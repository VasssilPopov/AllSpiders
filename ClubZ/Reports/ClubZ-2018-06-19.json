{"url": "http://clubz.bg/69385-senegal_nadvi_polsha_i_vze_pyrvata_afrikanska_pobeda_v_rusiq", "text": "Сенегал записа първата победа за Африка на Световното в Русия - 2:1 над Полша в последния двубой от първото завъртане. Срещата беше от група Н, в която по-рано днес Япония би Колумбия със същия резултат. Така в това каре - може най-равностойното, битката става много интересна. Ранен червен картон помогна на Япония срещу Колумбия Тимът на Сенегал, който поначало е един от най-качествените на Черния континент, демонстрира физическа мощ и футболна агресия срещу обърканите на моменти поляци. Африканската селекция не е била на Мондиал от 2002 г. насам, но днес това не пролича. Сенегалците откриха резултата в 38-ата минута с автогол на Тиаго Цонек. Топката се отби в краката му при удар на Идриса Гай и влезе в мрежата, като рикошетът подлъга вратаря Войчех Шчесни. Добра акция при попадението имаше звездата на \"Ливърпул\" Садио Мане. До края на полувремето в действията на поляците личеше смут. В 50-ата минута европейският отбор стигна до първата си по-добра възможност при шут на Роберт Левандовски от пряк свободен удар и намеса на вратаря Н'Диайе. Тук се усети оживление в играта на Полша, ала нова грешка в отбрана сложи край на устрема. В 61-ата вратарят на Полша Шчесни и защитник не се разбраха и Мбайе Ндианг открадна топката, за да вкара в мрежата за 2:0. Тук грешка допусна и съдията Шукрала от Бахрейн, като пусна на терена футболиста след оказване на медицинска помощ. Малко преди края Гжегош Криховяк намали с глава, а почетната загуба бе всичко, до което Левандовски и компания стигнаха.", "date": "2018.06.19", "title": "Сенегал надви Полша и взе първата африканска победа в Русия"}
{"url": "http://clubz.bg/69374-ranen_cherven_karton_pomogna_na_qponiq_sreshtu_kolumbiq", "text": "Япония победи Колумбия с 2:1 в мач от последната група Н на Световното в Русия.  Латиноамериканците, които записаха добро представяне с достигане до четвъртфинал преди четири години в Бразилия, имаха кошмарно начало с червен картон още в 3-тата минута - един от най-бързите в историята на Мондиалите. Осако се освободи от защитата и стреля, но вратарят Давид Оспина изби. При добавката Карлос Санчес игра с ръка пред опразнената врата, така последва директно изгонване и дузпа. Шинджи Кагава откри резултата на стадиона в \"Саранск\", Мордовия. В следващите минути надиграването бе интересно. Макар с десет души латиноамариканците опитваха да атакуват. В 39-ата Хуан Кинтеро стреля от пряк свободен удар по тревата и успя да изненада вратаря Еджи Кавашима. Стражът улови топката, но когато беше преминала голлинията. Той претендираше, че не е така, но видеоповторенията го обориха, пък и на голлинията има технология за сигнализация. През втората част Япония очаквано имаше превъзходство. Азиатците няколко пъти пробваха Оспина, който нямаше какво да направи в 73-тата минута. След центриране Осако стреля отлично с глава - 2:1 за Япония. В края Колумбия натисна, а с гола се разминаха звездите Хамес Родригес (не беше титуляр днес) и Радамел Фалкао. Япония спечели пред погледа на принцесата Хисаки Такамадо, която пристигна в Русия за Мондиала. Японска принцеса за първи път от 102 г. в Русия Вторият мач противопоставя Полша и Сенегал от 18:00 часа, а от 21:00 домакините излизат във втория си двубой - срещу Египет.", "date": "2018.06.19", "title": "Ранен червен картон помогна на Япония срещу Колумбия"}
{"url": "http://clubz.bg/69370-demokratichna_bylgariq_sprq_pametnata_plocha_na_atanas_semerdjiev", "text": "\"Демократична България\" обжалва пред съда решението на общинския съвет във Велинград за поставяне на паметна плоча на ген. Атанас Семерджиев. Това съобщиха от формацията. В съобщението се изтъква, че Административният съд в Пазарджик е образувал дело по жалбата, като до произнасянето му всякакви действия по изграждането на плочата са недопустиими. Решението бе прието с единодушие от общинските съветници във Велинград, като то бе подкрепено и от представителите на ДПС. Впоследствие от партията се разграничиха от гласуването на своите общински съветници. ДПС във Велинград подкрепи възродител. Но ще размисли Атанас Семерджиев е роден на 21 май 1924 г. в с. Лъджене, днес квартал на Велинград.  Той е участник в партизанското движение (1942 – 1944), командир на партизанска бригада \"Чепинец\". Офицер и генерал-полковник. Освен началник на генералния щаб на Българската народна армия той е бил първи заместник-министър на народната отбрана,  член на ЦК на БКП и на ВС на БСП. Семерджиев бе министър на вътрешните работи (1989 – 1990), както и вицепрезидент (1990 – 1992), избран от Народното събрание. Докато той бе шеф на генералния щаб армията участваше в разправата с протестиращите срещу т.нар. Възродителен процес. Ето какво се казва в съобщението на \"Демократична България\":", "date": "2018.06.19", "title": "\"Демократична България\" спря паметната плоча на Атанас Семерджиев"}
{"url": "http://clubz.bg/69375-majkite_na_deca_s_uvrejdaniq_prodyljavat_s_protesta_zakonyt_za_lichnata_pomosht_othvyrlen", "text": "Удавници в крокодилски сълзи Правата на децата с увреждания? Важното е, че Борисов е разплакан Социалният министър vs организациите на хора с увреждания Родителите на деца с увреждания с палатков лагер пред парламента (СНИМКИ) Правата на децата с увреждания? Важното е, че Борисов е разплакан Социалният министър vs организациите на хора с увреждания Родителите на деца с увреждания с палатков лагер пред парламента (СНИМКИ)", "date": "2018.06.19", "title": "Майките на деца с увреждания продължават с протеста. Законът за личната помощ отхвърлен"}
{"url": "http://clubz.bg/69373-vtori_rapyr_zastrelqn_za_edno_denonoshtie", "text": "Втори рапър бе убит в САЩ за едно денонощие. 21-годишният певец Трейвън Смарт, по-известен с псевдонима си Джими Уопо, бе застрелян в понеделник, 18 юни, в Питсбърг (щата Пенсилвания), съобщи телевизия Си Би Ес. Според информацията на медията Смарт и негов спътник пътували с кола. Престъпниците проследили автомобила, в който били двамата и открили огън по тях. Уопо и спътникът му бяха откарани в болница. Лекарите обаче не успяха да спасят живота на рапъра и той почина в болницата. Състоянието на другия мъж е стабилно. Информацията за смъртта на Джими Уопо бе потвърдена от неговия продуцент. \"Загубих брат си днес и това е най-лошото чувство на света.\", написа Тейлър Маглин във фейсбук. И още: \"Той беше роден за велики дела и искаше най-доброто за приятелите си, семейството си и общността си. Загубихме голям човек днес, но трябва да знаете, че ще направя всичко за запазя спомена за него жив. Обичам те, брато\". Причината за стрелбата се изяснява. Убийството на Уопо стана в същия ден, когато рапърът XXXTentacion загина на 20-годишна възраст при стрелба във Флорида. Застреляха рапъра XXXTentacion Смарт започва музикалната си кариера на 14-годишна възраст и се смяташе за изгряваща звезда. Преди две години той записа сингъла \"Elm Street\" и видеото събра над 6 милиона гледания в YouTube. През 2016 г. осъществява дебютния си проект “Woponese”. Парчето “Back Against the Wall\" излиза малко след като рапърът е освободен от затвора през 2017 г., защото беше нарушил гаранцията си. Уопо се смяташе за изгряваща звезда на рапа в Питсбърг. Рапърите Wiz Khalifa и Pusha T почетоха паметта на младия рапър в социалните медии.", "date": "2018.06.19", "title": "Втори рапър застрелян за едно денонощие"}
{"url": "http://clubz.bg/69376-kakvo_e_da_si_naj_nagyl_kogato_majkite_spqt_pred_parlamenta", "text": "За съзнателния ми живот дотук много пъти съм си задавал въпроса: “Kакво е да си истински нагъл?”. Нали разбирате - наглост срещаме всеки ден, но аз говоря за “най”, aма наистина да си “най-нагъл”. И миналата седмица намерих отговора. На фона на протеста на майките на децата с увреждания, палатковите лагери из цялата страна и невъзможността на държавата да се справи с този проблем, вижте какво са направили заместник-министърът на социалното министерство Росица Димитрова и държавният експерт от отдел \"Интеграция на хората с увреждания“ Надежда Харизанова. Двете отговорни за хората с увреждания дами са отишли, забележете - от 12 до 14 юни, на международна конференция в Ню Йорк, за да представят, пак забележете - \"постиженията на България“ по правата на хората с увреждания. Как социалното министерство даде 16 000 лв. за бизнес класа до САЩ? Избягали са чак в Ню Йорк, та поне 3 дни да им се махнат от главите майките с децата  . Всъщност, въпреки че конференцията е тридневна, те са си писали дневни за 6 дни. И не само това – зам.-министърът Росица Димитрова е пътувала изключително комфортно в бизнес класа. Билетът й е струвал 8306 лева, защото е закупен в последния момент, нищо, че за конференцията е имало покана още от март, както призна самата Димитрова тази сутрин по bTV. „Важното е, че сме участвали“, отговори уверено за скъпия билет зам.-министърът. Тя каза още, че за нея е било удоволствие, чест и гордост да участва в конференцията. За честта и гордостта не знам, но удоволствието по официални данни струва общо 16 150 лева държавни пари. И то, удоволствието, е ознаменувано с доволно селфи от конферентната зала. Селфи, което двете дами са си качили във фейсбук. Между другото темата на конференцията е била: „Никой да не бъде изоставен чрез пълното прилагане на Конвенцията по правата на хората с увреждания“. Това още повече допълва абсурдната картина – „никой да не бъде изоставен“, а майките спят в палатки пред Парламента... Майките на деца с увреждания продължават с протеста. Законът за личната помощ отхвърлен Този случай е блестящ пример за това що е да си най-нагъл. И същевременно е твърде показателен за огромата пропаст, която зее между представителите на властта и обикновените хора, на които първите трябва да служат – едните са в бизнес класа в самолета, а другите са на палатки пред Парламента. Майките на деца с увреждания продължават с протеста. Законът за личната помощ отхвърлен", "date": "2018.06.19", "title": "Какво е да си най-нагъл, когато майките спят пред парламента"}
{"url": "http://clubz.bg/69368-wizz_air_startira_akademiq_za_piloti_v_bylgariq", "text": "Авиокомпанията за нискотарифни полети Wizz Air започва нова инициатива в България - Wizz Air Pilot Academy. От компанията обявиха, че тя ще даде възможност на младите, които имат минимален или дори никакъв летателен опит, да получат лиценз за търговски пилоти и шанс да работят при тях.  Wizz Air пуска полет Виена - Варна За целта две партньорски училища за пилоти - Tréner Kft в Нирегихаза, Унгария и Egnatia Aviation в Кавала, Гърция - ще осигурят обучение по стандартите им. Става дума за общо 750 часа наземни курсове, 60 часа - полети в симулатор и 145 часа полети, с продължителност между 17 и 21 месеца. Двата курса ще стартират през септември и ноември тази година. В добавка от Wizz Air ще подкрепят кадети, отговарящи на определени условия, като ще им отпуснат срочен заем за значителна част от таксите за обучение. Те ще трябва да го връщат като стартират кариерата си. По неговите думи, програмата Wizz Air Pilot Academy е ", "date": "2018.06.19", "title": "Wizz Air стартира Академия за пилоти в България"}
{"url": "http://clubz.bg/69367-smqh_s_evroviziq_v_holivud", "text": "Игрален музикален филм за „Евровизия“ подготвя „Нетфликс“, съобщава „Ролинг Стоун“. У нас и на още няколко места по света хора и музиканти се борят за участие, тръпнат в надежди, съпреживяват и след финалите страдат, защото „Евровизия“ е като че ли единственият начин да бъдат забелязани извън тесните граници на родните си страни. Но филмът няма да е тежка евровизионна драма, а музикална (и може би геополитическа) комедия, каквато в същността си, с малки изключения, е всяка „Евровизия“. Звездата във филма ще е Уил Ферел. Ветеранът от „Saturday Night Live“ ще бъде съсценарист на проекта заедно с бившия главен сценарист на шоуто Андрю Стийл, съобщи „Дедлайн“. Продуцентите не разкриват повече информация нито за премиерната дата (надяваме се да е най-късно около следващата „Евровизия“), нито за останалите участници (надяваме се да са звезди поне като Роби Уилямс). В момента Уил Ферел е зает със снимките на „Холмс и Уотсън“ – комедийна версия по детективските загадки на сър Артър Конан Дойл, с драмедията Zeroville, с участието на Джеймс и Дейв Франко, Сет Роугън и Меган Фокс, и с американския римейк на „Стогодишният старец, който скочи през прозореца и изчезна“.", "date": "2018.06.19", "title": "Смях с \"Евровизия\" в Холивуд"}
{"url": "http://clubz.bg/69360-upadykyt_na_amerikanskata_imperiq", "text": "Американското правителство води политика, при която буквално изтръгва децата от ръцете на техните родители и ги праща в затворени центрове (които, както твърдят официални лица, не са клетки - о, не). Американският президент настоява правораздавателните органи да спрат да разследват неговите сподвижници, а вместо това да преследват политическите му противници. Той обижда демократичните съюзници (на САЩ), като в същото време хвали диктатори убийци. А глобалната търговска война изглежда все по-вероятна.  Какво е общото между тези неща? Очевидно е, че всички те са свързани с характера на човека, обитаващ Белия дом - несъмнено най-лошото човешко същество, което някога е заемало този пост. Но тук има и по-широк контекст, свързан не само с Доналд Тръмп. Това, което наблюдаваме, е системно отрицание на традиционни американски ценности - ценностите, които фактически направиха Америка велика. Америка отдавна е могъща страна. Ние, например, излязохме от Втората световна война със степен на икономическа и военна хегемония, непозната от времената на Древния Рим. Но нашата роля в света винаги е означавала нещо повече от пари и оръжия. Тя бе свързана и с нашите идеали: Америка бе символ на нещо по-голямо от самата себе си - символ на свобода, човешки права и върховенство на закона като универсални принципи.  Ние, разбира се, често не сме били на нивото на тези идеали. Но те бяха реални и бяха важни. Много страни са следвали расистка политика. Но когато шведският икономист Гунар Мюрдал написа през 1944 г. своята книга за нашия \"негърски проблем\", той го нарече \"Американска дилема\", защото ни виждаше като страна, чиято цивилизация носи \"духа на Просвещението\" и чиито граждани винаги в някаква степен са разбирали, че нашето отношение към чернокожите е в разрез с нашите принципи. И неговото убеждение, че в Америка има едно ядро на порядъчност - а може би дори и на доброта, бе по-късно потвърдено от възхода и успеха, макар и непълен - на движението за граждански права. Америка обяви война на приятелите си Но какво общо има американската доброта - която така често неоснователно превъзнасяме, но която все пак е реална - с американската мощ, да не говорим за световната търговия? Работата е там, че в продължение на 70 години американската доброта вървеше ръка за ръка с американското величие. Нашите идеали, и фактът, че другите страни знаеха, че ние държим на тези идеали, ни правеха различна велика сила - такава, която вдъхваше доверие.  Помислете само: в края на Втората световна война ние и нашите британски съюзници практически владеехме голяма част от света. Можеше да станем постоянни окупатори и/или да поставим сервилни марионетни правителства - така, както Съветският съюз направи в Източна Европа. Да, ние (наистина) направихме това в някои развиващи се страни. Историята на нашите отношения с Иран, например, не е толкова \"чиста\".  Главното, което правехме, обаче, бе да помагаме на победените си врагове да си стъпят на краката, установявайки демократични режими, които споделяха нашите основни ценности и ни станаха съюзници в отстояването им.  Т.нар. \"Пакс Американа\" бе един вид империя. Америка за дълго време, естествено, бе първа сред равни. Но в исторически план тя бе една забележително \"добра\" империя, споена от \"мека сила\" и уважение, вместо от (брутална) сила. (Тук се налагат и някои паралели с древната Римска империя, но това е друга история.) Може би се изкушавате да разглеждате международните търговски споразумения, които, по думите на Тръмп, са ни превърнали в \"детска касичка, от която всеки краде\", като съвсем отделен проблем, но това изобщо не е така. Тези търговски споразумения имаха за цел (и я постигнаха) да направят Америка по-богата, но освен това от самото начало имаха смисъл, който не се свеждаше само до долари и центове.  Всъщност, съвременната световна търговска система до голяма степен бе рожба не на икономисти и на бизнес интереси, а на Кордел Хъл - дългогодишния държавен секретар при президента Франклин Рузвелт, който вярваше, че \"проспериращата търговия между страните\" е съществен елемент от изграждането на \"траен мир\". Затова можем да разглеждаме следвоенното създаване на Общото споразумение за митата и търговията (ГАТТ) като част от същата стратегия, която почти едновременно доведе до възникването на \"Плана Маршал\" и на НАТО.  \"Готвача\" на Путин започва нова телевизия \"Събудете се, американци!\" Така че всички неща, които се случват сега, са звена от една верига. Извършващите се жестокости на границата, атаките срещу върховенството на закона в страната, нападките срещу демократичните лидери едновременно с хвалбите за (световните) гангстери и скъсването на търговските споразумения - всичко това води към отказ от американската изключителност, към загърбване на нашите идеали, които ни направиха различни от други мощни държави.  Отхвърлянето на нашите идеали няма да ни направи по-силни, напротив, ще ни отслаби. Ние бяхме лидер на свободния свят, морална, а не само финансова и военна сила. Сега се отказваме от всичко това Нещо повече, това е дори против собствените ни интереси. Америка днес далеч не е такъв хегемон, какъвто беше преди 70 години. Тръмп се заблуждава, ако си мисли, че другите страни ще клекнат пред неговите заплахи. И ако вървим към пълна търговска война, което изглежда все по-вероятно, и той, и онези, които гласуваха за него, ще бъдат шокирани от резултата: някои отрасли ще спечелят, но милиони работници ще бъдат изхвърлени.  Така че Тръмп не прави Америка отново велика. Той изхвърля нещата, които ни направиха велики, и ни превръща просто в поредната (държава) хулиган - такава, чието хулиганско поведение далеч няма да е толкова ефикасно, както той си мисли. \"Готвача\" на Путин започва нова телевизия \"Събудете се, американци!\"", "date": "2018.06.19", "title": "Упадъкът на американската империя"}
{"url": "http://clubz.bg/69381-narichaj_me_g_n_prezident_video", "text": "Като повечето политици и френският президент Еманюел Макрон обича да позира за селфита по време на публични събития. Прави го с охота, само не го наричайте с прякора му, пише \"Гардиън\". Жизнерадостен тийнейджър реши да поздрави президента със свойското \"Как вървят нещата, Ману\". Набързо обаче беше срязан от 40-годишния центрист. Сем. Макрон раздразни французите с новия си порцеланов сервиз Но Макрон не остави нещата да спрат дотук. И продължи да поучава младежа. \"Тук си на официално събитие и трябва да се държиш подобаващо. Може да се правиш на глупак, но сега са Марсилезата,  Chant des Partisans (песен от Съпротивата), така че ще ме наричаш г-н Президент или господине. Ясно?\", каза той на момчето, което беше тръгнало да пее Интернационала - явно като знак за неодобрение на ориентираните в полза на бизнеса реформи на Макрон в социалната сфера. Размяната на реплики, която беше уловена от камерите, беше доста споделяна и обсъждана в социалните мрежи.    ", "date": "2018.06.19", "title": "\"Наричай ме г-н Президент\" (ВИДЕО)"}
{"url": "http://clubz.bg/69377-radev_politikata_na_otvoreni_vrati_vredna_i_za_evropa_i_za_stranite_na_migrantite", "text": "Това е заявил президентът Румен Радев в Братислава по време на съвместната пресконференция със словашкия си колега Андрей Киска, цитиран от прессекретариа на държавния глава. Радев е на официално посещение в Словакия и бе посрещнат с тържествена церемония пред Президентския дворец. По думите на българския президент и самите мигранти Той и Андрей Киска са единодушни, че ЕС се нуждае от единно решение по отношение на миграционната политика. Втората тема от разговорите между двамата президенти е била върховенството на закона. По думите на Радев обществата и в България, и в Словакия имат интерес от установяване на високи антикорупционни практики. Президентът Киска заяви, че България и Словакия трябва да изпълняват задълженията си, произтичащи от членството им в  ЕС и НАТО и да са непримирими в борбата с корупцията. Румен Радев и Андрей Киска се обединиха около мнението, че необходими условия за приемане на европейската валута са прозрачна среда на управление, строг банков надзор и решителни действия срещу порочни корупционни практики. Българският президент изтъкна необходимостта от детайлен анализ и национален план на действие при влизане в Еврозоната. Словакия може да сподели с България опита си за въвеждане на еврото, подкрепяме ви за влизането в Еврозоната и в Шенген, отбеляза словашкият президент, съобщиха от прессекретариата на Румен Радев. По време на срещата българският президент е изразил интереса на страната ни за последващо задълбочаване на сътрудничеството със Словакия в сферите на автомобилостроенето, туризма, информационните технологии и енергетиката. По време на срещата двамата президенти обсъдиха и процеса на модернизация на военно-въздушните сили на двете държави. Словашката република, както и България, е в процес на проучване на оферти за закупуване на нови изтребители. В отговор на въпрос за критериите за избор, зададен от словашки журналисти, Румен Радев заяви, че процедурата по покупка трябва да се проведе в условията на прозрачност, обективност и конкуренция, а политиците, които взимат решения, не бива да пренебрегват военната експертиза, защото те няма да са тези, които ще носят риска при полет, а поддръжката и разходите по самолетите ще продължат много дълго, след като те не са вече в политиката. След срещата си двамата президенти положиха венци на паметника „Порта към свободата“, издигнат в памет на 400 души, убити на границите на Чехословашката социалистическа република в периода 1945-1989 г.", "date": "2018.06.19", "title": "Радев: Политиката на отворени врати - вредна и за Европа, и за страните на мигрантите"}
{"url": "http://clubz.bg/69380-ungariq_vyvejda_25_danyk_za_npo_ta_koito_pomagat_na_imigrantite", "text": "Унгария засили антиимиграционните си мерки с план за въвеждане на 25-процентен данък за подпомагащи имиграцията правозащитни организации, предаде Ройтерс, съобщава БТА. ФИДЕС пак иска да блокира разселването на мигранти Правителството на премиера Виктор Орбан е сред най-отрицателно настроените към имиграцията в Европа. През април Орбан бе убедително преизбран, а сред предизборните му обещания беше прилагането на твърди мерки срещу неправителствените организации, които според него подкопават целостта на Европа с подкрепата си за мигрантите. След изборната си победа правителството на Орбан бързо внесе в парламента законопроект за криминализиране на помощта за мигрантите, като активистите са застрашени с присъди затвор. Внесеният през февруари първоначален текст включваше 25 процента данък за неправителствените организации, чието финансиране идва главно от чуждестранни донори, но тази част отпадна. Помощта и финансирането на нелегални имигранти става престъпление в Унгария Днес финансовото министерство обяви, че отново ще включи предложението за такъв данък в друг законопроект. То заяви, че \"специалният данък върху имиграцията\" е необходим, защото защитата от незаконната имиграция е значителен допълнителен товар върху бюджета. Засега не е ясно върху какво ще се налага данъкът или кога ще започне да се събира. Помощта и финансирането на нелегални имигранти става престъпление в Унгария", "date": "2018.06.19", "title": "Унгария въвежда 25% данък за НПО-та, които помагат на имигрантите"}
{"url": "http://clubz.bg/69382-makron_i_merkel_se_razbraha_za_obsht_byudjet_na_evrozonata", "text": "Германската канцлирка Ангела Меркел и френският президент Еманюел Макрон са се договорили за създаване на общ бюджет на еврозоната. Това съобщи самата Меркел, цитирана от Ройтерс. Меркел предлага \"две цифри в милиарди евро\" инвестиции в еврозоната Общият бюджет ще служи за увеличаване на инвестициите в 19-те страни членки на валутния съюз. Бюджетът на еврозоната ще може да се използва през 2021 г., поясни Макрон. Детайлите по него – размера му и начинът, по който ще се формира – ще бъдат уточнени от финансовите министри преди края на годината. Инициатор на реформата на еврозоната е Макрон, който поиска бюджет в размер стотици милиарди. Меркел пък бе по-сдържана и предложи няколко десетки милиарда евро. Тя е разкъсвана между дясното крило на коалицията си, което се страхува Германия да не плаща заради твърде разточителните страни от Южна Европа, и нейното ляво крило, социалдемократите, които й внушават да изостави \"скъперничеството\" и да подкрепи позицията на Франция. Френско-германската \"пътна карта\" за реформата на еврозоната ще се дискутира на срещата на върха в Брюксел другата седмица. Целта на общия бюджет на валутния съюз е и да бъде гаранция в случай на криза. Според много анализатори реформата на еврозоната е ключова за запазването на стабилността на общата валута.", "date": "2018.06.19", "title": "Макрон и Меркел се разбраха за общ бюджет на еврозоната"}
{"url": "http://clubz.bg/69363-imitaciite_na_mlechni_produkti_shte_se_byrkat_otdelno_ot_istinskite", "text": "Наредбата, която задължава производителите на млечни продукти, да произвеждат имитациите си с палмово масло и др., в отделни обекти, вече е обнародвана в 51-и брой на Държавен вестник. Тя е допълнение на Наредба №1 за хигиената на храните на Министерството на земеделието, храните и горите и Министерството на здравеопазването.  Така производителите на мляко и млечни продукти и производителите, които разфасоват и преопаковат мляко и млечни продукти, вече не могат да произвеждат, разфасоват и преопаковат имитиращи продукти, съдържащи в състава си мляко, в един и същи обект, регистриран по Закона за храните. Те имат срок от 1 месец, за да приведат дейността си в съответствие с наредбата.   Изискванията се прилагат за продукти, произведени на територията на България. През януари 2017 г. след предоставена допълнителна информация от страна на България, Европейската комисия изрази положително становище (Съобщение от Комисията – TRIS/(2017) 00125) по проекта на нормативния акт, припомнят от земеделското министерство. Според МЗХГ мерките \"имат характер и на действия насочени срещу \"двойния стандарт\" при храните, тъй като допринасят за ясното разграничаване на имитиращите от млечните продукти, както в процеса на производството, така и при предлагането им в търговската мрежа.  Засега обаче се бави приемането на промените в Наредбата за специфичните изисквания към млечните продукти, пуснати за обществено обсъждане в Портала за обществени консултации на Министерски съвет. Те предвиждат забрана да се използва думата \"млечен\" или производните й в наименованието на имитиращите продукти, които съдържат в състава си растителни мазнини. Продуктите с палмово масло ще се предлагат в магазините само предварително опаковани и на отделни щандове или на места, ясно обозначени с надпис \"имитиращи\".", "date": "2018.06.19", "title": "Имитациите на млечни продукти ще се \"бъркат\" отделно от истинските"}
{"url": "http://clubz.bg/69354-sled_pyrviq_mach_na_angliq_v_rusiq_vsichko_e_spokojno_snimki", "text": "Един от първите големи тестове на Световното в Русия за спазване на реда е преминат - Англия игра (и даже победи), а след мача няма побоища, потрошени заведения, коли и т.н. Хулигантството е едно от предизвикателствата пред домакините най-вече заради местните и британските луди глави, които преди две години превърнаха улиците на Марсилия и други френски градове в бойни полета. После се заканваха едни на други за Мондиала. И Русия, и Великобритания положиха усилия за справяне с проблема, напрактика те започнаха още след европейското във Франция. Дни преди старта на Мондиала вътрешното министерство на Обединеното кралство привика над 1300 осъждани за хулигански прояви и иззе паспортите им. До момента Русия пък явно успява да държи юздите на своите улични бойци, някои от които притежават завидни умения. Англия спря над 1200 хулигани за Мондиала Рано е за фанфари, отбелязва английската преса. Но все пак миналата нощ в цяла Русия беше спокойно, радостта на едните си беше само радост, а мъката на другите (тунизийците) само мъка. Анализатори не пропускат факта, че снощи на стадиона във Волгоград е имало едва около 2000 англичани. Това е най-ниската посещаемост от Албиона на Световно или Европейско за последните поне 30 години. Към момента пък в останалите градове на Русия се пристнигнали не повече от 5000 фенове на \"Трите лъва\". Очакваше се в първата фаза да са два пъти повече - толкова поне са продадените билети на британци. ФИФА с безпокойство търси причините за празните седалки по стадионите, при условие, че билетите за тях са пласирани. Къде са хората? Тунизийците, например, бяха значително повече на трибуните. Според британската преса доста англичани са се отказали да пътуват за Русия заради страха от местните хулигани, а и покрай обтегнатите отношения между двете страни заради случая \"Скрипал\". За сметка на малкото островитяни в страната-домакин на Световното, тези в родината си изживяха бурно драматичната победа над Тунис с попадението за 2:1 на Хари Кейн в добавеното време. Те гледаха мача на големи екрани по площадите на градовете или в пъбове и обилно поляха успеха с тонове бира. Англия се спаси в поредна мъка с гол в добавеното време  И това е само една победа над аутсайдер, какво ли ще бъде, ако Англия продължи напред и елиминира силни съперници? Световното по футбол - цялата програма на БНТ Хари Кейн вече има статут на национален герой. Той е паричан Принц Хари. Ако тимът на Гарет Саутгейт вземе, че стане световен шампион, ще има славата на крал, пишат медиите в Лондон. Англия се спаси в поредна мъка с гол в добавеното време  Световното по футбол - цялата програма на БНТ", "date": "2018.06.19", "title": "След първия мач на Англия - в Русия всичко е спокойно (СНИМКИ)"}
{"url": "http://clubz.bg/69365-bsp_deputatite_po_bankite_dokato_majkite_sa_v_palatkite", "text": "БСП ще настоява Народното събрание да не излиза в лятна ваканция, докато не се решат проблемите на майките на деца с увреждания, чийто протест продължава. Социалистите искат още Министерският съвет да внесе най-късно през юли проектозакон за социалните услуги и личната помощ - нещо, което според управленските планове на Бойко Борисов \"и компания\" е трябвало да бъде факт още през 2016 г. Родителите на деца с увреждания с палатков лагер пред парламента (СНИМКИ) Това заяви лидерката на червената партия Корнелия Нинова на пресконференция след заседание на Изпълнителното бюро. Тя припомни, че има и решение на Върховния административен съд, според което обвързването на помощта за хората с увреждания с доходите е незаконосъобразно. Затова трябва пари в тези случаи да се отпускат според нуждите на съответния човек. Лидерката на БСП разказа какво си е говорила с майките в палатката пред парламента преди дни, когато отишла при тях \"като човек, дори не политически\". Те разказали, че е важно да се премахнат фирмите посредници между тях и парите от бюджета за децата им, които са с увреждания. Причината - има помощни средства, които се предоставят от въпросните фирми на цена - четири пъти по-висока от тази в магазина. Или на човек, който има нужда от слухов апарат се дава от държавата през тези фирми дюшек да лежащо болен, от какъвто няма нужда. \"Ние ще внесем предложението да се премахнат тези фирми, да видим ГЕРБ дали ще ни подкрепят\", закани се Нинова и намекна, че настоящата система позволява изтичане на пари и кражби. И затова тя съществува. Депутатът Антон Кутев припомни, че част от исканията на майките на деца с увреждания са били предлагани от БСП още преди година, но не са срещнали подкрепа от ГЕРБ, а сега - заради протестите,. - обсъждат същите мерки.  , заяви Кутев. Тази седмица, освен че ще внесат вот на недоверие за провал в сектор \"Сигурност\", социалистите ще поискат и премиерът Бойко Борисов да се яви в Народното събрание и да го информира какава е позицията на правителството по предложенията за справяне с миграцията в ЕС, каза още Нинова. Ангела Меркел: Миграцията е европейско предизвикателство и изисква европейски отговор Тя припомни, че и в анализи от САЩ миграцията е посочена като най-голям проблем пред Европа, по-голям от предстоящия \"Брекзит\". Нинова поиска да разбере и какво е мнението на родната власт за предложенията от Германия (от партньорите на Ангела Меркел - б.р.), които искат мигранти да се връщат в държавата, през която за първи път са стигнали на територията на ЕС. Социалистите смятат, че позицията трябва да е за връщане на мигрантите на територията на собствените им страни, а не в държавите, в които са стигнали в ЕС първо. Не става ясно как се връщат хора в места, където например продължават да текат военни действия. По думите на Нинова това не значело, че БСП заема антиевропейски позиции. Тя попита и Борисов как така твърди хем, че иска затваряне на границите на ЕС, хем, че тези хора трябва да преминават само през ГКПП-ата. И настоя да разбере откъде минават тези хора сега.  България иска затваряне на границите на ЕС Лидерът на столичните социалисти Калоян Паргов пък обяви, че социалистите ще поискат извънредна сесия са Столичния общински съвет, на която кметицата Йорданка Фандъкова да отговаря кой носи отговорност за това, че заради едночасов интензивен дъжд София се превърна във Венеция. Паргов извади и статистика от работата на Столичния инспекторат, който трябва да следи за състоянието на шахтите в града, които поемат водата при валежи. За миналата година от над 35 000 дъждовни шахти, проверени са около 2000, 517 били с предписания за почистване. При ревизионните шахти процентите на налични и проверени такива е същото, стана ясно от изложението на Паргов.  По думите на софийския лидер на БСП отговорност носят и концесионерите по чистотата и за водоснабдяването, които отговарят за състоянието на шахтите - става дума за \"Титан\" и \"Софийска вода\" Ангела Меркел: Миграцията е европейско предизвикателство и изисква европейски отговор България иска затваряне на границите на ЕС", "date": "2018.06.19", "title": "БСП: Депутатите по банките, докато майките са в палатките"}
{"url": "http://clubz.bg/69350-lo_pen_osydena_trqbva_da_vyzstanovi_300_000_evro_na_evroparlamenta", "text": "Общият съд на Европейския съюз (единият от двата органа на Съда на ЕС) потвърди във вторник решение на Европейския парламент лидерката на френската крайнодясна партия \"Национален фронт\" (с ново име „Национален сбор“) Марин льо Пен да върне 300 000 евро на законодателния орган, съобщават Ройтерс и АФП. Льо Пен, която беше член на Европейския парламент между 2009 и 2017 г., трябва да върне средствата, след като ЕП установи, че неправомерно е използвала сумата за парламентарен асистент. Решението дойде след разследване на ОЛАФ, което показа, че през 2016 г. французойката \"неправомерно е платила\" 298 497,87 евро за парламентарен асистент в периода от декември 2010 г. до февруари 2016 г. Европарламентът предупреди Льо Пен, че ако не възстанови сумата до 1 януари 2017 г., парите ще бъдат удържани от заплатата ѝ. Тя се обърна към съда. Марешки редом до Марин льо Пен на сбирка на евроскептиците националисти С днешното си решение съдът потвърди действията на Европейския парламент. Льо Пен не е успяла да докаже, че \"асистентът ѝ е извършвал реална работа за нея\", се твърди в съобщението на съда. Днешното решение е поредното от подобни постановявания, свързани с евродепутати членове на \"Национален фронт\", които са използвали парламентарни средства, за да плащат за непарламентарни дейности. През миналия месец съдът постанови, че евродепутатката Милен Трожински от \"Национален фронт\" трябва да върне 56 554 евро, а бащата на Льо Пен Жан-Мари през март беше осъден да възстанови близо 300 000 евро на ЕП.", "date": "2018.06.19", "title": "Льо Пен осъдена - трябва да възстанови 300 000 евро на Европарламента"}
{"url": "http://clubz.bg/69356-ot_1_yuli_parno_i_tok_po_soleni_ot_ochakvanoto", "text": "От 1 юли топлоенергията и токът ще поскъпнат с повече от очакваното, макар Комисията за енергийно и водно регулиране (КЕВР) да намали до 10.81% поскъпването на природния газ. Това стана ясно от изявление на председателя на КЕВР Иван Иванов днес след заседание на комисията. Шефът на регулатора за пореден път призова да не се спекулира с цените на тока и топлинната енергия и добави, че на 1 юли ще станат ясни конкретните цени. Тогава изтича срокът, в който КЕВР трябва да се произнесе по исканото от \"Булгаргаз\" близо 11% увеличение на цената на природния газ и съответно да определи цените на тока и парното. Макар да отказа прогноза за цени, Иванов на практика намекна за предстоящото по-сериозно увеличение. Той заяви, че няма как при над 10% увеличение на природния газ топлинната енергия да поскъпне само с 2-3%, тъй като именно природният газ формира 60-70% от цената на топлинната енергия. \"Не мога да изпреваря работната група и тяхното становище. Не искайте от мен цифри, преди да се е провело заседанието. Аз съм убеден, че колегите ще излязат с цени, възможно най-ниските при очакваното увеличение на синьото гориво, и напълно в съответствие с нормативната уредба\", каза Иван Иванов. В началото на юни \"Булгаргаз“ ЕАД предложи на КЕВР да утвърди цена на природния газ за третото тримесечие на 2018 г. в размер на 427.12  лв./куб. хм, или 40.18 лв./MWh (без цени за достъп, пренос, акциз и ДДС). Увеличението спрямо действащите цени е с 18.05%. В крайна сметка КЕВР наложи поскъпването да е в рамките на 10.85 на сто. През второто тримесечие КЕВР прие 2.6% увеличение на природния газ, докато \"Булгаргаз\" искаше 4.82%. От 1 април 2017 г. цената на суровината за потребителите скочи с 30 на сто. ", "date": "2018.06.19", "title": "От 1 юли парно и ток по-солени от очакваното"}
{"url": "http://clubz.bg/69297-naj_golqmata_djamiq_v_turciq_vdignata_pri_erdogan_za_100_miliona", "text": "Най-голямата джамия в Турция, която отваря врати през август, струва около $100 милиона, съобщи онлайн изданието на вестник \"Хюриет\". Достигнатата стойност е около една трета от прогнозните разходи на проекта в азиатската част на Истанбул, по който вече текат само довършителните работи. Още през 2012 г., когато бе министър-председател, настоящият президент Реджеп Тайип Ердоган обяви, че \"ще бъде построена огромна джамия, която да се вижда от всички страни на Истанбул\". Година по-късно, през 2013 г., започна строителството й, като избраното място бе на 268-метровия хълм Чамлъджа в азиатската част на 12-милионния мегаполис. След пет години, джамията вече е завършена. И самият Ердоган, който се явява на избори на 24 юни, ще й даде име. Ердоган: Гласувайте за мен, за да дадете урок на Запада С капацитета си от 63 000 души, това ще е най-големият мюсюлмански храм в Турция, два пъти по-голяма от Сабанджъ джамия в североизточния град Адана, известна с шестте си минарета, четири от които са с височина от по 99 метра. Новата Чамлъджа джамия ще разполага с конферентна зала за 1100 човека, библиотека от 3500 кв. метра, както и Музей на ислямското изкуство, за който в комплекса са отделени 11 000 квадратни метра. Как Ердоган накара турците да му кажат #Tamam Минарето, от което имамите отправят призивите си, ще е най-високото в Турция, с 48 стъпала и дори асансьор. Архитект на джамията е Мехмет Гюнер, който е бил поканен от президента Ердоган заради работата му по джамията Абдулхамид хан в югоизточната провинция Кахраманмараш. Инкрустациите по огромния купол на джамията са направени от стомана, обработена със специална нанотехнология, казва Гюнер пред екипа на \"Хюриет\". Всички разходи по джамията са финансирани от дарения - през създадената за целта фондация. \"Едни даряват милиони, а други, като много деца - джобните си пари, по 10 турски лири\", казва шефът на фондацията Ергин Кюлюнк.    Как Ердоган накара турците да му кажат #Tamam", "date": "2018.06.19", "title": "Най-голямата джамия в Турция - вдигната при Ердоган за $100 милиона "}
{"url": "http://clubz.bg/69357-qponska_princesa_za_pyrvi_pyt_ot_102_g_v_rusiq", "text": "Японската принцеса Такамадо е забелязана в руския град Саранск, предаде Ройтерс, като се позова на очевидец. Тя дошла там да гледа по-късно днес мача от Световното първенство по футбол между Япония и Колумбия. 64-годишната Хисаки Такамадо е първият член на японския императорски двор, който посещава Русия от 1916 г. насам, отбелязва агенция Киодо. Отношенията между Москва и Токио в момента са обтегнати зарази разгръщането на американския противоракетен щит и разполагането на руски бойни самолети на спорните четири Курилски острова. Спорът за островите, анексирани от СССР в края на Втората световна война, е толкова сериозен, че двете страни все още не са подписали помежду си мирен договор, който да сложи край на войната. Световното по футбол - цялата програма на БНТ Принцеса Такамадо е вдовица на братовчед на император Акихито. Тя не планира срещи с висши руски представители, твърди Киодо. Ще гледа обаче днес мача на Япония срещу Колумбия в Саранск, а след няколко дни - срещу Сенегал в Екатеринбург.", "date": "2018.06.19", "title": "Японска принцеса за първи път от 102 г. в Русия"}
{"url": "http://clubz.bg/69359-mnogo_ili_malko_sredno_na_1_mln_dushi_v_es_se_padat_257_kandidati_za_ubejishte", "text": "През първата четвърт на 2018 г. 131 хил. души са кандидатствали за първи път за убежище в държавите членки на ЕС. Данните показват, че тенденцията е към намаляване - с 15 на сто спрямо първата четвърт на 2017 г., когато убежище са потърсили 154 хил. души, отчитат от Евростат. Най-много кандидати са от Сирия, Ирак, Афганистан и от Нигерия. Следват иракчаните - 9200 души, афганистанците - 7700, нигерийците - 6400. Хората от тези страни представляват 30 на сто от всички кандидати за убежище през този период. Най-привлекателните страни от ЕС остават Германия, Франция и ИталияПрез първата половина на 2018 г. най-много кандидати за убежище са регистрирани в Германия - 34 400, или 26 на сто от всички подадени молби в държави членки на ЕС Следват Франция - 25 300, Италия - 17 800 и Гърция - 13 000. Сред държавите с над 2000 подадени искания за убежище за пърмата половина на 2018 г. най-голямо намаление има в Австрия - с над 30 на сто, Германия - с 25 на сто, Швеция - с 24 на сто, Италия - с 22 на сто. Увеличение има в Белгия и Испания - с 9 на сто и Холандия - със 7 на сто. Най-много подадени искания за убежище има в Кипър (1551 на един милион души) - съотнесено на глава от населението. Следват Гърция, Малта и Люксембург. Най-малко са в Естония - със 7 кандидати на един милион от населението, в Словакия - 8, в Литва - 13, Полша - 15, Румъния - 18. Данните за България също потвърждават тенденцията за намаляване. През януари са били 2640, през февруари - 2350, през март - 2100. Близо милион подадени молби за убежище чакат да бъдат разгледани", "date": "2018.06.19", "title": "Много или малко: средно на 1 млн. души в ЕС се падат 257 кандидати за убежище"}
{"url": "http://clubz.bg/69366-deloto_sreshtu_petyr_moskov_trygva_naesen", "text": "Делото срещу Петър Москов, бившия му заместник в Министерство на здравеопазването Адам Персенски и 3-ма служители от държавната фирма \"Бул био\" тръгва по същество. Макар и през септември. Това определи днес Специализираният съд, въпреки вчерашните пледоарии на трима от адвокатите то да бъде прекратно. Съдът прецени, че обвинителният акт не страда от пороци, а исканията на Менко Менков - адвокат на Москов, и защитниците на Адам Персенски и Росен Алексиев - че подзащитните им изобщо не могат да разберат в какво ги обвиняват, са неоснователни. Адвокат на Петър Москов: Ще е приятно да разпитаме кабинета \"Борисов 2\" в съда Тя намери възраженията на Менков за неоснователни - че е невъзможно длъжностно лице едноверемнно да осъществява състава на престъпление по служба и на престъпно бездействие. Посочено е от прокурора кои точно служебни задължения подсъдимият Москов е нарушил с поведението си и кои точно служебни задължения не е изпълнил. Обвинителният акт е пълен и фактически издържан, каза още тя. Така процесът ще продължи по т. нар съкратена процедура на 12 септември. Адвокатите на петимата подсъдими ще се уговорят кой за кои свидетели не държи да бъдат разпитвани наново в рамките на съдебното следствие. Любопитно е, че именно по това дело бе викан целият кабинет \"Борисов-2\" в Столичното следствие, за да дава показания за сделката за размяна на ваксини с Турция. Ако относно тях не се постигне споразумение - всички адвокати да се съглясат да се откажат от повторен разпит, премиерът Борисов и министрите му трябва да бъдат викани да повторят същото в съда. Менков още вчера заяви, чеще се радва да види премиера отново в съда. След делото Петър Москов отбележи, че ще се радва делото да влезе в същинската си фаза, за да стане възможно най-бързо ясна истината. В томовет има и експертиза, че от производителя във Франция са дошли същите ваксини - дарени ни от турската държава, каквито България винаги си е купувала, само че по-скъпо. Той каза, че предстоят насрещни искове срещу тези, които са побъркали хората. Менков също отбеляза, че хората трябва да знаят, че Москов никога не е обвиняван, че с ваксините не е навредил на граждани, а че не е внесъл ДДС на въпросното дарение. От всичките 100 000 ваксини, внесени от Република Турция отбележете, че има 11 оплаквания \"сърбене на ръката\", каза Менков.", "date": "2018.06.19", "title": "Делото срещу Петър Москов тръгва наесен"}
{"url": "http://clubz.bg/69371-mlada_rusenka_specheli_tyrga_za_plaj_varvara", "text": "24-годишно момиче от Русе спечели търга с тайно наддаване за морския плаж Варвара в община Царево, стана ясно от   на Министерството на туризма. Наемателката - Лиляна Меродийска от Русе, която се развива и като моделка, трябва да плати годишна цена от 48 000 лв. с ДДС. Общо 6 заявления за участие са подадени за морския плаж \"Варвара\", като повечето са от фирми. Призовка за... плажуване на \"Корал\" Общият размер на плажната ивица на Варвара е над 3000 квадратни метра. Кандидатката е посочила в заявлението си, че предлага цена от 15 лева за чадър, а за шезлонг - 5 лева. Меродийска трябва да плати в 14-дневен срок едногодишния наем по договора. Ако това не стане, ще бъде избран друг стопанин на плажа. Гарантирано от кмета на Царево: Върху дюни няма да се строи През февруари търгът за отдаване под наем на плажа на с. Варвара беше спрян от Министерството на туризма. Причината беше разминаване между неговата площ спрямо специализираните и кадастралната карти.  Гарантирано от кмета на Царево: Върху дюни няма да се строи", "date": "2018.06.19", "title": "Млада русенка спечели търга за плаж Варвара"}
{"url": "http://clubz.bg/69369-grigor_s_pyrva_pobeda_na_treva_za_godinata", "text": "Григор Димитров започа с победа на първия си турнир на трева за годината - \"Куинс клъб\" край Лондон, от ATP 500. Първата ни ракета трудно се справи с коравия босненец Дамир Джумхур - 6:3, 6:7(4), 6:3. Двубоят продължи повеча от два часа.  Във втория кръг Григор най-вероятно ще се изправи срещу Новак Джокович, който излиза срещу квалификанта Джон Милман. През 2014 г. Димитров спечели в \"Куинс клъб\", а през миналата отпадна на полуфинал от Фелисиано Лопес, който след това грабна титлата. Днес петият в света проби своя опонент за 3:1, след което затвърди, но едва избегна рибрейк - губеше с 0:40. Все пак той дръпна с 4:1, а не след дълго спечели сета. Във втората част двамата размениха по един пробив. Първи го направи българинът, а Джумхур отвърна за 3:3. Така се стигна до тайбрек, в който босненецът надделя и изравни. Третият сет започна вълнуващо. Григор допусна пробив още в първия гейм, но веднага се реабилитира. Той нанесе решителен удар в осмия гейм, когато при 4:3 отново смути подаването на съперника си - 5:3, а веднага след това дойде и 6:3. За жалост и днес Григор Димитров имаше колебания на началния си удар. Успя да спечели, но още следващият му съперник е много по-класен и опитен.", "date": "2018.06.19", "title": "Григор с първа победа на трева за годината"}
{"url": "http://clubz.bg/69346-dvama_ubiti_pri_strelba_v_shveciq", "text": "Двама мъже бяха убити, а няколко души ранени при стрелба в шведския пристанищен град Малмьо, предаде Ройтерс. Жертвите са на 18 и 29-годишна възраст. Те дошли в болница заедно с четирима ранени и починали през нощта срещу вторник. Взрив до метрото в Стокхолм, един загинал Няма данни инцидентът да е свързан с териризма. Не са извършени и арести. Полицията третира стрелбата като изолиран случай, свързан с пострадалите. Според медиите трагедията станала късно в понеделник. Край полицейски участък в града били произведени десетки изстрели от автоматично оръжие. Един от пострадалите бил улучен от куршум, докато играел на компютър в разположения отсреща клуб.", "date": "2018.06.19", "title": "Двама убити при стрелба в Швеция"}
{"url": "http://clubz.bg/69304-shtern_dvorecyt_na_medvedev_%E2%80%93_luks_kato_po_carsko_vreme", "text": "Преди година той показа разточителния дворец на премиера Дмитрий Медведев – резиденция с три площадки за хеликоптери, скиписта с лифт, къщи за гости, голям гараж, плувни басейни, тенискортове, футболно игрище и собствен яхтен пристан на брега на река Волга. Говори се, че поради алергията, от която страда синът  му, премиерът и бивш президент е разпоредил да се отсекат 200-годишните брези. А върху огромното езеро пред двореца дори патиците са се сдобили с красива къщичка. Руснаците са свикнали елитът им да се обогатява до безсрамие и да парадира с лукс, както князете от времето на крепостничеството. Но имението на Медведев надмина всичко. Филмът на Навални провокира масови протести. Навални: Медведев е взел подкупи от над 1 милиард евро (СНИМКИ + ВИДЕО) Стоиш ли край оградата, не се вижда нищо от целия този лукс. На всеки няколко метра са поставени камери, за да могат охранителите спокойно да проследяват какво става наоколо. В градчето цари пълна тишина. Дори и коли не преминават. Понякога се чува кучешки лай. Имотът зад оградата е имение на благородници от 18-и век. Паметник на културата, конфискуван от болшевиките и след това изоставен на собствената си съдба. Докато през 2008 г. Медведев случайно се позаинтересувал за историческия паметник. А може и да не е било случайност. Бившият кмет Алексей Шевцов го е поканил. И тъй като тогава самият Шевцов е бил най-крупният притежател на недвижимо имущество в Пльос, високият гост му е бил добре дошъл. Разказват, че му е показал имението и малко по-късно Медведев започва да прави скъпа реставрация. Твърди се, че сумата е възлязла на 90 милиона евро. Според някои Пльос е най-хубавото място в Русия. Тук Волга е толкова широка и с тъмни води като море. На отсрещния бряг е дива природа – гъста гора и трева, така поне се вижда. Който иска да иде отвъд, трябва да наеме лодка. Тук никога не е имало промишленост. Почти не се вижда автомобил. Тишина. През 19-и век Пльос е бил процъфтяваща търговска метрополия. Тогава търговци са превозвали на кораби по Волга пшеница и тъкани. Изградили са имоти по крайбрежието. Състоятелни московчани са пристигали на почивка, в това идилично място са се заселвали най-известните хора на изкуството. По времето на Съветския съюз в селището са отдъхвали трудещи се и профсъюзни шефове. Най-добре са се чувствали артисти в почивния дом за хора на изкуството с изглед към Волга. Днес московският елит е покорен от обаянието на градчето. Първо московският предприемач Шевцов прави опит да го приватизира. Като дете тук всяко лято е навестявал баба си. Следва икономика и в Москва консултира фирми по време на приватизацията. Когато в средата на 90-е години на миналия век отново се връща на Волга, вече е мултимилионер. Скоро купува на ниски цени хубавите пъстри дървени къщички в центъра. Собствениците са били радостни да се отърват от тях, тъй като в стария квартал на Пльос и до днес няма канализация. Предприемачът реставрира къщичките, изгражда бани и отопление и ги дава под наем на богати, които прекарват тук уикендите с цени 400 евро на нощ. Някои продава. Едва открил мястото Медведев и пари от държавната хазна поемат към Пльос. Изведнъж започват да се асфалтират улици, да се строят музеи, откриват се три плажа. През лятото се организират музикални фестивали и колоездачни обиколки край Волга. Новият кмет е мултимилионер и зет на Игор Сечин, всевластният бос на “Роснефт”, най-голямата нефтена фирма в страната. Междувременно губернатори и висши държавни чиновници имат вили в Пльос. Някои от местните жители се радват на богатите. Веднъж пък местен жител успял да се промъкне през охраната, когато Медведев и съпругата му били на път да посетят музей. Той помолил премиера да се подменят тръбите за водата в старите сгради. Така и станало. Други все още са гневни заради лакомията на елита. Дори обществената баня била затворена. Болницата, специализирана за лекуване на туберкулоза, била превърната в кардиоцентър. Най-вероятно заради почиващите през лятото , които се бояли от туберкулозна зараза. Навални: Медведев се шири в палат, три пъти по-голям от Кремъл (ВИДЕО) Вечер всичко замира като в град на призраците. По време на общонационалните протести срещу Путин в началото на май безстрашни жители и на съседното Иваново излязоха на улицата. Преди градът е бил център на съветската текстилна промишленост, но днес повечето от големите предприятия са закрити. Почти няма работа. Който може, напуска. За протестите призова местният щаб на опозиционния лидер Навални. Демонстрантите искаха да преминат от площад “Ленин” до площад “Пушкин” – 30-минутно пешеходно разстояние. Градската управа не издаде разрешително. Малко преди началото при организаторите пристигат хора от сигурността. Предупредили, че трябвало да се държат прилично, да не развяват руски знамена. Близо 200 души участваха в протестния поход. Това не е никак малко, тъй като всеки е заплашен от наказание и арест. За да не го забрави никой, на площад “Пушкин” бяха точно толкова полицаи, за веки случай с камионетки за извозване на арестувани. Служители от сигурността в цивилно облекло обикаляха и снимаха. Арестуваха организатора, млад архитект. Все пак в други градове по поречието на Волга бяха позволени демонстрации, но в покрайнините и то на заградени места. Така беше и в Астрахан. “Ние сме свободни граждани. Ние демонстрираме за свободна Русия”, провикна се жена. Походът приключи бързо. Половината от демонстрантите бяха задържани, другите се разбягаха. На площад ”Пушкин” в Иваново градската управа пусна по високоговорители гърмяща музика. От протеста почти нищо не се чу. Навални: Медведев се шири в палат, три пъти по-голям от Кремъл (ВИДЕО)", "date": "2018.06.19", "title": "\"Щерн\": Дворецът на Медведев – лукс като по царско време"}
{"url": "http://clubz.bg/69342-vremenno_spirat_vodata_utre_vijte_kyde", "text": "\"Софийска вода\" временно ще прекъсне водоснабдяването в някои части на столицата утре, 20 юни 2018 г. /сряда/, съобщиха от дружеството. Заради монтаж на водомер в Помпена станция \"Лозен\", с. Лозен, се налага спиране на водоподаването на 20 юни /сряда/ от 09.00 до 15.00 часа на клиентите на \"Софийска вода\", живеещи в карето между: ул. \"Кайгана\", ул. \"Св. Св. Кирил и Методий\", ул. \"Еделвайс\", ул. \"Бузлуджа\" и ул. \"Съединение\", ул. \"Дъб\", ул. \"Къси дол\" и ул. \"Акация\", ул. \"Преслав\", ул. \"Съединение\", ул. \"Варовита\" и ул. \"Крушите\", ул. \"Съединение\", ул. \"Васил Левски\", ул. \"Могила\" и ул. \"Теменуга\"; ул. \"Съединение\" от ул. \"Лозен\" 97 до АМ \"Тракия\" и м. Чикерица, съобщиха от \"Софийска вода\". Поради изпълнение на инвестиционен проект за реконструкция на уличен водопровод и канал на бул. \"Васил Левски\" Център, се налага спиране на водоподаването на 20 юни от 9.00 до 21.00 часа на клиентите на \"Софийска вода\", живеещи в района на: бул. \"Васил Левски\" от ул. \"Иван Вазов\" до ул. \"Аксаков\", ул. \"Иван Вазов\" от бул. \"Васил Левски\" до ул.\"6-ти Септември\". След възстановяване на водоснабдяването е възможно временно повишаване мътността на водата. На 20 юни /сряда/, във връзка с подмяна на спирателни кранове до бл. 356 жк. \"Младост\" 3, се налага спиране на водоподаването от 10.00 до 18.00 часа на клиентите на \"Софийска вода\", живеещи в района на: бл. 387, бл. 386, бл. 385 , бл. 383, бл. 384, бл. 356, бл. 358, бл. 354 и ул. \"Инж. Георги Белов\" номер 20. Заради подмяна на сградно водопроводно отклонение на ул. \"Чавдар Мутафов\" кв. \"Витоша\", се налага спиране на водоподаването утре от 9.30 до 17.30 часа на клиентите на \"Софийска вода\", живеещи в района на: ул. \"Чавдар Мутафов\" 10; ул. \"Иван Пейчев\" 1, 2, 10. Поради подмяна на сградно водопроводно отклонение на ул.\"Калина\" с. Лозен, се налага спиране на водоподаването утре, 20 юни, от 9.30 до 19.00 часа, на клиентите на \"Софийска вода\", живеещи в района на: ул. \"Калина\", по ул. \"Горник\" от ул. \"Калина\" до дерето. Заради диагностика на уличен водопровод на ул. \"Стефан Караджа\" кв. \"Сеславци\", се налага спиране на водоподаването от 9.30 до 16.30 часа на клиентите на \"Софийска вода\", живеещи в района на: ул. \"Стефан Караджа\", по ул. \"Явор\" от ул. \"Стефан Караджа\" до ул. \"Цанко Церковски\". Поради подмяна на спирателни кранове на ул. \"Костенец\" жк. \"Сердика\", се налага спиране на водоподаването от 9.00 до 21.00 часа на клиентите на \"Софийска вода\", живеещи в района на: ул. \"Костенец\" от ул. \"Житница\" до бул. \"Инж. Иван Иванов\".", "date": "2018.06.19", "title": "Временно спират водата утре - вижте къде"}
{"url": "http://clubz.bg/69351-plamyci_v_samoleta_uplashiha_sauditcite_video", "text": "На тима на Саудитска Арабия никак не му върви на Световното в Русия, не и досега. В мача на откриването арабите отнесоха 0:5 от Русия. Вчера пък имаха леки самолетни неволи в чартърния полет от Санкт Петербург до Ростов на Дон, където утре от 18:00 часа се изправят срещу Уругвай. Летящ старт за Русия, помете Саудитска Арабия Във въздуха играчите са забелязали пламъци в един от двигателите. Те са направили снимки и видеа, които публикуваха в социални мрежи, но едва часове след кацането си, когато близките им са знаели, че всичко е наред.     При вида на огъня щабът на селекцията уведомил стюардесите, които го успокоили и уверили, че няма нищо страшно. Причината за пламъците - поне от думите на екипажа и авиокомпанията, е обичайната в подобни случаи - сблъсък с птица. Световното по футбол - цялата програма на БНТ Първоночално фирмата отричаше да е имало какъвто и било инцидент, но след като снимките се появиха навсякъде, се поправи. Все пак самолетът \"Еърбъс А319-100\" е кацнал нормално. Световното по футбол - цялата програма на БНТ", "date": "2018.06.19", "title": "Пламъци в самолета уплашиха саудитците (ВИДЕО)"}
{"url": "http://clubz.bg/69349-cvetanov_vze_stranata_na_angelkova_v_spora_za_shuma", "text": "Да бъдат разписани повече правомощия на местната власт между първо и второ четене на Закона за защита от шума и да се търси сближаване на позициите в Народното събрание. За това призова председателят на парламентарната група на ГЕРБ Цветан Цветанов, който е на двудневна обиколка в Благоевградска област, предаде БНР. Ангелкова с нова идея - законът за шума да не важи в националните курорти Спорът за шума се пренесе в парламента, където през миналата седмица вътрешната комисия прие на първо четене законопроекта на вицепремиера Валери Симеонов и част от \"Обединени патриоти\". Проектът предвижда да има повече часове в денонощието, в които е забранено озвучаването на открито, както и забрана за шумни прояви в зони, предназначени за жилищно строителство, в периода 14-16 часа и между 23 и 8 часа. Речено-сторено: Валери Симеонов и правителството се захващат с шума С изявлението си днес Цветанов на практика предопредели подкрепата, която ще даде управляващата партия на законопроекта на министъра на туризма Николина Ангелкова. С министерските промени се предлага националните курорти да бъдат извадени от обхвата на изискванията за шума и спорът за децибелите да бъде оставен в ръцете на местната власт. Кметовете на база наредби, приети от съответните общински съвети, да решават в кои часове от денонощието може да е шумно и в кои да е тихо, заедно с местния бизнес. И допълни: Според Цветанов в закона трябва да бъдат разписани текстове, даващи правомощия на местните власти заедно с туристическия бранш да решат какъв режим за защита от шума да наложат. Виладжии край Слънчев бряг се жалили на омбудсмана от шума \"В някои от курортите да се позволи до 24.00 часа, с един час удължаване, и това да бъде от компетентността на местната власт. Местната власт трябва да играе много по-важна роля във вземането на тези решения“, смята зам.-председателят на ГЕРБ. В края на миналата седмица по bTV Цветанов изрази своята убеденост, че \"във внесения законопроект за шума ще можем между първо и второ четене да оптимизираме този диалог и постигането на консенсус\". Речено-сторено: Валери Симеонов и правителството се захващат с шума Виладжии край Слънчев бряг се жалили на омбудсмана от шума", "date": "2018.06.19", "title": "Цветанов взе страната на Ангелкова в спора за шума"}
{"url": "http://clubz.bg/69352-erdogan_postavi_cel_turciq_s_tri_aec", "text": "През последните дни от предизборната кампания турският президент Реджеп Тайип Ердоган обяви още една цел - страната да има три атомни електроцентрали. На 24 юни в страната ще се състоят президентски и парламентарни избори, на които турските избиратели ще решат да дадат ли на Ердоган още по-големи правомощия. Русия чрез държавната си компания \"Росатом\" строи първата АЕЦ \"Аккую\" - проект за около $22 милиарда. Ердоган: Да забием последния пирон в ковчега на стара Турция \"Аккую\" ще покрие 10% от енергийните ни нужди, каза Eрдоган, добавяйки, че други 10 на сто ще осигури втора АЕЦ, която ще е в Синоп. Ердоган и руският президент Владимир Путин \"направиха\" първа копка на строителството на \"Аккую\" през април на церемония в Анкара - чрез видеостена. АЕЦ \"Аккую\" е разположена в югоизточната провинция Мерсин. Централата ще има четири реактора, всеки от които е с капацитет от 1200 мегавата.  Путин обеща първия блок на турската АЕЦ за 100-годишнината на Турция Наред с изявлението си за трета АЕЦ Ердоган заяви, че първият турски автомобил и производството му се очаква да допринесат с около 50 милиарда евро в брутния вътрешен продукт на Турция. Путин обеща първия блок на турската АЕЦ за 100-годишнината на Турция", "date": "2018.06.19", "title": "Ердоган постави цел: Турция с три АЕЦ"}
{"url": "http://clubz.bg/69347-kak_socialnoto_ministerstvo_dade_16_000_lv_za_biznes_klasa_do_sasht", "text": "На фона на протеста на майките с деца в неравностойно положение стана ясно, че служители на социалното министерство са летели в командировка до Щатите, излязла доста скъпо на бюджета. Министерството на социалната политика късно взело решение негов представител да пътува до Ню Йорк за конференция и затова вероятно самолетните билети в последния момент били по-скъпи. Това обясни днес зам.-министърката Росица Димитрова, която е пътувала в  .  и така министерството дава над 16 000 лева за път за командировка на двама души. Според зам.-министърката участието на български представители в конференцията е дало възможност да се чуе  . Майки на деца с увреждания: Не сме искали оставка на министъра Изказването на Димитрова идва на фона на продължаващите вече седмици наред протести на майки на деца с увреждания - с палатки пред Народното събрание. Проблемът с липсата на адекватни мерки от страна на държавата, за да може на тези хора да се осигурят нормален живот и грижа, се задълбочава. Заради протестите на майките за малко да си отиде социалният министър Бисер Петков, който подаде оставка, но след като той беше защитен от протестиращите като единствения представител на властта, който разговаря с тях, премиерът Бойко Борисов реши да го остави на поста.   Социалният министър Бисер Петков подаде оставка За протеста на майките пък заяви: \" И после разказа и за други \"държавни успехи\", постигнати след полетите в бизнес класа, а именно - представени били опитът и напредъкът на България по деинституционализацията на грижата за деца в България, както и било осъществено участие в още едно съпътстващо събитие.  Социалният министър Бисер Петков подаде оставка", "date": "2018.06.19", "title": "Как социалното министерство даде 16 000 лв. за бизнес класа до САЩ?"}
{"url": "http://clubz.bg/69341-slujitel_na_tesla_sabotiral_kompaniqta_spodelq_mysk", "text": "Служител на Tesla е саботирал компанията, съобщи Ройтерс. Информацията е от самия Илон Мъск, който съобщил за проблема в имейл до всички работници. Неназованият служител е извършил \"тежък и вреден саботаж\" - променил е кода във вътрешна операционна система на компанията и е споделил голямо количество чувствителна информация на неизвестни външни лица. Една четвърт от поръчките за новата Tesla - отменени Не е ясно дали става дума за корпоративен шпионаж, но Мъск отбелязва, че компанията му има много врагове, които \"искат Tesla да умре\", вариращи от конкурентни автомобилни фирми през дребни играчи на Уолстрийт до големите нефтени компании. Tesla отново с рекордна загуба - $709 милиона Официален коментар от Tesla засега няма. Казусът обаче може да се окаже страхотен проблем за компанията - в най-добрия случай служителят ще изнуди Мъск за голяма сума, а в най-лошия може да пусне информация, която сериозно да застраши бъдещето на електромобилния концерн. Tesla отново с рекордна загуба - $709 милиона", "date": "2018.06.19", "title": "Служител на Tesla саботирал компанията, споделя Мъск"}
{"url": "http://clubz.bg/69355-spad_na_chujdestrannite_investicii_s_51", "text": "За първите 4 месеца на годината преките чуждестранни инвестиции (ПЧИ) в България са 113 милиона евро, което е спад с 50.6% на годишна база - спрямо януари-април 2017 г., показват данните на БНБ. Миналата година те са били 229.2 милиона евро. България има сериозни намерения за инвестиции в... Кабо Верде Статистиката на централната банка показва символичен ръст на ПЧИ в България през април с едва 4.5 млн. евро - спрямо март. Но в сравнение с април 2017 г., те се понижават с цели 43.9 млн. евро.  Най-големите нетни преки инвестиции за първите 4 месеца на 2018-а са дошли от Холандия - 149.1 млн. евро, следва Германия - 119 млн. евро, и Русия - 116.7 млн. евро. През април резервите на БНБ намаляват със 10.15 млн. евро при тяхно понижение с 379.5 млн. евро година по-рано. За първите четири месеца на тази година техният спад е с 1.1368 млрд. евро при понижение с 302.4 млн. евро за същия период на 2017 година. За април данните на БНБ отчитат дефицит за втори пореден месец в платежния баланс. От началото на годината отрицателното салдо по текущата сметка е по-голямо от това за същия период на 2017 г. Макар и балансът по текущата и капиталова сметка на България през април да е положителен, той е едва 14.2 млн. евро спрямо дефицита за 77.6 млн. евро преди година. За първите четири месеца на т.г. салдото по текущата и капиталова сметка е също отрицателно - 123.1 млн. евро (0.2% от прогнозния БВП) спрямо дефицит за 61.8 млн. евро (или 0.1% от БВП) през януари-април 2017-а. Търговското салдо на България през април е на минус 289.7 млн. евро, увеличено спрямо дефицита за 266.5 млн. евро преди година. Причината е, че макар износът на стоки да се повишава с 210.7 млн. евро до 2.1438 млрд. евро, расте и вносът с 233.9 млн. евро, достигайки 2.4335 млрд. евро. Плащаме ДДС онлайн на едно гише при онлайн търговия в ЕС Априлското салдо по услугите е положително - в размер на 81 млн. евро спрямо положително салдо за 57.8 млн. евро преди година. За първите четири месеца на 2018 година салдото по услугите е положително и за 417.1 млн. евро спрямо 246.7 млн. евро за януари-април 2017 г. Плащаме ДДС онлайн на едно гише при онлайн търговия в ЕС", "date": "2018.06.19", "title": "Спад на чуждестранните инвестиции с 51% "}
{"url": "http://clubz.bg/69358-irlandski_protivnik_za_ludogorec_v_shampionskata_liga", "text": "Северноирландският \"Крусейдърс\" е съперникът на \"Лудогорец\" в първия предварителен кръг на Шампионската лига, отреди жребият в централата на УЕФА в Нион. Българският тим е домакин на първия мач, който ще се играе на 10 или 11 юли, а реваншът е на 17 или 18-и. Който и да е опонент в тази фаза не би трябвало да е проблем за \"орлите\", но споменът с отпадането от молдовския \"Милсами\" през 2015-а е още пресен. Тимът от Разград можеше да се падне също с \"Викингур\" (Фарьорските о-ви), \"Корк Сити\" (Ейре), \"Валур\" (Исландия) или съперник, който играе в предварителния кръг. Отборите ни научиха възможните си съперници в Лига Европа Ако премине през \"Крусейдърс\", шампионът ни се изправи срещу победителя от двойката \"Дюделанж\" (Люксембург) - \"Видеотон\" (Унгария) на 24-25 юли и 31 юли-1 август.   Жребият за Лига Европа е в сряда (20 юни) от 14 часа. Тогава ще знаем и първите препятствия на \"Славия\", ЦСКА-София и \"Левски\".", "date": "2018.06.19", "title": "Ирландски противник за \"Лудогорец\" в Шампионската лига"}
{"url": "http://clubz.bg/69335-medicinski_odit_topqt_ni_bivsh_slujitel_i_devojkata_mu", "text": "Записи, на които ясно се чуват инструкции за \"потопяване\" на проверки, листче, на което пише кой какво да махне от \"Медицински одит\", случай на трансплантирано момче от Добрич, при което е настъпила смърт, но не е написано нищо на доктора и дори предупреждение към съответната болница, починали родилка в \"Шейново\" и бебе в Стара Загора... За всички тези и други неща тази сутрин говори пред Нова тв отстранената шефка на Изпълнителна агенция \"Медицински одит\" (ИАМО) проф. Златица Петрова. От \"Медицински одит\" си мълчали при данни за престъпления на доктори Както Клуб Z писа, в няколко \"пакета\" прокуратурата започна радзследвания в десетки болници, като съобщи за фрапиращи безобразия. Още тогава не стана ясно какво е правила ИАМО, включително при най-масовите - източване на болници, като вътре на територията им с години са допускани частни дружества със същия предмет на дейност. 7 разследвания по схемата \"болница в болницата\". И \"Пирогов\" е вътре След това очаквано държавното обвинение влезе и в самата агенция, носеща звучното прозвище \"медицинска ДАНС\". На нарочна персконференция от прокуратурата бе изнесено, че Петрова е разписала такива правила, че да контролира на финала проверките и които отявлено противоречат на по-горестоящата наредба на МЗ. Освен това се разследвали 11 \"потопени\" от одиторите смъртни случая. Сигналите подал бившият главен секретар на агенцията Димитър Евлогиев. Днес в ефира на Нова тв говориха освен него, служител със закрито лице и премодулиран глас, както и друга служителка, която пък - за да е още по-безвкусно - директорката обвини, че живее на семейни начала с главния секретар. Тя дори благодари на екипа си, който работел  В записите тя отрече да е нейният глас. \"Аз лично не мога да позная човека, който е прикрит в момента\", заяви пък Петрова по повод прикрития анонимен събеседник на телевизията  Тя заяви, че да натиска и да коригира извършените от експертите й констатации било \"абсолютно невъзможно\", въпреки че заключенията на прокуратурата са точно в обратната посока. А атаките идвали, защото не се познава добре работата на агенцията. Тя самата не знаела кои са 11-те смъртни случая, за които от държавното обвинение оповестиха, че пращат данни на прокурорите по места за разследване. Иначе те работели отлично с прокуратурата \"по 3 направления\". За починалите родилка и бебе в \"Шейново\" била  Става въпрос за Веселка И., която, след като й се прави секцио, детето се оказало мъртво, но и жената не се почувствала добре. Кръвопреливане започва след часове - чак когато е в безсъзнание, и тя умира. Те проверили всичките пътни актове и други документи - операционният екип се събрал за 20 мин. при норматив 30 мин. Дори обратното - тях ги съдели в административния съд лекари, на които са издали наказателни постановления за нарушения. \"Така са направени правилата, че над 50% от издадените наказателни постановления са паднали в съда. Правилата са направени така, че да може да падне един случай\", заключи водещият Виктор Николаев, но не получи отговор. Всичко било просто \"вътрешен конфликт\". 7 разследвания по схемата \"болница в болницата\". И \"Пирогов\" е вътре", "date": "2018.06.19", "title": "\"Медицински одит\": топят ни бивш служител и девойката му"}
{"url": "http://clubz.bg/69353-i_chetirimata_obvinqemi_za_vzriva_v_zavod_%E2%80%9Emidjur%E2%80%9D_opravdani", "text": "И четиримата обвиняеми по делото за взрива във фабрика „Миджур” в Горни Лом, при който загинаха 15 души, бяха оправдани, предаде бТВ от Видин. Присъдите бяха произнесени близо 3 години и половина след трагедията. Оръжеен търговец ще отговаря за смъртта на сина си в Горни Лом Обвинения бяха повдигнати срещу собственика на завода Валери Митков (чиито син също загина, б.р.), срещу Палма Иванова, бивш отговорник за безопасността на труда, срещу бившия началник на отдел „Контрол на общоопасните средства” в МВР Божидар Василев и срещу Ивелина Бахчеванова – бивш директор в икономическото министерство. Цацаров с \"тънък намек\" към шефа на \"Миджур\" След много прехвърляния между видинския и софийския окръжен съд съдебното дело започна в дунавския град през февруари 2017 г. Това стана, след като се наложи дори ВКС да се произнесе по спора за подсъдност с определение през октомври 2016 г. Борисов: Собственикът на \"Миджур\" да извади 4 милиона лева за \"цъкащите бомби\" Само през миналата година по мегаделото са проведени 35 заседания. Състав на Видинския окръжен съд е разпитал близо 200 свидетели. Пред магистратите са застанали и 40 експерти и вещи лица. В процеса бяха конституирани 48 частни обвинители – наследници на загиналите, които сега при оправдателната присъда, разбира се, няма да получат нищо...  Цацаров с \"тънък намек\" към шефа на \"Миджур\" Борисов: Собственикът на \"Миджур\" да извади 4 милиона лева за \"цъкащите бомби\"", "date": "2018.06.19", "title": "И четиримата обвиняеми за взрива в завод „Миджур” - оправдани"}
{"url": "http://clubz.bg/69337-85_ot_malokalibrenite_oryjiq_v_rycete_na_civilni", "text": "Около 85 процента от единия милиард малокалибрени огнестрелни оръжия в света са собственост на цивилни, предаде ДПА, позовавайки се на доклад на базираната в Женева организация \"Смол Армс Сървей\". Числата варират чувствително в различните държави. В САЩ пропорцията е 120 оръжия на 100 души от населението, което означава общо 393 300 000 оръжия. Американските граждани притежават около 40 процента от общия брой огнестрелни оръжия в света. След САЩ се нареждат Йемен с 53 малокалибрени огнестрелни оръжия на 100 души и Черна гора с 39,1 оръжия на 100 човека.  10 убити в училище в Тексас Страни като Индонезия, Япония, Малави и няколко островни държави имат едни от най-ниските проценти на притежаване на огнестрелно оръжие. Само 13 процента от малокалибрените огнестрелни оръжия са собственост на военни и два процента на служители на реда, се посочва в доклада. Наблюдава се също така повишаване на общия брой на огнестрелните оръжия, притежавани от цивилни - от около 650 милиона през 2006 г. до 857 милиона миналата година. \n\tСамо около 100 милиона притежавани от граждани оръжия са регистрирани, което представлява едва около 12 процента от общия им брой в света. В доклада се отбелязва, че некачественото съхраняване на данните за регистрациите и липсата на изисквания за регистрация в много държави усложняват опитите за точно преброяване.", "date": "2018.06.19", "title": "85% от малокалибрените оръжия - в ръцете на цивилни"}
{"url": "http://clubz.bg/69336-rusnacite_si_haresvat_putin_no_ne_i_pensionnata_reforma", "text": "Жителите на Русия не виждат алтернатива на Владимир Путин - половината искат да го виждат на президентския пост и след 2024 г., когато приключва сегашният му мандат. Това сочат данни от анкета на центъра \"Левада\", пише в. \"Ведомости\". Същевременно броят на желаещите мащабни промени в Русия е нараснал за година от 42 на 57 процента. Хората обаче нямат предвид смяна на властта, а вдигане на разходите за социална политика, отбелязва директорът на \"Левада\" Лев Гудков. Как Русия на Путин се превърна в СССР на Брежнев Очаква се Държавната дума да разгледа проектозакон за вдигане на пенсионната възраст в страната от 55 на 63 години за жените и от 60 на 65 години за мъжете. Същевременно Кремъл уверява, че подготвя мерки, чрез които пенсиите да се увеличават по-бързо от инфлацията.  Според него в Русия не може да съществува схемата \"добър президент - добро правителство\". В редакционен коментар \"Ведомости\" анализира шансовете за активни протести в Русия срещу вдигането на възрастта за пенсия. Според проучване на фонда \"Обществено мнение\" 82 на сто от хората в страната са против замисляната реформа. \"На фона на това тотално неприемане\" правителството - вносител на проекта, \"чака сега дали пасивното недоволство ще прерасне в активно, сиреч ще има ли протести. Засега обаче най-малкото не е сигурно, че ще има бунт - недоволството не излиза извън рамките на интернет и нито една реална политическа сила не би дръзнала да оглави протеста\", пише вестникът, цитиран от Би Би Си. През 2005 г., когато властите смениха ред социални придобивки с парични обезщетения, пенсионерите в цяла Русия излязоха на улиците. Сега обаче недоволство кипи само в мрежата, при все че поводът засяга всички трудоспособни жители на страната, посочва изданието. Интернет е механизъм за изпускане на парата - дава възможност за изразяване на протест в ненасилствени форми, формално безопасни и за властта, и за недоволните. А за момента няма и желаещи да оглавят протеста, отбелязва политологът Евгений Минченко.  Световното не може да скрие ширещата се корупция в Русия Засега впрочем няма и къде да свикат хората - по време на започналия в Русия мондиал в градовете, където има мачове, е по-трудно от обикновено да получиш разрешение за митинг. Това свежда до минимум шансовете за протестна дейност сега; наесен обаче предстои изборна кампания и вдигането на пенсионната възраст може да се окаже ключова тема, казва аналитикът. Според в. \"Комерсант\" в Русия все пак се планират улични протести. А междувременно първата петиция срещу вдигането на пенсионната възраст, събрала 100 000 подписа на сайта \"Руска обществена инициатива\" (РОИ), вече е изпратена до вицепремиера и шеф на правителствения апарат Константин Чуйченко. По закон кабинетът разполага с два месеца, за да я разгледа, но дотогава според вестника оспорваният законопроект може вече да бъде приет на първо четене. Конфедерацията на труда в Русия обсъжда кампанията за вдигане на пенсионната възраст не само в интернет, но и офлайн. Започна работа обществен щаб, който ще координира колективните действия в отделните региони на федерацията, заявява президентът на синдикалната централа Борис Кравченко. БТА Световното не може да скрие ширещата се корупция в Русия", "date": "2018.06.19", "title": "Руснаците си харесват Путин. Но не и пенсионната реформа"}
{"url": "http://clubz.bg/69307-shte_se_provalqme_kolektivno", "text": "Забравете \"Брекзит\" и задаващата се трансатлантическа търговска война. Дипломатическият скандал от миналата седмица между Италия, Малта и Франция кой да поеме отговорността за над 600 спасени в открито море хора показва, че най-голямото предизвикателство пред Европа днес е миграцията. И тук не става дума конкретно за стотиците хиляди, пристигнали през Средиземно море през последните години в търсене на по-добър или по-сигурен живот - много от които предприели опасното прекосяване на морето, подобно на тези на борда на спасителния кораб \"Акуариус\". Турция е приела повече. Миниатюрният Ливан и изпитващата трудности Йордания се оправят с почти два милиона бежанци. Кризата, която заплашва самото съществуване на ЕС, е вътрешният враг: неумението на 28-те държави членки, съставляващи най-големия в света търговски блок, да овладеят съвместно миграционните потоци. Реформирането на политиката за предоставяне на убежище е заседнало на скалистия бряг на националните интереси. Въпросите за това кой да поеме отговорността за пристигащите мигранти - и дали сред държавите членки трябва да има квотна система за разпределяне на бежанците - предизвикват яростни спорове. Отдавна страдащи държави от ЕС като Гърция и Италия, откъдето влизат по-голямата част от миграционните потоци, се чувстват изоставени от останалите членове на съюза. В отговор на кризата някои европейски страни разположиха военни сили, издигнаха гранични огради и временно върнаха паспортните проверки, с което бяха подронени устоите на Шенгенската зона за свободно пътуване. Други приеха мигрантите на своя територия. В повечето случаи тези, които действаха сами, разгневяваха своите съседи, като просто предаваха проблема по-нататък. Взаимното доверие между държавите от съюза се изпари. \n\tПротивопоставящи се на миграцията партии се възползваха от хаоса, печелейки гласове чрез насаждане на страх от чужденците. Държавите от ЕС не обръщат внимание на този колективен провал и не намират начин как да реформират правилата на съюза за предоставяне на убежище, известни като Дъблинския регламент. Ако \"Дъблин\" не бъде поправен, това може да се окаже погребалният звън, който да възвести края на свободата на пътуване без гранични проверки и на улеснения режим за трансгранични делови отношения в целия ЕС - двете върхови постижения на съюза. В продължение на две години правителствата в ЕС безуспешно се борят да поправят най-противоречивото нещо в Дъблин: мигрантите задължително да трябва да кандидатстват за закрила в първата държава от съюза, в която са влезли. При положение че повечето мигранти идват в ЕС през Турция или Либия, тези първи страни на влизане най-често са средиземноморските Гърция и Италия. Това правило се оказа част от спора миналата седмица около \"Акуариус\", спасителен кораб с 629 мигранти на борда, включително бременни жени и деца, които били спасени край бреговете на Либия. Контролиращата средиземноморските спасителни операции Италия спря насочилия се към нейните пристанища кораб с мотива, че Малта е по-близо и точно Ла Валета трябва да поеме отговорност. Тогава се намеси френският президент Еманюел Макрон, обвинявайки Италия в цинично и безотговорно поведение. Новото популистко правителство в Рим не можа да преглътне това, особено с оглед на факта, че спазвайки дефектните правила на ЕС за предоставяне на убежище, френската гранична полиция редовно блокира хиляди мигранти, които се опитват да напуснат Италия. На помощ се притече новото лявоцентристко правителство на Испания, което предложи сигурен пристан във Валенсия. Темата е толкова чувствителна, че българското ротационно председателство на ЕС в продължение на месеци председателстваше преговори при закрити врата на по-ниско равнище за постигане на компромис - но проблемът е изключително политически, а не технически. Унгария и Полша отказаха да приемат бежанци, докато останалите страни не допринесоха с кой знае какво за предишния неуспешен опит на ЕС за споделяне на бежанския товар. Проблемът постави под силен вътрешнополитически натиск германския канцлер Ангела Меркел - която през 2015 г. отказа да затвори границите на Германия за мигрантите, много от които бягащи от конфликта в Сирия и Ирак. Сега германският министър на вътрешните работи Хорст Зеехофер иска да връща бежанците, които са били регистрирани другаде. В същото време Австрия и Дания лансират идеята да бъдат създадени лагери за мигранти извън Западна Европа, на съседните Балкани. Според директора на Института за миграционна политика \"Европа\" Елизабет Колет подобни планове са признак за времена на отчаяност. Европейските лидери разпоредиха този месец да бъде намерено решение. При положение че такова обаче не се вижда, Меркел и колегите й ще бъдат принудени на срещата си на върха на 28 и 29 юни отново да се заемат решително с проблема с миграцията. Присъствието сред тях на новото популистко правителство на Италия - чийто министър на вътрешните работи се зарече да депортира десетки хиляди мигранти възможно най-скоро - ще направи постигането на компромис още по-трудно. \"Европа може да бъде пример за всички по този въпрос, но трябва да бъде проявена истинска политическа воля за излизане от полето на разгорещената риторика и за взимане на тежки решения\", заяви Мецола. \"Топката сега е в полето на лидерите. Светът гледа.\" ", "date": "2018.06.19", "title": "\"Ще се проваляме колективно\""}
{"url": "http://clubz.bg/69338-zapadnata_presa_krizata_s_bejancite_razdira_evropa", "text": "В деня, в който предстои изключително важна среща между двамата основни лидери в ЕС - германската канцлерка Ангела Меркел и френския президент Еманюел Макрон -  отбелязва още в заглавието на свой коментар, че те ще се опитат да демонстрират единен фронт, което не може да прикрие факта, че имат   на Евросъюза. Идната седмица предстои и среща на върха на ЕС, на която европейските лидери ще имат шанс да начертаят амбициозна стратегическа перспектива, от която ще зависи бъдещето на еврозоната и намерението за обща политика на ЕС в сферата на отбраната и сигурността. Особено остро стои обаче въпросът дали те ще преодолеят дългогодишната си неспособност да се споразумеят за обща политика спрямо бежанците и кандидатите за убежище, подчертава вестникът. \"Помирителен разговор\" спасява срещата Макрон-Конте На предстоящите срещи въпросът не е само в намирането на решение на вътрешните кризи в ЕС, а най-вече в ерозията на следвоенния трансатлантически пакт, който досега обединяваше западния свят. Американският президент Тръмп извади континента от зоната на комфорта с наложените вносни мита и с игнорирането на глобалните институции като Г-7, пише \"Файненшъл таймс\". Франция иска Европа да действа стратегически на широк фронт. Германия обаче не желае мащабна обща стратегия, а е за постепенни стъпки напред. Трудно е да видим как тези коренни различия могат да бъдат преодолени, отбелязва всекидневникът.  Макрон изложи смели планове за интегриран ЕС. Неговите предложения водят към Европа на две скорости, със значително влияние на Европейската комисия върху фискалната политика, с общ финансов министър и общ бюджет на страните от еврозоната, с банков съюз. Меркел обаче реагира по познатия й внимателен и предпазлив начин. В същото време тя е изправена пред големи вътрешни проблеми, както и пред сериозни различия между страните членки на ЕС. Тя подкрепя междуправителствения подход, при който отделните страни членки, а не Еврокомисията ще имат главно влияние. Според нея общ бюджет на ЕС само ще отслаби мотивацията на страни като Италия да предприемат дълбоки структурни реформи.  Какъв е планът на Меркел и Макрон за ЕС? Лондонският всекидневник обръща внимание, че въпросите за националния суверенитет, за работните места и пацифистката култура пречат на ефикасните действия и на стратегическото мислене в ЕС. А Брекзитът промени самата динамика вътре в ЕС. Балансът на силите се наклони към Франция и Германия. Редица страни членки - Холандия, Швеция, Дания, Финландия, Ирландия и балтийските републики - са крайно огорчени от напускането на Великобритания, която подкрепяше свободния пазар, но и строгата финансова дисциплина в ЕС. Великобритания също така бе контратежест на френско-германския мотор.  Сега тези страни искат Меркел да даде отпор на федералистичната политиката на Макрон, към която те хранят подозрения за опит на Франция да доминира. В същото време те искат да знаят и какви са собствените планове на Меркел за бъдещето на ЕС.  \n\tЯсно е едно нещо: движението без посока и замитането на проблемите вече е невъзможно, заключава \"Файненшъл таймс\". вижда във всички тези дилеми пред ЕС разпадането на европейския либерален консенсус, но и опит на президента Тръмп да се намеси в европейската криза, и то с очевидна симпатия към националистически и популистки настроените европейски политици, които вземат връх във все повече страни на континента.  Тръмп: Германците се обръщат против лидерите си заради миграцията Вестникът цитира последното писание на Тръмп в Туитър, че  . Тръмп не визира конкретно Меркел, но това е очевидно, добавя авторът. Миграционният проблем се превръща в политически пожар в Европа и подхранва популистките движения и правителства в страни, като Унгария, Австрия и Италия. Тези сили правят все по-трудно задържането на европейските центристи на власт, а Тръмп със своите изказвания, като това в Туитър, не облекчава живота на дългогодишните партньори на САЩ, отбелязва \"Ню Йорк таймс\" и цитира чешкия политик Иржи Пехе - бивш главен помощник на чешкия президент: Вече мнозина хранят сериозни подозрения какви са истинските намерения на президента относно Европа, добавя вестникът. Припомня се и скандалното изказване на новия американски посланик в Германия Ричард Гренел този месец, че иска \"да вдъхне повече сила\" на десните политици в цяла Европа. Подобни изявления, включително и на Тръмп, са израз на желание да се разбие либералния консенсус в Европа, като се търсят идеологически съюзници там, с които да се работи, отбелязва \"Ню Йорк таймс\". А миграцията е една от основните теми, по която може да се търсят такива съюзници.  Има все повече явни признаци, че Тръмп и неговите сподвижници търсят начин да дадат рамо на онези десни сили в Европа, които се противопоставят на това ЕС да играе силна външнополитическа роля, казва Джефри Ратке, бивш високопоставен американски дипломат, изпълнявал редица мисии в европейски страни. Тази политика на Тръмп е напълно противоположна на американската политика в Европа след Втората световна война, когато САЩ също се намесваха в европейските работи. Тогава обаче Вашингтон се опитваше да подкрепи либералния ред на континента, а не да го свали,   - базиран в Брюксел мозъчен тръст.  пише, че Тръмп е започнал безпрецедентна атака срещу правителството на Ангела Меркел, започвайки от нейната миграционна политика. \"Гардиън\" коментира, че президентът на САЩ изпраща тези послания съвсем съзнателно в момент, когато германската канцлерка е изправена пред една толкова остра вътрешнополитическа криза, предизвикана от десните партньори в нейната коалиция. БТА. Какъв е планът на Меркел и Макрон за ЕС? Тръмп: Германците се обръщат против лидерите си заради миграцията", "date": "2018.06.19", "title": "Западната преса: Кризата с бежанците раздира Европа"}
{"url": "http://clubz.bg/69334-otborite_ni_nauchiha_vyzmojnite_si_sypernici_v_liga_evropa", "text": "Снощи УЕФА обяви разпределението на групите за жребия за първия предварителен кръг на турнира Лига Европа, в който ще участват \"Славия\" (носител на Купата на България), ЦСКА-София и \"Левски\". Тегленето е утре, сряда, от 14:00 часа, а мачовете са на 12 и 19 юли. На някои от тях предстоят срещи от предварителната фаза на турнира. Преодолими съперници за \"Лудогорец\" в Шампионската лига Днес след 14 часа ще научим първия съперник на \"Лудогорец\" в Шампионската лига.", "date": "2018.06.19", "title": "Отборите ни научиха възможните си съперници в Лига Европа"}
{"url": "http://clubz.bg/69340-oligarsi_i_mafiq_izkupuvat_imoti_v_germaniq", "text": "Процъфтяващият бизнес на пазара на имоти в Германия все повече примамва престъпници. Проблем е и прането на пари, пише в своя публикация берлинският всекидневник “Дер Тагесшпигел“.  Изданието цитира отговор на правителството на запитване по темата от страна на парламентарната фракция на “Съюз90/Зелени”: “Въз основа на големия обем транзакции става дума за изключителен рисков сектор.” Мрачна е и статистиката. При 7 на сто от 563 разкрити случая на организирана престъпност през 2016 г. е установено пране на пари посредством инвестиции в недвижими имоти. При половината от случаите става дума за руски и италиански групировки. Но това е официалната статистика, а тъмната цифра е далеч по-голяма, посочва изданието. Като доказателство се сочи, че по данни на правителството в Берлин от 2009 г. паричният оборот на пазара с имоти значително се увеличава. За 2016 г. в сектора са вложени 237,5 милиарда евро. Европа вече е друга. И Германия ще го усети Руски олигарси, попаднали в списъка на ЕС за налагане на санкции, действат чрез посредници и така инвестират на имотния пазар, примерно в Берлин.  “Дер Тагесшпигел” се позовава на становище на Федералното министерство по строителството. По негови данни по волята на босовете си членове на мафиотския клан “Ндрангета” са инвестирали предимно в сектора на гастрономията, хотелиерството и в други търговски браншове в Германия. Поради подозрителна активност на пазара на имоти през 2016 г. държавата е блокирала 61 милиона евро. Според строителното министерство мафията влага големи суми в имотни сделки, тъй като този пазар е стабилен и носи големи печалби. Трудно било да се разкрие тъмната цифра при прането на пари в сектора поради липса на контрол на централно ниво. Той се упражнявал от федералните провинции, а те не разполагали с нужния квалифициран персонал. \n\tВ момента обаче течало разследване на пране на пари и по рискове за финансиране на терористична дейност по линия на правителствения “Национален рисков анализ”. Този месец влиза в сила и промяна в съответната директива на ЕС. Така се гарантира по-лесен достъп до извънгранична информация за инвестиции в сектора за недвижими имоти, както и за вписването им в имотния регистър в държавите членки на съюза. Нова измама в Германия с деца-фантоми от България Въпреки това опозиционните “Зелени” зоват федералното правителство да не прехвърля вината върху провинциите, където липсвал надежден контрол. “Дер Тагесшпигел” цитира мнението на зелената финансова експертка Лиза Паус: Нова измама в Германия с деца-фантоми от България", "date": "2018.06.19", "title": "Олигарси и мафия изкупуват имоти в Германия"}
{"url": "http://clubz.bg/69333-erdogan_da_zabiem_posledniq_piron_v_kovchega_na_stara_turciq", "text": "Всеки глас за управляващата Партия на справедливостта и развитието“ (ПСР) на изборите на 24 юни ще бъде „пирон в ковчега на старата Турция“, заяви президентът на страната Реджеп Тайип Ердоган на предизборен митинг в черноморския крайбрежен град Орду, предава подчертано опозиционното турско електронно издание Ahval. Медията коментира, че препратките към „новата“ и „старата“ Турция отдавна се използват в реториката на управляващата партия, която се представя като стъпка напред от „старата Турция“ на нестабилност и държавни преврати, пише \"Фокус\". Ердоган заговори за \"кръстоносен поход\" Множеството успешни инфраструктурни проекти пък заемат централно място в нейния наратив. Ердоган посочи летището „Орду-Гиресун“, построено на изкуствен остров и открито през 2015 година, като пример за своята успешна политика и обеща да продължи развитието на района с изграждането на язовири, обяснява „Ахвал“. Държавният глава е продължил с няколко думи за още едно от основните си предизборни обещания, което, както обяснява електронното издание, предизвиква подигравки от опозицията: обещанието за изграждане на денонощни кафенета и библиотеки, в които ще се предлагат безплатни напитки и сладкиши. Ердоган е изтъкнал, че политиката му е била успешна и в Северна Сирия, където през март в хода на военната операция „Маслинова клонка“ са ликвидирани сирийските кюрдски Отряди за народна самоотбрана (ОНС) от северозападносирийския им анклав Африн и е сключена сделка със САЩ, според която групировката и нейните издънки трябва да се изтеглят от Манбидж до края на тази година. В Турция, припомня турската медия, ОНС се смята за терористична организация и сателит на Работническата партия на Кюрдистан (ПКК), групировка, която се опитва да постигне автономия на кюрдите в Турция чрез въоръжена борба от 1984 година насам. Докато отношенията на Анкара с традиционните й съюзници на Запад се развалиха през последния период на управлението на ПСР, коментира „Ахвал“, Ердоган с удоволствие подчертава, че споразумението със САЩ за военно присъствие на Турция в Манбидж е постигнато чрез дипломация.  като неин президент, за да се движи напред, заяви в понеделник кандидатът на основната опозиционна партия в страната - Републиканската народна партия (РНП) (Кемалистката), Мухарем Инче на предизборен митинг в провинцията Кахраманмараш, пише електронното издание на турския вестник Hurryiet. И допълнил: Ако той бъде избран за президент на предстоящите на 24 юни избори, Инче обеща, че ще направи религиозните курсове избирателни, които понастоящем са задължителни, освен за религиозните малцинства в страната. Ердоган на балотаж на президентския вот, прогнозират социолози „Например, ако консервативно семейство каже \"два часа религиозни курсове не са достатъчни за моето дете, искам те да посещават повече часове по ислямско право\", тогава ние ще им предложим избираем курс, в който те могат да учат дори повече. Но ако друг каже: \"Не искам часове по религия\", тогава няма да ги принуждаваме да ги посещават. Ще научим всички деца на чужди езици и математика. Ще свършим това заедно“, добави той. Инче обеща също „да свали значката си на РНП“ като президент и да прегърне всички от всяка част на обществото, като добави, че всички прослойки в турското общество ще бъдат представени в кабинета, който ще постигне „мир и помирение“ в страната. Ердоган на балотаж на президентския вот, прогнозират социолози", "date": "2018.06.19", "title": "Ердоган: Да забием последния пирон в ковчега на стара Турция"}
{"url": "http://clubz.bg/69339-apple_shte_se_razmine_s_amerikanskite_mita_za_iphone", "text": "Американската компания Apple се е споразумяла с администрацията на Доналд Тръмп техните продукти - и най-вече флагмана им iPhone - да не бъдат обременявани с новите мита, които САЩ налага на производството от Китай. Информацията е от анонимен източник на Gizmodo, близък до сделката. Изпълнителният директор Тим Кук от месеци се опитва да ограничи опасността за компанията от зараждащата се търговска война. Още предизборно Тръмп предупреди, че смята да въведе мерки за връщане на американското производство в САЩ, но реално подходи по друг начин - с мита. При това постоянно нарастващи - първоначално президентът твърдеше, че те ще са 50 млрд. долара за Китай, наскоро обаче заплаши, че може да скочат с още 200 млрд. долара. Тръмп налага нови мита на Китай за 200 милиарда долара Макар различните компоненти на iPhone да се произвеждат в редица държави, смартфонът се сглобява основно в Китай, поради ред улеснения на местния пазар на труда.  Дори и Тръмп да спести допълнителните мита на Apple, това все пак може да затрудни комплексната верига от доставки на части. Освен това от компанията на покойния Стийв Джобс се притесняват, че бюрократичната машина на Поднебесната империя може да се активизира и да започне серия проверки на iPhone, които да забавят производството. Те са имали подобни проблеми в миналото, а както Ройтерс отбелязва, Китай вече взимат подобни мерки с други американски компании. Макрон: Разговорите с Тръмп са като кренвиршите Първоначално Тръмп планираше да не налага мита на електрониката, но в последния му план са включени няколко категории чипове, което сериозно може да засегне технологичния пазар. Apple ще минава на OLED дисплеи Вариант за тях и за Apple, който според вътрешни източници активно се обсъжда в компанията, е пренасочване на сглобяването в Индия - друг пазар, близък по удобство с Китай, но засега отсъстващ от плановете на президентската администрация. Друга опция е Тайван, но \"добрият Китай\" се избягва от производителите поради лошите отношения му отношения с далеч по-силния му континентален събрат. Макрон: Разговорите с Тръмп са като кренвиршите Apple ще минава на OLED дисплеи", "date": "2018.06.19", "title": "Apple ще се размине с американските мита за iPhone"}
{"url": "http://clubz.bg/69331-aheloj_na_protest_sreshtu_prqsno_otkritiq_pyt_za_slynchev_brqg", "text": "Жители на Ахелой излязоха на протест срещу чисто новия път от курорта Слънчев бряг до Поморие, съобщава Нова тв. Хората се недоволни, защото трасето заобикаля Ахелой и пътят им се увеличава с около 8 километра. Жителите на курортното градче твърдят, че с това трасе достъпът до къщите им е отрязан – шофьорите трябва да правят много опасна маневра, за да се включат в стар път, по който да стигнат до домовете си, допълва бТВ. Още по-сериозен е проблемът за хората, които разчитат на автобусите, за да се приберат или да отидат на работа – оказва се, че някои от автобусите вече изобщо не спират в Ахелой. Според местните хора при изграждането на новото трасе има недомислици. От общината в Поморие и Агенция \"Пътна инфраструктура\" обещават, че другата седмица ще започне строителството на директна отсечка до Ахелой. Новият четирилентов път беше открит предсрочно миналия петък от премиера Бойко Борисов, който коментира, че е обещан от 40 години. Само за две години в участъка са станали над 150 катастрофи с четирима загинали и десетки ранени. При откриването Борисов посочи, че само в рамките на деня на летище Бургас са пристигнали 35 хиляди души, а през тази година през него ще преминат на 3 млн. пътници. Борисов подчерта, че откритият пътен участък е обещан за изграждане от 40 години, но се прави едва сега. Пътят Бургас-Слънчев бряг бе пуснат предсрочно Борисов се похвали, че предсрочно е пуснат и преасфалтираният участък от магистрала \"Тракия\" между Пловдив и Стара Загора. \"Това са 48 километра в двете посоки, които 38 години не са пипани. Усилиено строим \"Хемус\", \"Струма\", каза още премиерът. Той изрази надежда, че до 7-8 месеца тол системата ще заработи, за да генерира с милиард повече левове на година, които да се ползват за ремонт на пътища. Първокласният път I-9 е от изключително значение за Бургаския регион и с целогодишен интензивен трафик. През 2017 г. средно на денонощие в участъка между Слънчев бряг и Бургас са преминавали 19 327 моторни превозни средства. От тях 16 773 са леките автомобили, 1978 са товарните превозни средства, а 370 са автобусите, сочат данните от преброителния пункт в близост до Равда. През миналата година най-натоварен е бил трафикът на 30 юни, когато по отсечката са преминали 36 057 моторни превозни средства. Обходният път на Ахелой е по изцяло ново трасе и на него има две големи съоръжения. Едното е пътен надлез на общински път, който преминава над трасето на път I-9 и осъществява връзка между Тънково и Ахелой. Другото е мост над р. Ахелой с дължина 64 м. Изградена и пътна връзка с кръгово движение, която свързва третокласния път III-6009 Каблешково–Ахелой и път I-9 Слънчев бряг–Бургас, посочват от пътната агенция.", "date": "2018.06.19", "title": "Ахелой на протест срещу прясно открития път за Слънчев бряг"}
{"url": "http://clubz.bg/69309-politika_na_nuleva_tolerantnost_folio_vmesto_odeqlo", "text": "Бившата първа дама на САЩ Лора Буш остро осъди противоречивата политика на разделяне на семейства, които незаконно са влезли в САЩ през границата с Мексико, пише Би Би Си. Във \"Вашингтон пост\" тя я описа като \"жестока и неморална\". Мелания: Мразя децата да се разделят от родителите Нейният коментар е поредният в надигащата се вълна от недоволство към имиграционната политика на Тръмп на \"нулева толерантност\". Преди нея Мелания Тръмп в едно от редките си изявления изрази тревогата си от случващото се. \"Г-жа Тръмп не иска да вижда разделени от семействата им деца\", каза нейната говорителка. Мелания повтори призива на съпруга си и двете страни (републиканци и демократи - бел. ред.) да работят за разрешаването на миграционния проблем. Любителите на фактите обаче припомниха, че тази мярка беше представена от главния прокурор на Тръмп и не изисква реакция от Конгреса, за да бъде спряна. През последните шест седмици близо 2000 души от разделени семейства пострадаха от новата политика, напомня Би Би Си. Пълнолетните, които се опитват да пресекат границата извън пунктовете, след това да искат убежище, обикновено се затварят в арести и срещу тях се повдига обвинение за незаконно влизане в страната. В резултат стотици деца и бебета, които са откъснати от родителите си, са в момента в центрове за настаняване, в каквито са превърнати бивши складове или супермаркети. Лора Буш, съпругата на Джордж Буш и жителка на граничния щат Тексас, възропта срещу тази политика. \"Нашето правителство не трябва да се занимава с това да затваря децата в бивши магазини или да прави планове да ги настанява в палаткови лагери в пустинята\", добавя бившата първа дама. \"Тези снимки напомнят на лагерите за американски японци от времето на Втората световна война, а това сега се смята за един от най-срамните епизоди в историята на САЩ\", продължава Лора Буш. В понеделник върховният комисар на ООН за правата на човека Зейд Раад ал Хусейн също заяви, че американската политика да бъдат разделяни деца от родителите им, влезли незаконно в страната през мексиканската граница, е неприемлива, предаде Франс прес. Той призова САЩ незабавно да спрат тази практика и да ратифицират Конвенцията за правата на детето. Президентът Тръмп вече обяви, че закон, който \"демократите ни дадоха\", е отговорен за тази политика, но не стана ясно кой точно закон има той предвид. Критиците му обаче напомнят, че разделянето на децата от семействата им е мярка, представена от главния прокурор Джеф Сешънс през миналия месец с идеята да се ограничат новите опити за незаконно влизане в страната. Голямата промяна, казват анализаторите, е решението на правосъдното министерство да преследва родителите, които незаконно са пресекли границата, дори и това да е тяхното първо нарушение. Децата обаче не могат да бъдат обвинени в престъпление и не могат да бъдат заедно с родителите си в затвора. Преди тази \"политика на нулева толерантност\" семействата бяха депортирани обратно, без да им бъдат предявявани обвинения и родителите да бъдат задържани. Променените правила доведоха до необходимостта децата, останали без родителите си, да бъдат настанявани някъде - в приюти, но скоро оттам обявиха, че в тях няма достатъчно място. В неделя законотворци от Демократическата партия посетиха някои от тези места, за да видят при какви условия живеят децата, някои от които съвсем малки или бебета. \"Наричат я \"политика на нулева толерантност\", но по-подходящото име е \"политика на нулева човечност\". И в това има нулева логика\", обясни пред Би Би Си сенатор Джеф Мъркли от Орегон, който организира посещение до лагера за задържани в Бронсвил, Тексас, известен като \"Каза Падре\". Преди това мястото е било огромен склад на \"Уолмарт\", сега в него са настанени 1500 деца. Конгресменът от Върмонт Питър Уелч каза, че е видял деца, затворени в заключени клетки, седнали на метални пейки и гледащи мълчаливо право пред себе си. Пред един от палатковите лагери в Торнило, Тексас, където са настанени стотици деца, имаше и протести.  В понеделник граничните власти разпространиха снимки от едно от местата за задържане на децата. Там се вижда при какви условия живеят те - на земята, затворени зад решетки, вместо одеяла се завиват с фолио. Полицията е изправена пред заплахата от поредица от съдебни искове, вече има заведено дело от Американския съюз за граждански свободи. През първите две седмици от новата \"политика на нулева толерантност\" 658 малолетни - в това число бебета и деца под 3 години, бяха разделени от родителите си, отчетоха граничните власти в САЩ. В голяма част от случаите семействата са се събрали, след като родителят е бил освободен от ареста. Но има и много свидетелства на хора, които са били държани седмици наред и дори месеци. Не е ясно доколко новата по-сурова политика ще спре мигрантите.", "date": "2018.06.19", "title": "\"Политика на нулева толерантност\" = фолио вместо одеяло"}
{"url": "http://clubz.bg/69344-trymp_obvini_merkel_za_rysta_na_prestypnostta_tq_vsyshtnost_namalqva", "text": "Докато германската канцлерка Ангела Меркел преговаряше по въпроса за миграцията за спасяване на управляващата коалиция вчера, президентът на САЩ реши да се произнесе в Twitter.     Основен аргумент на Тръмп в подкрепа на твърдението, че политиката на Меркел на отворените врати й е навлякла неприятности не само с коалиционните партньори, е повишаването на престъпността в Германия. Това твърдение обаче напълно противоречи на статистиката. Вътрешният министър и лидер на ХСС, чийто спор с Меркел за граничния контрол предизвика правителствената криза през миналата седмица, през май оповести статистика, според която престъпността в Германия е намаляла с 5% през 2017 г. в сравнение с 2016 г. Това е продължителна тенденция. А броят на регистрираните престъпления - 5.76 милиона - е най-нисък от 1992 г. Вчера баварският ХСС се съгласи планът на лидера й и вътрешен министър Зеехофер да не бъде прилаган от днес, когато трябваше да влезе в сила, а да се изчака срещата на върха в Брюксел в края на юни, когато Меркел да може да договори общоевропейско споразумение. Планът му предвиждаше бежанци, които са подали молба за убежище в други страни членки на ЕС, да бъдат връщани още на границата. Ако погледнем по-внимателно статистиката за престъпността в Германия, ще забележим, че има значитилен ръст на заподозрените, които не са от германски произход през последните пет години. Няма съмнение, че влезлите в страната над милион бежанци между 2015 и 2016 г. са променили страната, а един от резултатите са обтегнатите отношения между тях и германските граждани. Меркел - и стабилна, и остава: \"Два пъти Да\" Не за първи път Тръмп цитира погрешна статистика в социалните мрежи, припомня \"Вашингтон пост\". Въпреки това не е изненадващо, че американският държавен глава вижда повишаване на престъпността в Германия. Значителна част от германците имат същото усещане. Според допитване, проведено през април, 41% от анкетираните германци се чувстват по-малко защитени на публични места, отколкото преди 5 години. 51% пък нямат усещането, че нещо се е променило. Проучване от миналата година пък показва, че много медии отразяват по-често престъпленията, извършени от мигранти, околкото тези, извършени от германски граждани. Въпреки това Меркел остава сред политиците с най-високо одобрение - 50% през този месец. Същото проучване сочи, че 87% от германците смятат, че Доналд Тръмп изостря международните конфликти чрез поведението и изказванията си.", "date": "2018.06.19", "title": "Тръмп обвини Меркел за \"ръста\" на престъпността. Тя всъщност намалява"}
{"url": "http://clubz.bg/69343-kim_pristigna_v_kitaj_tozi_pyt_s_limuzinata_si_snimki", "text": "Автомобилна колона влезе през централния портал в правителствената резиденция \"Дяоюйтай\" в западната част на Пекин. В един от автомобилите вероятно се е намирал севернокорейският лидер Ким Чен-ун, предаде ТАСС, като се позова на свой кореспондент на място в китайската столица. По-рано телевизия Ен Ейч Кей съобщи, че Ким Чен Ун е пристигнал на двудневно посещение в Китай със самолет Ил-76 на севернокорейската авиокомпания \"Еър Корьо\" и от летището е отпътувал за \"Дяоюйтай\" - затворен и добре охраняван парков комплекс с отделни вили, където китайските власти настаняват високопоставени гости от чужбина и организират важни прояви. 6 странни момента от срещата Ким - Тръмп Това е третото посещение на севернокорейския ръководител в Китай за тази година. Предните два пъти за визитите му бе съобщено едва след приключването им, отбелязва ТАСС. Според наблюдатели Ким Чен Ун ще информира китайския президент Си Цзинпин за резултатите от срещата си с президента на САЩ Доналд Тръмп на 12 юни в Сингапур. Дискусиите в Китай може да включат и темата за евентуално смекчаване на санкциите срещу Пхенян, в които участва и Пекин като постоянен член на Съвета за сигурност на ООН. Вашингтон настоява санкциите да бъдат запазени в пълния си обем до пълната денуклеаризация на Корейския полуостров. Подробностите на тази процедура и обвързването й със смекчаване и вдигане на санкциите обаче тепърва ще се уточняват, посочва ТАСС.  ", "date": "2018.06.19", "title": "Ким пристигна в Китай. Този път с лимузината си (СНИМКИ)"}
{"url": "http://clubz.bg/69328-vadqt_kostite_na_franko_ot_dolinata_na_padnalite", "text": "Новото социалистическо правителство на Испания е решено да изнесе тленните останки на диктатора Франсиско Франко от гробницата в Долината на падналите недалеч от Мадрид, за да я превърне в символ на помирението, предаде Франс прес. Санчес напомни, че парламентът поиска в резолюция през 2017 г. ексхумация на тленните останки на диктатора, които да бъдат предадени на семейството му.  Гробницата в Долината на падналите ще бъде превърната в Мемориал на жертвите на фашизма. Долината на падналите, на 50 км източно от Мадрид, е монументален комплекс в памет на Гражданската война, изграден от военнопленници и открит от самия Франко през 1959 г. Над комплекса, превърнал се в място за поклонение на крайнодесни групи, се извисява 150-метрово разпятие. В него е погребан също основателят на фашистката партия \"Испанска фаланга\" Хосе Антонио Примо де Ривера. Но там са погребани и 33 хиляди жертви на Гражданската война (1936-1939 г.), напомня БТА.  Управлявалата до неотдавна консервативна Народна партия се противопоставяше на опитите да бъдат ексхумирани тленните останки на Франко с аргумента, че това ще съживи болезнени спомени, отбелязва Ройтерс.  , както е пълното име на диктатора, управлява от 1939 г. до смъртта си през 1975 г. Той идва на власт след тригодишна гражданска война, започнала след антиправителствените бунтове. Получава титлата генералисимус. Прякорът му е Ел Каудильо, т.е. Вожда. Решителна роля за победата на фалангистите изиграва помощта на нацистка Германия и фашистка Италия. Немалък принос за успеха обаче имат и действията на съветските емисари на контролираните от републиканците територии, които устройват там сталински процеси и разстрелват заподозрени изменници. В резултат много хора преминават на страната на фалангистите. Макар да има елементи на фашизъм, режимът на Франко е доста по-мек. По време на Втората световна война например Испания спасява с помощта на италиански дипломат 5000 евреи в Унгария от депортиране. Испанското участие в тази война е символично - един взвод в блокадата на Ленинград и едно подразделение в Сталинградската битка. След Втората световна война франкистка Испания поддържа напълно дружески отношения със СССР, България и другите социалистически страни. При режима испанските граждани могат свободно да пътуват по целия свят и да напускат родината, когато пожелаят.", "date": "2018.06.19", "title": "Вадят костите на Франко от Долината на падналите"}
{"url": "http://clubz.bg/69329-seks_na_svetovnoto_moje_samo_s_beli_myje", "text": "Точно в началото на Световното първенство по футбол в Русия отново се заговори за секс - тема, позната и по съветски времена, но в друг дискурс, пише берлинският всекидневник ТАЦ (Tageszeitung). С предупредителен призив го направи комунистката и дългогодишна депутатка в Думата Тамара Плетньова, пише изданието. Рускините трябвало да се въздържат да спят с цветнокожи чужденци. Депутатка към рускините: Не се залюбвайте с чужди фенове 70-годишната депутатка, която е начело на парламентарната комисия по въпросите на семейството, се почувства длъжна да припомни за Летните олимпийски игри през 1980 г. в Москва. Тогава на пръв поглед китайските презервативи изглеждали истински, но при секс не издържали и се разкъсвали. Така игрите не приключили само с много жени медалистки, а и с много родени след това деца, които били продукт на международно преживяване от типа на \"една нощ заедно\". Тези клети създания се родили от \"смесени отношения\", разбирай бели рускини и тъмнокожи олимпийски състезатели, а майките им били принудени да ги отглеждат сами. По-късно тези деца станали жертви на дискриминация и много страдали, обяснява депутатката. Същевременно Плетньова се обявява против абортите. Все едно било дали родителите са от една раса или не, децата трябвало да се раждат. Според ТАЦ раждаемостта в Русия рязко е спаднала. За да си самотна майка, не е нужен жест от чужбина Броят на разтрогнатите бракове е шокиращ, пише изданието. Дори семейните отношения да се запазят и да не се стигне до развод, алкохолът причинява ранна смърт при мъжете. Средната продължителност на живота им е под 60 години, твърди ТАЦ. В Германия е осъдително да се говори за негри или цигани, смята се за дискриминиращо.", "date": "2018.06.19", "title": "Секс на Световното? Може само с бели мъже!"}
{"url": "http://clubz.bg/69330-trymp_nalaga_novi_mita_na_kitaj_za_200_miliarda_dolara", "text": "Президентът на САЩ Доналд Тръмп заплаши снощи, че ще наложи допълнително мита от 10 на сто на вносни стоки от Китай за 200 милиарда долара, след като Китай обяви мита върху американски стоки за 50 милиарда долара в отговор на първите наложени от САЩ мита, предадоха Франс прес и Ройтерс. Тръмп е наредил на търговския представител на САЩ да подготви налагането на допълнителните мита, които ще влязат в сила, ако Китай въведе обявените от него мита. САЩ налагат 25% мита на китайски стоки за близо $50 млрд. Китайското правителство определи като изнудване заплахите на американския президент. Пекин предупреди, че ще вземе ответни мерки, предадоха световните агенции. Инвеститорите и компаниите се опасяват, че това ще забави свободната търговия и икономическия растеж, отбелязва Асошиейтед прес. Китайското министерство на търговията предупреди, че е готово да защити интереса на китайския народ и компаниите, но не посочи подробности. Тази практика на краен натиск и изнудване се отклонява от консенсуса, постигнат от двете страни чрез много преговори, а също така разочарова международната общност, се посочва в изявлението на ведомството. Министерството заяви, че Пекин ще отговори с \"количествени\" и \"качествени\" мерки, ако САЩ публикуват допълнителен списък за обмитяване на китайски стоки, като обвини Вашингтон, че започва търговска война, допълва Ройтерс. В събота Пекин обяви, че налага мита от 25 процента на вносни стоки от САЩ на стойност 34 милиарда долара, включително соя и говеждо, като приложението им влиза в сила от 6 юли. Стъпката е предприета в отговор на повишаването на американските мита върху подобно количество китайски стоки. Мексико отговори на Тръмп с мита за американска стомана Пекин също така съобщи, че отменя споразуменията с Вашингтон за намаляване на китайския търговски излишък със САЩ, купувайки повече американски селскостопански стоки, природен газ и други продукти. САЩ и Китай имат най-мащабните търговски отношения в света, но официалните връзки са изключително обтегнати заради недоволството, че китайската тактика за промишлено развитие нарушава ангажиментите, свързани със свободната търговия и вреди на американските компании. Европа, Япония и други търговски партньори на Китай също имат такива оплаквания, но Тръмп е необичайно прям в обвиненията към Пекин и в заплахите да създаде пречки при осъществяването на такъв голям обем износ. Мексико отговори на Тръмп с мита за американска стомана", "date": "2018.06.19", "title": "Тръмп налага нови мита на Китай за 200 милиарда долара"}
{"url": "http://clubz.bg/69326-salvini_shte_goni_romite_a_mestnite_za_syjalenie_sme_dlyjni_da_gi_ostavim", "text": "Вицепремиерът на Италия и министър на вътрешните работи Матео Салвини обяви, че има намерение да проведе преброяване и пререгистрация на ромите, намиращи се на територията на страната, предава РИА Новости. РИА припомня, че през 2008 година тогавашният министър на вътрешните работи на Италия Роберто Марони е предложил да се събират база данни за отпечатъците от палците на всички роми, намиращи се на територията на Италия, но против това се обявиха много правозащитни европейски организации. Според неговото мнение тази мярка би помогнала за контрола над престъпността и миграцията на циганите и би позволила на честно живеещите роми да получат документи и възможност за работа и интеграция в обществото. Както и в случая с Марони, заявлението вече предизвика критика от страна на активистите. Ръководителят на „Асоциация 21 юли“, занимаваща се със защитата на правата на ромите и други мигриращи етнически групи, напомни на вицепремиера, че в Италия законът забранява да се правят преписи по етнически признак. По-късно Салвини се е опита да обясни своите намерения, като обясни, че не става дума за „каталогизация“ на ромите. Само преди няколко дни министърът затвори пристанищата на Италия за кораби с бежанци и предизвика гнева на защитниците на човешките права. Дори се стигна до напрежение между Париж и Рим след остра забележка на президента Макрон към политиката с бежанците на новото популистко италианско правителство. В крайна сметка корабът с около 600 мигранти бе приет от Испания.", "date": "2018.06.19", "title": "Салвини ще гони ромите, а местните... \"за съжаление, сме длъжни да ги оставим\""}
{"url": "http://clubz.bg/69327-zastrelqha_rapyra_xxxtentacion", "text": "Американският рапър XXXTentacion беше застрелян във Флорида, предаде Би Би Си. 20-годишният артист е починал от раните си на път за болницата. Той бе един от най-противоречивите рапъри от новото поколение на САЩ. Истинското има на рапъра е Язе Онфрой. Няколко пъти е обвиняван за домашно насилие. Убийците са били двама, съобщи местният шериф. Те се приближили до XXXTentacion близо до плажа Дийрфилд, на 69 км от Маями. Единият от тях извадил пистолет и стрелял. Престъпниците избягали с тъмен СУВ. Една от версиите за убийството е обир. ", "date": "2018.06.19", "title": "Застреляха рапъра XXXTentacion"}
{"url": "http://clubz.bg/69303-s_kakvo_shte_zapomnim_bylgarskoto_predsedatelstvo", "text": "Съвсем скоро медийното говорене в България ще се преобрази. Какво ще правим сега, за какво ще си говорим, като свърши европредседателството? Пред кого ще протестират различните съсловия, като няма кой да гледа? Заради какво ще се крепи странната управляваща коалиция? Известно време се гордяхме, че ще управляваме Европа. После ни обясниха, че от домакина се очаква по-скоро да бъде медиатор, да изслушва другите и да търси консенсус. Но домакинстването откри друга тема - как да омаем високите гости. И как да рекламираме туристическите си дестинации. Темата беше издържана в традиционния за страната жанр на срам и гордост, а разнопосочният характер на културната програма даваше възможност да се изкажат и апологети, и яростни критици. Най-забавен беше провалът на опита България да влезе в ерата на съвременното изкуство с инсталацията на Бронзовата къща. Провал не само защото до края на председателството тя така и не беше построена, но и защото очевидно не стана ясен смисълът на жеста. Живеещият в Австрия автор Пламен Деяноф искаше да постави в центъра на дебата процеса на договаряне и убеждаване, а не завършената творба, с което малко следва сънародника си Кристо. Искаше да ангажира обществото ни в размисъл за липсващото съвременно изкуство, да иронизира институционалните отговорници по културата, които живеят в друго време. В този смисъл резултатът не са няколкото монтирани панела, а подозренията, че в центъра се строи небостъргач, легитимирането на обекта с това, че приличал на Рилския манастир и т.н. Тази ирония не стана ясна и в медиите се наложи убеждението, че са откраднати едни пари. Може и да греша с интерпретацията си, но съм сигурен, че когато следващия път бъдем домакини на нещо, ще играем на сигурно - рози и право хоро до дупка. Но да оставим естетиката и плочките пред НДК. Председателството имаше за основен приоритет евроинтеграцията на Западните Балкани - въпрос жизненоважен за нас, доколкото е в интерес на всяка европейска страна да не бъде външна граница на ЕС. За жалост срещата на върха между европейски и балкански лидери беше разочароваща - май няма особен ентусиазъм за разширяване. От друга страна, щяха ли Гърция и Македония да направят това титанично усилие да решат спора за името, ако темата за еврочленството не беше повдигната? Физическата среща на Вучич и Тачи в София и няколкото възпитани фрази, които си размениха, също не са за подценяване. Евроинтеграцията започва именно с това - страните да решат проблемите помежду си. Структурните фондове идват по-късно. Не съм убеден, че темата \"Балкани\" ще бъде важна за предстоящото австрийско председателство. Правителството във Виена има за приоритет борбата срещу миграцията, а балканските мигранти са традиционно първи по численост в централноевропейската страна. Затова се съмнявам, че ще пожелаят бързо да отворят границите си към тях. Вероятно ще си останем с дигиталния дневен ред - приоритет на първия член на тройката Естония. За начало - виртуални Балкани, по възможност транспортно свързани. Периодът на това председателство беше наситен с важни събития без връзка с програмата на председателстващия - и именно с това ще запомним тези шест месеца. Не сме забравили, че в началото на годината на дневен ред стоеше санкционирането на Полша заради погазената независимост на съдебната власт. Унгария пък беше обявила, че ще блокира всяко решение. С други думи - тежък раздор. Но някак тази тема се отложи. Дали българските политици имат роля в замитането ѝ под килима - не знам. Но тя със сигурност ще се върне по-нататък по обиколен маршрут чрез обвързването на европейските фондове с върховенството на правото. Слава Богу, подкрепихме тази позиция. Дали без да осъзнаваме, че ще се обърне и срещу нас, или пък вярваме, че ще оправим съдебната ни система - не знам. Не знам също така как избегнаха сблъсъците. Вероятно заслуга има г-н Борисов, който някак успя да скрие скандалджиите националисти - рядко ги виждахме по европейските форуми. Да не забравяме, че сме страна, управлявана от политици, които наричат опонентите си „дървеници“, а Европа - „Гейропа“. Експертите ще кажат какво сме отстъпили в преговорите по пакета за мобилност и как са издействали увеличаване на европарите. Лично аз бях впечатлен от едно интервю на г-н Борисов. В него той каза нещо, което трябва по-често да чуваме. Интересите се извоюват с преговори, нищо не става с тропане по масата (за каквото непрекъснато призовават социалисти и националисти). Е, вярно, че и той владее популисткото обругаване на Европа - помним как се включи по напълно измислената тема за двойните стандарти при храните. Но няма как да не се съгласим с позицията, че трябва да се договаряме въз основа на отстъпки и проявявайки разбиране за интереса на другия. Може и да си внушавам, но ми се струва, че без да влиза в открит конфликт, Борисов успя да загърби антиевропейската позиция на Вишеградската група, като остави за Нинова ролята на „българския Орбан“. Това, мисля, вече ни носи дивиденти, например в структурата на бъдещия бюджет, където те са сериозно ударени, а ние - поощрени. Ще му донесе и вътрешнополитически дивиденти, ако, разбира се, орбановци не успеят да унищожат Съюза. Но най-сериозното събитие, с което ще запомним тази половин година, се случи далеч над главите ни. Това беше безпрецедентният сблъсък между САЩ и Европа, чиято кулминация видяхме на срещата на Г-7 - търговската война, която Тръмп обяви на съюзниците си, излизането му от иранската сделка, дистанцирането му от НАТО. Още не знаем доколко единен ще остане Съюзът, който за съжаление си няма истински политически център. В София единството беше удържано, потвърди се желанието да вземем сами в ръце съдбата си, например като най-после започнем да развиваме европейска отбрана. Но лошите новини продължават да валят. Противоестествената комбинация от крайнодесни и леви популисти в Италия рискува да събори еврото. Австрия тръгва да прави антимигрантска ос заедно с баварския ХСС, който пък подкопава коалицията в Берлин. Още не знаем как точно ще завърши \"Брекзит\", накъде ще тръгне Чехия например, какво ще стане с Каталуния. А в същото време все повече страни започват да обръщат поглед към Русия. Дано не се окаже, че нашето председателство е отложило проблемите, наместо да ги реши.", "date": "2018.06.19", "title": "С какво ще запомним българското председателство"}
{"url": "http://clubz.bg/69332-spirat_tramvaq_po_bul_bylgariq_preasfaltirat_bul_levski", "text": "От 1 юли трамваите по столичния бул. \"България\" ще бъдат заменени с автобуси, стана ясно от думите на кмета на София Йорданка Фандъкова по време на проверка на реконструкцията на столичния булевард \"Тодор Каблешков\", предаде агенция \"Фокус\". От началото на юли трамвайното движение по бул. \"България\" ще бъде спряно. То ще бъде заменено с автобусно  , тъй като трябва да бъде изграден участъкът от релсите на булеварда, така че изцяло  . Площад „Славейков“ остана без половината си дървета От 1 юли започва и преасфалтирането на участък от бул. \"Васил Левски\". По думите на кмета Йорданка Фандъкова става въпрос за  . Тя обяви, че ремонтните дейности на бул. \"Тодор Каблешков\" трябва да приключат до края на юли. Общо с около половин километър изцяло разширен булеварда с две платна с по две ленти. Фандъкова допълни, че от бул. \"България\" до бул. \"Симеоновско шосе\" се предвижда и ново трамвайно трасе.", "date": "2018.06.19", "title": "Спират трамвая по бул. \"България\", преасфалтират бул. \"Левски\""}
