{"url": "http://clubz.bg/63238-volgin_kym_koshlukov_pravete_predavaniq_za_normalni_hora_ne_za_protestyri", "text": "Програмният директор на БНТ Емил Кошлуков не коментира днес актуалната тема по исканата му оставка в предаването \"Още от деня\", на което водещ. Въпреки писмото на екипа на предаването \"Денят започва с култура\", протестите пред БНТ, сигналът до СЕМ и лавината от коментари, за пръв път откакто е водещ в БНТ, Кошлуков пропусна да коментира гореща тема.  Вместо него обаче го направи един от гостите му - журналистът от БНР Петър Волгин, поканен да говори по темата \"Комунизма в учебниците по история\". Според Волгин в БНТ има предавания, в които не могат да се намерят различни гледни точки \"дори с трън да влачиш\". Журналистът, който не е известен с това, че кани хора с различни гледни точки, когато води предаване по БНР, смята, че така ще се повиши рейтингът на обществената телевизия, защото протестърите са най-много 5%. Кошлуков, обвинен в намеса при определяне на гости и въпроси от екипа на \"Денят започва с култура\", похвали колегите си от БНТ. Волгин зае страната на Кошлуков в конфликта му с екипа на \"Денят започва с култура\" още вчера. Относно влизането на тоталитарния режим в  учебната програма, Волгин разказа, че е завършил гимназия през 1988 г. - година преди падането на режима, който често критикувал заедно със свои приятели, но от леви позиции, тъй като смятал, че \"тотално е изкористил лявата идея, идеята за справедливост\". Това му създало проблеми и тогава, и по-късно в казармата - \"което вие добре разбирате, г-н Кошлуков\". (Известно е, че Емил Кошлуков е осъден по чл. 108 от социалистическия НК, за това, че е проповядвал антидемократична идеология и е разпространявал клеветнически твърдения, засягащи държавния и обществен строй на България\". От казармата той влиза в затвора, защото е осъден на 6 години затвор, от които излежава четири в старозагорския затвор\".) И допълни, че е имало и добри страни - социална сигурност, липса на безработица и престъпност, големи постижения на културата.", "date": "2018.01.22", "title": "Волгин към Кошлуков: Правете предавания за нормални хора, не за протестъри"}
{"url": "http://clubz.bg/63241-eto_izvodite_v_doklada_na_dans_za_mitnicite", "text": "Точно 23 страници, от които по-голямата част - преразказ за работата, извършена от служителите на ДАНС по събиране на информация, заедно с около 3 страници изводи и констатации. Това представлява прословутият доклад на ДАНС по проверка на работата на системата БАЦИС на агенция \"Митници\". Документът е разсекретен. Клуб Z разполага с копие. Предстои документът да бъде публикуван, след като се извървят процедурите за това по закон. Това стана ясно днес след заседание на две парламентарни комисии, на което главният прокурор Сотир Цацаров, министърът на финансите Владислав Горанов, шефовете на ДАНС и на митниците Димитър Георгиев и Георги Костов, както и служители на двете институции бяха изслушани за това има ли \"пробив\" в системата. Цацаров: Няма данни за изчезнали 300 000 записа в системата на митниците От документа става ясно, че е подготвен по искане на прокуратурата след сигнал от \"Българска газова и петролна асоциация\". От ДАНС са поискали от компании, които търгуват с горива и енергийни продукти, информация за констатирани от тях нередности. От документа става ясно, че от \"Лукойл\" се говори за \"изчезване\" на електронен акцизен данъчен документ. В останалите отговори от фирми най-често се казва, че такива данни нямат. Проверката е посочила, че след този случай няма други констатирани нередности от същия вид, по данни на митниците. В хода на проверката на ДАНС са разпитани и 18 служители на Агенция \"Митници\", които имат отношение към внедряването на системата БАЦИС, работата с нея и комуникационните системи на агенцията. В резюметата на получените от служителите отговори най-честите отговори са или че не им е известно да има, или че няма възможност за заличаване или промяна на подадени данни към БАЦИС. Следва \"разяснителна\" част от доклада по свършеното от ДАНС. В тази част се казва, че през септември 2015 г. е регистриран инцидент, свързан със загуба на данни от измервателни устройства. Инцидентът е в резултат на действия от служител на агенция \"Митници\", предприел мерки за освобождаване на пространство на сървър на БАЦИС. Оказва се, че след това е констатирано, че данните от измервателните уреди на два икономически оператора, които се подават към системата, не се записват на сървъра на БАЦИС. За този случай има доклад от митническия служител, както и проверка от инспектората в митниците. Не става ясно какво е установила проверката. В доклада на ДАНС се казва още, че по време на проверката, провеждана от агенцията, се получават данни за нефункциониране на интегрирани комуникационни устройства за наблюдение и контрол (ИКУНГ). Това са устройствата, които се използват за изпращане на данни в БАЦИС, постъпващи от измервателните устройства в данъчните складове.  В доклада на ДАНС има препратки към други документи, които са част от проверката, но не са достъпни. Следват три страници, в които има 9 констатации за \"слабости и уязвимости\" на системата и 4 извода. Ето факсимилета от тази последна част от доклада на ДАНС. Последното заключение е, че ръководството на агенция \"Митници\" е предприело действия за отстраняване на притеснителните констатации: Предстои да бъде разсекретена и стенограмата от комисията за борба със сивана икономика в парламента от 16 ноември миналата година, когато главният прокурор Сотир Цацаров е бил изслушан по казуса на закрито заседание.", "date": "2018.01.22", "title": "Ето изводите в доклада на ДАНС за митниците "}
{"url": "http://clubz.bg/63235-cveta_karaqncheva_sydebnata_reforma_vyrvi_ne_q_razvqvame_kato_bajrak", "text": "Парламентът работи, съдебната реформа върви, макар че ние не я развяваме като байрак, да обясняваме колко много работим. Това заяви пред бТВ днес шефът на парламента Цвета Караянчева. Така тя отговори на въпрос защо съдебната реформа е била забравена в този парламент. Тя коментира вота на недоверие, внесен от БСП, който ще се дебатира утре. Караянчева заяви, че не може партията, която внася вот на недоверие за корупцията да не подкрепи закона за борба с корупцията. Тя няма притеснения, че правителството ще падне. Тя призна, че корупция има, но според нея правителството прави стъпки в борбата с нея. Караянчева припомни, че премиерът Бойко Борисов е поискал от германския канцлер Ангела Меркел \"да дойдат колеги, които добронамерено да помагат\" Според нея БСП и ДПС \"държат линия на въоръжена борба срещу правителството\". Тя обаче изтъкна, че критиките на опозицията помагат на правителството. Председателят на парламента ще има скоро профил в Туитър, в който ще съобщава колко хора посещават парламента - 150-200 души всеки ден. ", "date": "2018.01.22", "title": "Цвета Караянчева: Съдебната реформа върви, не я развяваме като байрак"}
{"url": "http://clubz.bg/63236-cvetanov_a_komentar_na_motivite_na_bsp_za_vot_cacarov_tova_ne_e_moq_rabota", "text": "Извън конкретиката на дискусията за системата на митниците БАЦИС в парламента днес, политическите моменти бяха не по-малко интересни. Тон за дебата в тази му плоскост формално даде финансовият министър Владислав Горанов още в изложението си. Преди да представи данни за успехите на управленията на ГЕРБ в събираемостта на приходните агенции, в т.ч. агенция \"Митници\", той \"похвали БСП за находчивостта им\" - да искат вот на недоверие срещу кабинета \"Борисов 3\" точно в сферата, в която били най-големите им успехи. Горанов няколко пъти подчерта, че именно с идването на ГЕРБ на власт е започнало изграждането на системата за отчетност в митниците и свързаността с данъчните складове. Макар че новото законодателство е било прието през 2007 г. - при тройната коалиция, две години по-късно не са били изработени наредбите, с които да се обезпечи контролът. Цацаров: Няма данни за изчезнали 300 000 записа в системата на митниците Председателят на вътрешната комисия Цветан Цветанов, който даваше думата на участниците в заседанието, обаче възмути опозицията, а и сякаш успя да изненада и главния прокурор Сотир Цацаров. Причината - преди да му даде думата, Цветанов даде да се разбере, че очаква и  , внесен от левицата, дебатите по който ще са утре. А една от темата в мотивите е именно какво се случва със системата БАЦИС в митниците. Последваха реплики от депутатите от БСП, че това поведение е недопустимо. Социалистите направиха остра забележка за репликата на Цветанов. Щом залата се поуспокои, и Цацаров декларира: След което главният прокурор говори по същество за проверката, която е направена на системата БАЦИС и установеното от прокурора в Софийската градска прокуратура, който е работил по документите на ДАНС за проверката. В \"тайния\" доклад на ДАНС за митниците нямало данни да престъпление Социалистът Румен Гечев на свой ред коментира, че не е имало как ДАНС и прокуратурата да установят дали е имало нерегламентиран достъп и действия в системата за акцизите, \"защото е направена така, че да не може да се установи\". И попита ГЕРБ как така БАЦИС е заработила на 1 април 2013 г., а е установено, че има рискове и проблеми с ползването й чак през 2015-2016 г., когато по думите на митниците е започнало отстраняването им.  В отговор Владислав Горанов обвини Гечев, че  затова преповтори примерите защо именно ГЕРБ са започнали работата по контрола и създаването на централизирана система за акцизите и връзка между митниците, данъчните складове и НАП. По думите му, тъй като дискусията се води в парламента, това я прави политическа. Той припомни, че по времето на кабинета \"Орешарски\" са били обединени данъчните складове на \"Росенец\" и \"Нефтохим Бургас\", без да уточни какво има предвид с този пример. Йордан Цонев от ДПС - в единствения случай, в който се обади представител на тази политическа група, реагира на думите на Горанов и го попита защо отдава по-високата събираемост на акцизи, която отчита, на работата на властите, но не и на макроикономически показатели, на критерии като цената на петрола, например, на потреблението, на промени в ставките и т.н.  Владислав Горанов: Слабостите в митниците по доклада на ДАНС са отстранени Горанов му отговори, че не правел внушения и с Цонев нямали спор. А вторият каза, че има какво да отговори на това, но ще се въздържи.  В дискусията се включи и Веселин Марешки, който също търгува с горива и участието му предизвика реакция, че е в конфликт на интереси. Лидерът на \"Воля\" попита Цацаров дали има данни фирмата му \"Трейднет\" да е свързана със сивия сектор в търговията с горива.  Шефката на бюджетната комисия Менда Стоянова пък видя разминаване във версиите на агенция \"Митници\" и на ДАНС (от разсекретения им доклад от 2016 г. и в залата днес) за това има ли или не проблеми с БАЦИС и нерегламентирани действия. Причината - от \"Митници\" твърдят, че във всеки момент може да се проследи кой и кога е влизал в системата и какво е правил там, докато в доклада на ДАНС ставало ясно, че рискове има, а проверка на логванията в БАЦИС не може да се направи. И в разпитите на митничари по доклада на ДАНС нямало подобни твърдения и затова попита ДАНС на база на какво са направили изводите си.  Въпреки това и шефът на ДАНС Димитър Георгиев, и шефът на отдел \"Киберсигурност\" в ДАНС Николай Николов препотвърдиха становищата си от доклада. На Цацаров пак му се наложи да се намеси - този път в покрепа на думите на шефа на ДАНС Димитър Георгиев. Главният прокурор дори подчерта, че в пълните показания на митническите служители Менда Стоянова няма как да знае какво има, защото няма достъп до тази информация.  В края на заседанието за системата на митниците, от БСП дадоха да се разбере, че не са убедени, че пробив в БАЦИС не е имало.  Гечев цитира и писмо на Горанов до премиера Бойко Борисов от 3 януари тази година, в което се казва, че от 340 устройства, от които се осъществява достъп до системата БАЦИС, едва 47 са изпълнили последните технически препоръки за защита.  В \"тайния\" доклад на ДАНС за митниците нямало данни да престъпление Владислав Горанов: Слабостите в митниците по доклада на ДАНС са отстранени", "date": "2018.01.22", "title": "Цветанов: А коментар на мотивите на БСП за вот? Цацаров: Това не е моя работа"}
{"url": "http://clubz.bg/63242-imame_sdelka_aleksis_e_v_yunajted_mhitarqn_v_arsenal_video", "text": "\"Манчестър Юнайтед\" и \"Арсенал\" обявиха сделката, за която се говори от началото на годината - двата клуба размениха Алексис Санчес и Хенрик Мхитарян. Чилиецът вече е на \"Олд Трафорд\", арменецът пък акостира в Северен Лондон. Дотам се стигна заради изтичащия договор на Алексис с \"артилеристите\". Те рискуваха да го загубят през лятото без пари, тъй като нападателят не искаше да преподпише. Кандидат №1 още миналото лято беше \"Манчестър Сити\", но \"гражданите\" се отказаха. Жосеп Гуардиола предлагаше 25 милиона паунда за Санчес, но \"Арсенал\" искаше поне 35. Изпитващият проблеми в атаката на тима си Жозе Моуриньо се намеси с намерението да плати желаните от Арсен Венгер пари. В крайна сметка се стигна до размяна, тъй като Мхитарян от дълго време беше замразен и нямаше бъдеще в \"Юнайтед\". Неговото решение забави реализирането на сделката с няколко дни. Санчес обаче струва цяло състояние на \"Манчестър Юнайтед\". Според английската преса седмичната заплата на аса възлиза на около 600 000 паунда седмично. От тях базовото възнаграждение е 350 000. Още по 100 000 латиноамериканецът ще взема от имиджови права и 144 000 като бонуси. Сборът превръща Алексис в един от най-скъпоплатените футболисти в света. Може би и това е изиграло роля за отказа на \"Манчестър Сити\", не че парите са проблем при кандидат №1 за титлата на Англия. Според други издания \"Юнайтед\" за преведе на \"Арсенал\" 20 милиона и още 15 млн. на агента на играча Фернандо Фелицевич. Футболистът ще получи и най-знаковия номер в историята на \"дяволите\" - 7. Носили са го величия като Джордж Бест, Брайън Робсън, Ерик Кантона, Дейвид Бекъм, Кристиано Роналдо... Не се съобщава заплатата на Мхитарян, но тя е далеч от тази на Санчес, тъй като на \"Емиратс\" не плащат толкова високи възнаграждения дори на най-големите си звезди. В същото време двама от шефовете на \"Арсенал\" са в Дортмунд, за да опитат да договорят Пиер-Емерик Обамеянг от \"Борусия\". Ако се стигне до споразумение, нападателят ще е перлата в селекцията на \"топчиите\" от известно време насам.", "date": "2018.01.22", "title": "Имаме сделка: Алексис е в \"Юнайтед\", Мхитарян - в \"Арсенал\" (ВИДЕО)"}
{"url": "http://clubz.bg/63215-trymp_svali_doverieto_v_instituciite", "text": "Доверието в американските институции, особено в правителството, е намаляло през първата година на Доналд Тръмп в Белия дом. Това показва допитване на американската консултантска компания Еделман, предаде Ройтерс. Проучването, което компанията публикува ежегодно, е озаглавено Барометър на доверието. То показва, че като цяло доверието в четирите институции в САЩ - правителство, медии, бизнес и неправителствени организации, е спаднало с 14 пункта до 33 процента в сравнение с данните от миналата година.  Тръмп скъса с традицията, спазвана от американските президенти, и неколкократно разкритикува медиите и съдебната система. Тези атаки, според неговите критици, рискуват да подкопаят общественото доверие в тези институции. В сравнение със САЩ, в допитването на Китай е постигнат напредък и доверието на китайците в институциите е нараснало с 8 процентни пункта до 84 процента в сравнение с данните от миналата година. \n\tИзследването сочи още, че почти двама от трима души не могат да различат достоверните новини от слуховете и фалшивите новини. Доверието в журналистиката е нараснало, но вярата в интернет търсачките и социалните платформи като Туитър, Гугъл и Фейсбук е намаляла в 21 от общо 28-те анализирани в проучването страни. Допитването е извършено в периода 28 октомври - 20 ноември миналата година сред над 33 000 души от 28 страни, сред които САЩ, Китай, Русия, Южноафриканската република, Швейцария, Канада и др.", "date": "2018.01.22", "title": "Тръмп свали доверието в институциите"}
{"url": "http://clubz.bg/63231-nima_putin_e_katolik_vijte_go_kak_se_krysti_video", "text": "Блогъри заподозряха руския президент Владимир Путин в тайна принадлежност към католическата вяра, предаде Нюз.Ру. Путин гол до кръста в ледена вода (ВИДЕО) Поводът е клип от 19 януари. Навръх православното Богоявление Путин се потопи при минусови температури в ледените води на езерото Селигер край Москва. Потребители на социалните мрежи обърнаха внимание на кръстенето му. Според тях той се прекръстил не от дясно на ляво като православните християни, а от ляво на дясно, както правят католиците. Такова впечатление се създава от клипа, разпространен от РИА Новости. По-скоро обаче Путин изпълнява ритуала небрежно, отбелязва Нюз.Ру. Според медията ясно се вижда, че движението на дясната му ръка е хаотично. Неведнъж президентът е бил уличаван в небрежност при религиозни ритуали. Така че вероятно не става дума за католицизъм, а за опит на руския лидер да се пребори със студа. От филма \"Патриарх\", излязъл на екраните през 2016 г., става ясно, че Путин е бил тайно кръстен през 1952 г. в Преображенския събор в Санкт Петербург, тогава Ленинград.", "date": "2018.01.22", "title": "Нима Путин е католик? Вижте го как се кръсти (ВИДЕО)"}
{"url": "http://clubz.bg/63240-turciq_ochakva_byrzo_da_smaje_podkrepqnite_ot_sasht_kyurdi_v_siriq", "text": "Турция обстрелва днес позиции в Северозападна Сирия и заяви, че бързо ще смаже подкрепяните от САЩ бойци от кюрдските Отряди за народна самозащита (ОНС), предаде Ройтерс. Тези отряди контролират региона на Африн. Н 20 януари т.г. Анкара предприе въздушна и сухопътна операция срещу тях. Президентът Реджеп Ердоган заяви, че Русия е съгласна с действията на страната му. Той допълни, че няма да има отстъпление в кампанията, която откри нов фронт в гражданската война в Сирия, раздирана от военни конфликти от 2011-а насам. Турските сили и съюзените с тях сирийски бунтовници започнаха офанзивата за прочистването от ОНС на северозападния анклав въпреки опасенията на САЩ, които днес призоваха и двете страни да се въздържат. Франция призова за спешна среща на Съвета за сигурност на ООН, на която да бъдат обсъдени сраженията в Африн и други райони на Сирия. Великобритания заяви, че ще потърси начини за предотвратяване на по-нататъшна ескалация. Настъплението на Турция в Сирия продължава Ердоган обаче заяви, че Турция е решена да продължи кампанията си. Русия, която е военен съюзник на режима на Башар Асад и държи една от главните военновъздушни бази в Сирия - Хмеймим, в провинция Латакия, засега не е потвърдила, че е дала зелена светлина на кампанията, срещу която Сирия е решително против. Но няма признак и за действия на Москва да й попречат. Бируск Хасака - говорител на ОНС в Африн, заяви, че е имало сблъсъци между кюрдите и подкрепяни от Турция сили. Турски обстрел е поразил цивилни райони в северозападната част на региона. Подкрепяните от САЩ Сирийски демократични сили (СДС), в които водещо влияние имат ОНС, заявиха, че могат да изпратят подкрепления в Африн. Те поискаха международната общност да положи усилия, за да спре атаката на Анкара. Турция смята ОНС за терористична гупа, свързана с кюрдските бунтовници в Турция, и се разгневи от американската подкрепа за нея в битката срещу \"Ислямска държава\" в Сирия. Това е един от проблемите, които много силно влошиха отношенията между двете страни. Ердоган се зарече също да изтика СДС от градчето Манбидж на изток. То е част от много по-голям район в Северна Сирия, контролиран от тази група, която оглави подкрепяната от САЩ кампания за разгрома на \"Ислямска държава\" в сирийските й крепости миналата година. Това увеличава възможността за продължителен конфликт между Турция и съюзената с нея Свободна сирийска армия (ССА) срещу подкрепяните от американците СДС. Турция нанесе удари по кюрдите в Сирия Турският вицепремиер Мехмет Шимшек, който отговаря за икономиката, се опита да омаловажи дългосрочните рискове. Висш представител на Анкара отказа да даде времева рамка, но заяви, че операцията ще върви бързо. И допълни, че страната му смята, че има известна подкрепа и в Африн, и в Манбидж. Нури Махмуд - представител на ОНС, сподели, че подкрепяните от Турция сили не са превзели никакви територии в Африн. Друг турски представител обяви, че силите на Анкара и бойците от ССА са започнали да напредват по източния фланг в Африн, като са превзели хълма Арша северозападно от град Азаз. Оператор на Ройтерс край турския град Хаса, от другата страна на границата срещу Африн, видял турски обстрел тази сутрин. Агенция Доган съобщи, че турски хеликоптери \"Хауицър\" са открили огън рано сутринта и че самолети и ракети са поразили обекти на ОНС. Турция смята присъствието на ОНС по южната си граница за заплаха за вътрешната си сигурност. Разгромът им в Африн ще намали размера на контролираните от кюрди територии по границата и ще свърже два региона, контролирани от бунтовниците срещу Асад - провинция Идлиб и район, където Анкара води 7-месечни сражения през 2016-2017 г., за да изтика \"Ислямска държава\" и ОНС. Подкрепяните от Анкара фракции на ССА, които сега се бият под знамената на новосформираната Национална армия, също искат управлението на ОНС в Африн да свърши. Те обвиняват кюрдските отряди, че са прогонили от домовете им 150 000 арабски жители на градчетата Тел Рифаат и Мениг източно от Африн. Селищата са под кюрдски контрол от 2016 г. Турция нанесе удари по кюрдите в Сирия", "date": "2018.01.22", "title": "Турция очаква бързо да смаже подкрепяните от САЩ кюрди в Сирия"}
{"url": "http://clubz.bg/63239-producenti_v_bnt_izlqzoha_v_zashtita_na_denqt_zapochva_s_kultura", "text": "В своя декларация до генералния директор на БНТ, Продуцентският съвет на дирекция \"Информация\" в обществената телевизия поиска ясни гаранции, че \"принципите ще бъдат спазвани, а стандартите - защитени\". Тяхната позиция е по скандала, разразил се заради натиска и грубата намеса на програмния директор Емил Кошлуков върху екипа на предаването \"Денят започва с култура\". Днес пред сградата на БНТ се събраха граждани на протест и с искания за оставката на Кошлуков. Омбудсманът на телевизията Иван Такев и генералният директор Константин Каменаров изразиха подкрепа за предаването. Ето пълния текст на декларацията: По повод създалото се напрежение в последните дни ние, членовете на Продуцентския съвет на дирекция \"Информация” на БНТ, заявяваме следното: Знаем какво означава \"обществена телевизия\". Правим я отдавна - и твърдим, че БНТ има много предавания, които хората харесват и гледат. За повече от 10 години БНТ не е ставала обект на голям публичен скандал. Свързали сме живота си с тази телевизия не защото сме нямали други предложения. А защото вярваме, че обществената медиа е основана на стандарти и принципи. Тези принципи често се цитират, но припомняме, че те имат конкретно съдържание. Например, „редакционна независимост” означава решенията да се вземат след обсъждане, а не по прищевки. „Плурализъм” означава до ефир да имат достъп всички гледни точки съобразно тяхната тежест, а не според личните предпочитания на журналистите или началниците им. \"Отговорност\" означава да чуеш какво мисли за работата ти обществото – и то цялото, а не онази част, която ти отърва. Защитавали сме тези принципи досега, ще ги защитаваме и в бъдеще. И това е лесно проверимо. Всеки мониторинг ще докаже, че всекидневните битки са ни научили що е то редакционна независимост, плурализъм и отговорност. Затова не приемаме нашия труд и дългогодишни усилия да бъдат подценявани или обиждани. Отхвърляме внушението, че рейтингът е единственият критерий за успеха на една обществена медиа. Освен него, значение има и доверието. Тук досега БНТ водеше. Знаем как се прави рейтинг на всяка цена, но не искаме. Вярваме, че телевизията може да бъде достатъчно интересна, но и сериозна, задълбочена, насочена към всички обществени позиции, групи и възрасти. Това не е просто избор; това е дълг на БНТ към обществото. Нямаме нужда да ни напомнят какво става другаде в Европа. БНТ не е най-малко гледаната европейска обществена телевизия, даже напротив. Със сигурност обаче е най-недофинансираната. Ние не смятаме, че сме съвършени. Нито се съпротивляваме на промяната. Вярваме, че обществената телевизия е процес; тя е непрекъсната промяна. Тя изключва самодоволството и съпротивата срещу новото. Променяли сме се и ще продължим да се променяме. Но не смятаме да отстъпваме от принципите. Защото без тях обществена телевизия няма. Искаме ясни гаранции от ръководството на БНТ, че принципите ще бъдат спазвани, а стандартите - защитени. Готови сме на диалог по всеки дискусионен въпрос. Настояваме нашата позиция да бъде обявена публично. ", "date": "2018.01.22", "title": "Продуценти в БНТ излязоха в защита на \"Денят започва с култура\""}
{"url": "http://clubz.bg/63237-es_iztochen_jerusalim_e_palestinska_stolica", "text": "ЕС увери днес палестинския президент Махмуд Абас, че подкрепя амбициите му Източен Йерусалим да бъде столица на палестинската държава, предаде Ройтерс. Това е поредното отхвърляне от страна на Общността на решението на американския президент Доналд Тръмп да признае Йерусалим за столица на Израел. На среща в Брюксел с външните министри на страните от ЕС, Абас повтори призива си Източен Йерусалим да бъде палестинска столица и призова правителствата на страните-членки да признаят незабавно държавата Палестина. Той изтъкна, че това няма да прекрати преговорите с Израел за мирно споразумение за региона. Абас не спомена нито за решението на Тръмп, нито за днешното посещение на американския вицепрезидент Майк Пенс в града. Присъствието му в централата на ЕС в Брюксел обаче бе използвано от европейските представители като шанс отново да изразят противопоставянето си на стъпката на американския президент от 6 декември 2017 г. да премести посолството на САЩ от Тел Авив в Йерусалим. Официално. Тръмп призна Йерусалим за столица на Израел Дипломат номер едно на Съюза Федерика Могерини призова участниците в процеса да говорят и действат \"мъдро\" и с чувство за отговорност. Това бе прикрит намек към решението на Тръмп за Йерусалим. Тя бе по-остра преди пристигането на Абас и заяви: Германският външен зам.-министър Михаел Рот каза пред журналисти, че решението на Тръмп е затруднило мирните преговори, но допълни, че всяка от страните трябва да разреши конфликта. Абас също говори по-дипломатично, отколкото при последните си публични изказвания, включително това от по-рано този месец, когато заяви, че ще приеме само екип с международна подкрепа да посредничи във всякакви мирни преговори с Израел. Призивът му ЕС да признае незабавно и официално Палестина обаче едва ли ще получи отговор, споделиха двама висши дипломати на Брюксел. Докато 9 правителства на страни от ЕС, сред които Швеция и Полша, вече са признали Палестина, 28-членният блок заявява, че това признаване трябва да бъде част от мирно споразумение. Само Словения напоследък е дала знак, че може да признае палестинската държава. Парламентарна комисия в Любляна трябва да обсъди въпроса на 31 януари, но не е ясно дали депутатите ще гласуват това решение. ЕС не признава Йерусалим за столица на Израел Всичко това показва ролята на ЕС хем като главен донор на палестинците, хем като най-голям търговки партньор на Израел. Такива са фактите - дори при положение, че правителствата на страните от ЕС не признават израелските селища върху окупираните след войната през 1967 г. територии, сред които западният бряг на река Йордан, Източен Йерусалим и Голанските възвишения. ЕС иска също така палестинците да не отхвърлят мирния план под егидата на САЩ, който се очаква да бъде представен скоро от Джейсън Грийнблат - специалният пратеник на Доналд Тръмп за Близкия изток, и от президентския зет и висш съветник Джаред Къшнър. Според Абас . Франция обаче иска да накара ЕС да предложи по-тесни търговски връзки чрез т. нар. споразумение за асоцииране - договор с ЕС, даващ неограничен достъп до 500-те милиона потребители в блока, помощи и по-тесни политически и културни връзки. Предложението за такова споразумение на палестинците обаче е изпълнено с трудности, изтъкнаха дипломатите. Според правилата на ЕС те трябва да бъдат постигнати със суверенни държави. Франция обаче припомня, че Съюзът има споразумение за асоцииране с Косово, чиято независимост не е призната от всички страни членки. Същевременно вицепрезидентът на САЩ Майк Пенс заяви в Израел, че американското посолство в тази страна ще бъде преместено от Тел Авив в Йерусалим до края на 2019 г. Той съобщи новината в реч пред местния парламент - Кнесета. И стана първият в историята американски вицепрезидент, удостоен с тази чест, както отбеляза израелският премиер Бенямин Нетаняху. Речта му бе прекъсната за кратко от депутати араби, които държаха протестни плакати на арабски и английски език с надписа \"Йерусалим е столица на Палестина\". Те бяха изведени от разпоредителите. В отговор на речта на Пенс пред депутатите, Набил Абу Рдайна - говорителят на Махмуд Абас, заяви: Палестинците искат за столица Източен Йерусалим заедно със заобиколения от стени Стар град и намиращите се в него светини. Израел обаче смята целия град за своя вечна и неделима столица. Пенс, който преди Израел посети Египет и Йордания, каза, че с промяната на политиката си по въпроса за Йерусалим, \"САЩ са предпочели фактите пред въображението - и фактите са единствената истинска основа за справедливо и дълготрайно решение\". Американският вицепрезидент, който е евангелист, направи паралел между еврейската история, датираща от библейски времена, и протестантите, избягали от Европа и основали САЩ. Той бе приветстван с аплодисменти от израелските депутати по време на речта си. Пенс изтъкна, че през май страната отбелязва 70 г. от създаването си след война, която палестинците смятат за катастрофа. След което премина на иврит, на който произнесе благодарствена молитва. ЕС не признава Йерусалим за столица на Израел", "date": "2018.01.22", "title": "ЕС: Източен Йерусалим е палестинска столица"}
{"url": "http://clubz.bg/63223-suetata_na_ronaldo_mu_dokara_podigravki_snimki", "text": "Кристиано Роналдо отново направи така, че цял свят да говори за него. Но този път не заради голове и решен мач, а заради суетата на №7, която върви ръка за ръка с големия му талант. Португалецът отбеляза два гола при разгромната победа на \"Реал\" над \"Депортиво\" (Ла Коруня) със 7:1 в Ла Лига. \"Белите\" от доста време не бяха показвали толкова убедителна игра и резултат. За второто си попадение Кристиано подложи главата си, за да засече центриране и успя да порази мрежата, но същевременно срещна и обувката на Фабиан Шар от \"Депортиво\". Веднага от лицето на носителя на \"Златната топка\" рукна кръв и се наложи на терена да влезе лекарски екип от тима на \"кралете\". Роналдо поиска телефона на физиотерапевта и пусна камерата, за да види какви са пораженията. Видимо не остана доволен. И всичко това докато напускаше игрището. Постъпката му се коментира в авторитетни медии като \"Ройтерс\" и Би Би Си. Всеизвестен факт е, че Кристиано Роналдо е обсебен от външния си вид дори когато играе футбол. Той си прави прическата преди да излезе на терена и не разрешава съотборниците му да го пипат по косата при радост след гол например. В последните дни в мадридските вестници \"Марка\" и \"Ас\" се появиха информации, че дните на Роналдо в \"Реал\" са преброени. Президентът на клуба Флорентино Перес решил да го продаде след края на сезона, тъй като му писнало от постоянните прищевки на аса. №7 иска нов договор с драстично увелечение на заплатата, тъй като негови съперници като Лео Меси и Неймар вземали многократно повече. В момента преговорите за удължаване на контракта са замразени. Клаузата за откупуване на Роналдо е 1 милиард евро, но Перес бил готов да се раздели с доскорошния си любимец за малко над 100 милиона. ", "date": "2018.01.22", "title": "Суетата на Роналдо му докара подигравки (СНИМКИ)"}
{"url": "http://clubz.bg/63226-koreecyt_chun_eliminira_i_djokovich_v_avstraliq", "text": "Продължава отличното представяне на южнокорееца Хьон Чун на Откритото първенство на Австралия по тенис. Днес младият състезател, който ще видим през февруари в София, отстрани на осминафинал Новак Джокович със 7:6(4), 7:5, 7:6(3). На четвъртфинал Чун ще срещне другата приятна изненада в надпреварата тази година - Тенис Сандгрен (САЩ), изхвърлил след 5 сета поставения под №5 Доминик Тийм (Австрия). Така един от двамата ще стигне полуфинал, където ще спори с Роджър Федерер или Томаш Бердих. Победата на Хьон Чун, шампион от турнира Next Gen в Милано (подобен на финалите в Лондон, но включващ само млади състезатели), над Джокович не е изненада. Преди Ноле, азиатецът подчини братята Михаил и Александър Звереви (в този ред), а между тях и Даниил Медведев. Корейски кошмар за братя Звереви в Мелбърн В същото време Жокера не беше играл в официални срещи от 6 месеца заради контузия в лакътя. В Мелбърн се видя, че той е далеч от най-добрите си дни, но това е нормално. По-рано днес шампионът Федерер не остави никакъв шанс на унгареца Мартон Фучович - 6:4, 7:6 (3), 6:2 и продължава надред без загубен сет. Това е 52-о участие на Маестрото на четвъртфинали в турнири от Големия шлем. Сега на пътя му застава Бердих. Григор измъкна страхотна битка, отива на четвъртфинал (СНИМКИ) От другата страна на схемата четвъртфиналите са Рафаел Надал - Марин Чилич и Григор Димитров - Кайл Едмънд. Двубоят на Гришо е във вторник, 23 януари, и ще започне след 5:30 часа сутринта наше време. Кириос към Димитров: Вярвай! (ВИДЕО) Григор измъкна страхотна битка, отива на четвъртфинал (СНИМКИ) Кириос към Димитров: Вярвай! (ВИДЕО)", "date": "2018.01.22", "title": "Кореецът Чун елиминира и Джокович в Австралия"}
{"url": "http://clubz.bg/63230-amazon_otvori_pyrviq_magazin_bez_prodavachi_i_kasi", "text": "Първият магазин в света без каси и без продавачи отвори врати в Сиатъл, САЩ. Супермаркетът е дело на компанията Амазон и откриването му може изцяло да преобрази начина на пазаруване в бъдеще, съобщава Би Би Си. Преди да бъде пуснато за масова употреба, \"чудото\" е било тествано цяла година от сътрудници на Amazon Go в Сиатъл.  На входа на магазина, наречен Amazon Go, купувачите сканират със смартфона си код от приложението, което носи същото име. След това се пристъпва към избора на продуктите - хляб, сандвичи, салати, напитки, месо, сирене и т.н. Всеки път, когато бъде взета дадена стока, сензорите на рафтовете я отчитат и добавят към сметката. Ако след колебание даден артикул бива върнат на място, то цената му веднага се изважда от общата сума. При напускане на магазина, цялата сума се удържа от сметката на клиента, която е регистрирана в Амазон. Единственият случай, когато може да се появи човек, е когато възникне съмнене относно възрастта на купувача при продажбата на алкохол. Тогава служител проверява личните карти, за да позволи покупкат на бира, вино или твърд алкохол.  Разбира се, не всичко е гладко в началото. Според източник на компанията имало известни трудности при правилното разпознаване на купувачите с приблизително еднаква форма на тялото. А когато в магазина влизат деца, те предизвикват пълен безпорядък, като разместват стоките и така датчиците отчитат цени за артикул, на чието място седи друг.  Вицепрезидентът на Амазон Джана Пуерини обаче смята,че това са преодолими пречки и магазинът е работил много добре в тестовия период благодарение на четирите години подготвителна работа. Тя допълва, че такава технология не е съществувала досега и представлява напредък във възможностите на компютъра да вижда и учи. За традиционните хранителни магазини стартът на Amazon go вещае нови сътресения, предизвикани от най-големия търговец на дребно в света. Дългите опашки могат да откажат купувачите, така че компанията, която измисли как да елиминира времето за чакане, ще направи почти революция. Наред с това ще има и масови съкращения на касиери от веригите за магазини. Амазон не съобщава кога ще отвори нови магазини от този тип, но изтъкна, че няма планове да въвежда технологията в по-големите магазини от веригата Whole Foods Market, която купи м.г. за 13.7 милиарда долара.", "date": "2018.01.22", "title": "Амазон отвори първия магазин без продавачи и каси"}
{"url": "http://clubz.bg/63227-sem_se_zaema_sys_signala_za_emil_koshlukov", "text": "Съветът за електронни медии (СЕМ) се заема със сигнала от предаването \"Денят започва с култура\" срещу програмния директор на БНТ Емил Кошлуков. До СЕМ е изпратено и писмо, подписано от видни интелектуалци и публични личности като проф. Александър Кьосев, Александрина Пендачанска, Мануела Малеева и др., които се противопоставят на опитите да бъде променяно предаването чрез натиск от Кошлуков, защото е \"една от малкото останали автентични институции на българската култура\". \"Денят започва с култура“: Кошлуков оказва натиск за гости и въпроси Писмото е изпратено и до омбудсмана на телевизията Иван Такев. Пред Club Z той заяви, че е изпратил официален отговор на проф. Кьосев, след обмяната на мнения между двамата, направена преди ден в социалните мрежи. В отговора си Такев заявява, че е необходим широк дебат за ролята й на обществена медия и начините за финансиране и изобщо каква БНТ ни е нужна.  \"Уважаеми господин Кьосев. \n\tДраги Сашо. \n\tСлед като разменихме позиции в социалните мрежи,и както ти обещах, още днес да ти върна официален отговор по повод на изразените от теб тревоги за съдбата на предаването \"Денят започва с култура\"! Ще повторя позицията си, че мнението ми за предаването \"Денят започва с култура\" по нищо не се различава от твоето и на редица други зрители, които ми писаха. Пак ще повторя,че аз високо ценя качествата и усилията на моите уважавани колеги в мисията им на просветители. Странното за мен беше, когато прочетох писмото ти във ФБ, че липсва тяхната позиция  и аз, уверявам те, не знаех никакви подробности за срещите им с програмния и генералния директор и за съдържанието на разговорите им. Днес нещата се изясниха. Има декларация на колегите, изявления на Програмния и Генералния Директор на БНТ, с проблема е запознат и СЕМ! Аз вярвам на  изявленията на Ген. директор К. Каменаров, цитирам \"Няма никакъв вариант това предаване да бъде убивано,потъпквано и мачкано\", защото от практиката си знае,че грубото администриране и намесата в редакционната независимост водят до катастрофа. Това е и моето разбиране, не само защото съм Омбудсман на БНТ, но и защото в моята  практика на журналист в БНТ съм ставал жертва на такъв административен произвол. Но случилото се с \"Денят започва с култура\" поставя отново на дневен ред един основополагащ въпрос - за ролята и принципите на Обществената национална телевизия, каквато е БНТ! Тя продължава да съществува и да се гърчи в \"прокрустовото ложе\" на остарял и неадекватен на времето закон/ЗТР/, най-вече, в частта за финансирането й! И мисля, че твоята и другата обществена енергия трябва да бъдат насочени натам, да се отвори широк обществен дебат каква БНТ ни е нужна и как тя отговаря на характеристиките на национален обществен оператор! Докато това не се случи и проблемът с финансирането не се реши, така както е в редица други европейски страни, ще има рецидиви на командно администриране! Готов съм да се включа и активно да участвам в подобен дебат.Отварям една скоба, за да ти кажа, че в редицата писма, които получих има и доста разумни предложения към колегите ми от предаването за неговото обогатяване чрез разтварянето на ветрилото и обогатяването на палитрата от творци на изкуството и културата!Принципите на една обществена телевизия са да информира, образова и забавлява! БНТ ще продължава да произвежда и разпространява формати , утвърждаващи постиженията на българската и световната култура. Надявам се, че отговорът ми е дал отговор на твоите тревоги. Ако смяташ, че той е недостатъчен, готов съм да продължим нашата кореспонденция. С най-добри чувства и пожелания. \"Мнението ми за качеството на предаването не се различава от твоето и на редица други зрители, високо ценя и качествата на колегите, които го правят. Получих и много разумни предложения към създателите на предаването да разширят ветрилото от теми и гости\".  Граждани на протест пред БНТ срещу Кошлуков (СНИМКИ) Коментарите заради натиска, оказван от програмния директор на БНТ Кошлуков, не спират.  Политологът   също не подмина темата. \"СЕМ ще действа според своите правомощия, като подчертавам, че за нас основен принцип е да се спази правата на словото и ненамесата в редакционната политика на която и да е медия. Поради стечение на обстоятелствата утре имаме среща с ръководството на БНТ по друг повод - тригодишната програма на генералния директор Константин Каменаров. Но обект на коментар, разбира се, ще бъде и казусът с предаването, очакваме да ни запознаят изчерпателно какви мерки ще предприемат, защото това е до голяма степен вътрешен проблем на телевизията\", каза председателят на СЕМ  пред онлайн изданието Dir.bg. \n\tТя заяви, че сигналът до СЕМ ще бъде разгледан и ако експертите установят, че наистина има нарушения на Закона за радиото и телевизията, то тогава ще се реши и как БНТ може да бъде санкционирана. От АЕЖ отбелязват, че е \"изцяло грешна предпоставка за реформи би била да се бърка общественият интерес с онова, което е интересно на обществото\". \"Примерите с популярността на обществените телевизии в други страни невинаги са релевантни, тъй като те функционират на различни медийни пазари. На първо място в стратегията на БНТ би трябвало да бъде предлагането на по-качествено съдържание, което да възпитава публиката да търси този тип продукт. Залагането на количеството вместо на качеството би било абсолютно контрапродуктивно за обществената мисия на телевизията, а и обречено на неуспех действие, тъй като би я накарало да се конкурира с комерсиалните телевизии на техен терен\", отбелязват от организацията. Граждани на протест пред БНТ срещу Кошлуков (СНИМКИ)", "date": "2018.01.22", "title": "СЕМ се заема със сигнала за Емил Кошлуков"}
{"url": "http://clubz.bg/63225-babish_zashto_gyrciq_e_v_shengen_a_bylgariq_rumyniq_i_hyrvatiq_ne", "text": "\"Не разбираме защо Гърция е в Шенген, а България, Румъния и Хърватия не са в Шенген? Защо всички европейски страни не са в Шенген?\" Това реторично попита чешкият премиер в оставка Андрей Бабиш, който е на посещение у нас, по време на съвместната си пресконференция с Бойко Борисов. Бабиш обясни, че с Борисов са дискутирали споделеното си неудовлетворение от Дъблинското споразумение.  Чешкият парламент свали имунитета на премиера Бабиш  \"Квотите са неефективни и разделят Европа. Неприемливо е решението за квотите да бъдат взети без нас. Ние сме солидарни в рамките на Вишеградската четворка\", каза той. Като не пропусна да похвали домакани си и България за начина, по който сме решили въпроса с Турция. Чешкият премиер в оставка му отговори с \"драги Бойко\" и съобщи, че си тръгва с прекрасно усещане от нашата страна. Преди дни парламентът в Прага реши да свали депутатския имунитет на Андрей Бабиш, който е обвинен в злоупотреби с европейски фондове. 111 от 180 депутати гласуваха за сваляне на имунитета на чешкия Доналд Тръмп. Преди това сформираното от милиардера правителство загуби вот на доверие в законодателния орган. На следващия ден кабинетът подаде оставка. Бабиш заяви, че иска да докаже невинността си в съда. Между България и Чехия няма нерешени въпроси, имаме огромно приятелство и доверие. Дъблинското споразумение не работи така, както искаме, то не само разделя, а буквално разцепва Европа. Компромисът е да се затворят външните граници и да се влиза само през граничните пунктове, да се изградят центрове за сигурност, там където няма - в Либия, Турция, каза в изявлението си Борисов. Въпреки че не сме големи страни, вярвам, че можем да прокарваме своите възгледи на по-висок глас\", коментира той. Отново изброи как трябва да се действа с бежанци и мигранти: да се затворят границите, да се влиза само през КПП-та, да се изградят центрове в Либия и т.н., да плащаме колкото трябва... \"Ние като най-хуманни трябва да се погрижим за тях, но трябва да има срок - да знаем за колко време ще се върнат обратно. Да се настаняват в центрове за сигурност, но извън Еворпейския съюз. С диалог, такт и компромиси ще намерим верния тон. По-хубаво място от Европа няма, но трябва да си я защитим\", отбеляза още премиерът на страната европредседател.", "date": "2018.01.22", "title": "Бабиш: Защо Гърция е в Шенген, а България, Румъния и Хърватия - не?"}
{"url": "http://clubz.bg/63232-dyrjavata_dava_bonusi_za_uchitelite_v_otdalechenite_rajoni", "text": "Ако 50 на сто от родителите в отдалечено населено място са с начално и с дори по-ниско образование, преподавателите на техните деца ще получат по-високи суми. Общо 35 милиона лева са предвидени за увеличение на заплатите само в тази сфера, съобщи министърът на образованието Красимир Вълчев. Учениците неграмотни, учителите – бюрократи За първи път държавата предвижда увеличение на парите за средно образование в няколко сфери. Първата от тях е свързана с това да се компенсира отдалечеността на определени населени места и преподавателите в Северозапада да получават подобаващи пари за това, че още не са напуснали държавата. Втората е свързана с това доколко в един регион са концентрирани деца, които нямат родители или са напълно лишени от родителска грижа. Парите за тези ученици са също бонус за учителите върху стандартната им заплата. На практика с последните промени в учителските доходи учителите в крайните региони ще получават дори повече от тези, които са в елитни математически или езикови гимназии. Като цяло МОН приема този вариант за корекция, който променя модела, при който учителите в най-елитните гимназии получаваха най-добри пари. Отделно от това МОН е спуснало списък на професиите, в които има недостиг, за да могат местните професионални гимназии да приемат желаещи. Министерството предвижда в пъти по-голям прием там, където се очаква да се пенсионират хора в близките 2 години.", "date": "2018.01.22", "title": "Държавата дава бонуси за учителите в отдалечените райони"}
{"url": "http://clubz.bg/63217-svryhbogatite_dyrjat_veche_82_ot_bogatstvoto_na_sveta", "text": "Свръхбогатите стават все по-богати - само 42 души притежават имане колкото по-бедната половина на човечеството. Допреди две години свръхбогатите, които можеха  да се похвалят с подобно богатство, бяха 62-има, а през 2010 - 388 крепяха този \"баланс\".   Новите данни са от доклада, който британската неправителствена организация Оксфам традиционно публикува в навечерието на Световния икономически форум в швейцарския курорт Давос. Състоянието на общо 3.7 милиарда души, които съставят най-бедната половина от човечеството, не се е повишило през 2017 година, докато 82 процента от генерираното богатство е отишло при най-богатия 1 процент от населението на света.  Богатството на милиардерите е нараснало средно с 13% годишно през десетилетието от 2006 г. до 2015 г. За миналата година те са получили 762 милиарда долара в повече - това са средства, което седемкратно надхвърлят сумата, необходима, за да приключи човечеството с крайната бедност. Деветима от най-най-богатите в топ 10 са мъже, а общо милиардерите наброяват 2043 души. Главен изпълнителен директор на една от петте водещи световни модни марки трябва да работи едва четири дни, за да заработи заплатата, която би получил работник от шивашката индустрия в Бангладеш за целия си живот, се казва в доклада, цитиран от БТА. На форума в Давос: влияние, пари, стратегии Трудно е да откриеш политик или ръководител на компания, който не казва, че се притеснява за неравенството. Но е още по-трудно да откриеш някой, който прави нещо по въпроса, посочва изпълнителният директор на Оксфам Уини Биянима. Хората, които произвеждат дрехите ни, сглобяват телефоните ни и отглеждат храната ни, са експлоатирани, за да се осигури непрекъснат достъп на евтини стоки и да се надуват печалбите на корпорациите и милиардерите инвеститори, допълни тя. Пари при пари отиват. Само 4% от най-богатите семейства в света са обеднели през 2016 г. Оксфам също така критикува реформата на данъчната система в САЩ, която подписа през декември президентът Доналд Тръмп. Вероятно по-бедните американски граждани ще трябва да попълват бъдещия бюджетен дефицит, който Оксфам очаква да се появи в резултат на по-ниските корпоративни и лични данъци. Тръмп планира да участва в Световния икономически форум наред с още 3000 политици, бизнесмени и учени. Германският канцлер Ангела Меркел и френският президент Еманюел Макрон също ще се включат. По традиция български политици не присъстват на форума в Давос, за разлика от управляващи в други балкански страни. През 2001 г. в Давос беше президентът Петър Стоянов, а впоследствие на форумите там участват родни предприемачи, единият от които организира през 2016 г. и парти, на което представи България. Пари при пари отиват. Само 4% от най-богатите семейства в света са обеднели през 2016 г.", "date": "2018.01.22", "title": "Свръхбогатите държат вече 82% от богатството на света"}
{"url": "http://clubz.bg/63218-svetiqt_sinod_za_istanbulskata_konvenciq_tova_e_vtora_smyrt", "text": "Близо месец след като темата с ратификацията на Истанбулската конвенция стана актуална и след продължителните и разгорещени обсъждания на документа от всички посоки на обществото, дойде времето и Св. синодът да се изкаже по темата. Позицията на синодалните старци едва ли е изненадваща - отрицателна. Така Българската православна църква се присъедини към редиците противниците на документа, сред които са \"Обединените патриоти\", БСП, СДС и част от министрите на Борисов. За по-сигурно светият клир даже е изготвил два документа -   и обръщение към българския народ.  \"Обединени патриоти\": Правителството приело Истанбулската конвенция незаконно В становището има детайлен анализ на понятията \"секс\" и \"джендър\" - количествен и качествен. Така научаваме за неравнопоставеността на представянето на двете понятия: \"Общо в Конвенцията терминът „джендър“(gender), и производните му е употребен 25 пъти (от които 4 пъти в преамбюла), а терминът „пол”(sex) и производните му е употребен 19 пъти, т.е. значително по-малко от дефинираното понятие „джендър”(gender), а в българската версия се употребява само „пол“...В „Обяснителния доклад” към Конвенцията: терминът „джендър”(gender) и производните му е употребен 126 пъти, а терминът „пол”(sex) и производните му е употребен 89 пъти\". Какво точно е \"джендър\" - обяснението в Истанбулската конвенция Станишев срещу Нинова за Истанбулската конвенция, соцдепутатите ще гласуват \"против\" Тонът - апокалиптичен. Става ясно, че Истанбулската конвенция \"отваря широко вратите към морален разпад\", който \"неизбежно води до психофизическото унижощение на човека - до \"втората смърт,\" която е духовната смърт\".  В документа, става ясно от позицията на ръководното тяло на Българската православна църква, всъщност не става дума за насилие над жени (тук се отбелязва все пак, че те не одобряват насилието въобще, още повече срещу жени), а ззаѝ промяна на светогледа ни. Мили сънародници, Скъпи в Господа чеда на светата ни Българска православна църква, Уважаеми представители на държавната власт, Повод за обръщението ни към Вас е „Конвенцията на Съвета на Европа за предотвратяване и борба с насилието срещу жените и домашното насилие“, известна като Истанбулска конвенция. Истанбулската конвенция поражда тревога за бъдещето на европейската християнска цивилизация, защото тя съдържа ново разбиране за човека - човекът като самовластен господар, човекът без Бога, който следва своите желания и страсти до такава степен, че може да самоопредели дори и пола си. Това разбиране отваря широко вратите към морален разпад, който неизбежно води до психофизическото унищожение на човека - до „втората смърт”, която е духовната смърт. То е диаметрално противоположно на нашата вяра, в центъра на която е Богочовекът Христос! Той ни учи,че смисълът на живота на Христовия човек е в спасението във и чрез любовта към Бога и ближния! Затова няма здравомислещ Христов човек, който да не одобрява борбата срещу насилието въобще, още повече срещу насилието над жени! Истанбулската конвенция надхвърля правната регламентация на този въпрос, тъй като води до промяна в светогледа ни. Заложените в Конвенцията идеи за общуване между половете, за отношение към религия, традиции, обичаи, образование и др., противостоят на изконните разбирания на българския народ за вяра, народност, нравственост, чест, достойнство, възпитание, семейство. Нашият народ повече от хилядолетие е живял с един стремеж - да въплъти в себе си евангелските правда, любов, святост, да стане „свят народ”, „Божий народ” /1 Петр. 2:9-10; 1:15-16/, който и чрез своята история проповядва божествените ценности и добродетели. Макар и юридически акт, Конвенцията има и духовни измерения - тя е средство, което насажда чужда за нас ценностна система, за да позволи обществото да бъде управлявано по нов модел, съответен на интересите на малка част от него. В официалния текст на Конвенцията на английски език – навсякъде, където се говори за „социален пол”, се използва терминът „джендър”. В този текст понятието “джендър” (gender, genre) е категорично разграничено от понятието “пол” (sex) като ново, различно понятие, непознато на българския правен ред и несъществуващо в лексиката на българския език. Затова и нов превод няма да промени смисъла и духа на Конвенцията, в която чрез употребата на понятието „джендър“ и производните му се преследват цели, различни от прокламираните - за защита на жените от насилие. Тези понятия се използват с цел превръщането в държавни политики на една идеология, която отрича, че човекът съществува като мъж или жена и тя се утвърждава чрез нов изкуствен език, който намираме в Конвенцията, и който е чужд и непознат за нашата народопсихология, култура, традиции и православно Предание. Според тази идеология билогичният пол на човека като мъж или жена няма значение за неговата идентичност, а представя „диктатурата на природата” над свободното самоопределяне на човека, диктатура, от която човек трябва да се освободи. Тази идеология, която при ратификация на Конвенцията се превръща в правов ред, задължителен за българските граждани, отрича основна библейска истина: „И сътвори Бог човека по Свой образ, по Божий образ го сътвори; мъж и жена ги сътвори.“(Битие 1:27) . За Светия Синод, като изразител на българските източноправославни християни, борбата срещу насилието над жени и домашното насилие е пряко свързана с евангелските добродетели, първа и най- голяма от които е любовта към Бога и към хората. Регламентите на Конвенцията, свързани с въвеждането на обучение за нестереотипните роли на пола „в официалните учебни програми и на всички образователни равнища” са насочени срещу установения от Бога брачен съюз между мъжа и жената - домашната Църква, в която любовта се изразява и служи за спасението на човека. Според „Всеобщата декларация за правата на човека“: „Семейството е естествена и основна клетка на обществото и има право на закрила от обществото и от държавата.” Нравствен ориентир за съхраняването му е верността и доверието между съпрузите във всичките им измерения. Без тях то ще се разпадне, а създаденото поколение ще остане лишено от любов, грижа и възпитание. Последствията от отричане на библейските истини са трагични и ние сме свидетели на тях в много общества, в които „джендър” идеологията отдавна е държавна политика. Призоваваме Народното събрание да не ратифицира Истанбулската конвенция, в която се въвеждат понятия, противоречащи на нашата православна вяра, национални традиции и правна система! Призоваваме българският народ да отстоява вярата си, която го е съхранила във всички исторически изпитания! Свещен отечески дълг на Св. Синод на Българската православна църква – Българска Патриаршия е да припомни на Божия народ думите на Св. Библия: „Горко на ония, които злото наричат добро, и доброто – зло, тъмнината считат за светлина, и светлината – за тъмнина, горчивото считат за сладко, и сладкото – за горчиво!“ (Ис. 5:20). Какво точно е \"джендър\" - обяснението в Истанбулската конвенция Станишев срещу Нинова за Истанбулската конвенция, соцдепутатите ще гласуват \"против\"", "date": "2018.01.22", "title": "Светият синод за Истанбулската конвенция: Това е втора смърт"}
{"url": "http://clubz.bg/63207-evropejski_cennosti_bez_rusofobiq_vyzmojno_li_e", "text": "Как дясноцентристка сила може да защитава европейски ценности без да играе с русофобската карта. Този въпрос зададе Добромир Живков, директор на \"Маркет линкс\" и поясни, че това е голямо предизвикателство за десницата. Изказването на Живков бе на кръгла маса, организирана от Сдружение \"Граждански съвет\" и фондация \"Конрад Аденауер\". Живков поясни, че все още голям брой български избиратели симпатизират на Русия. Той обаче изтъкна, че в обществото има голяма неудовлетвореност от състоянието на страната. Боряна Димитрова от \"Алфа рисърч\" заяви, че демократичната общност е била най-силна тогава, когато е протичал период на кардинални обществени трансформации. И посочи за пример 1990 г. и 1997 г., когато според нея не само е имало икономическа криза, но и цялото общество е било на кръстопът. Димитрова допълни, че когато има противоречия в демократичната общност се отваря вратата за леви и популистки партии. И отбеляза, че избирателите на десницата в годините намаляват, дори ако се вземе предвид сборът от гласувалите за ГЕРБ и партиите, които останаха извън парламента. Според Димитрова въпросът за коалиционния партньор не може да бъде избегнат от демократичната общност. Тя посочи, че много хора гласуват за ГЕРБ само за да не изгубят гласа си и да не дадат възможност на БСП да бъде първа полтическа сила. Според нея на предстоящите евроизбори ще се разиграва картата за ислямизацията на Европа. А голяма част от българите вярват, че ЕС е като СССР - той нареджа, а ние изпълняваме и покрай това губим националната си идентичност. Според проф. Георги Фотев в момента има впечатление за криза на демокрацията и той посочи като примери \"Брекзит\" и референдума в Каталуня. Според него обаче демокрацията не е в криза. Той определи идеята за ревизия на приватизацията като кошмарна и отбеляза, че тя не е срещнала почти ниаккъв отпор в обществото. Фотев изтъкна, че общественото мнение не е мястото на истината, а на полуистината и фантазиите, но е част от социалната реалност. Според Цветозар Томов българите не вярват, че индивидът не може да бъде жертван за сметка на обществото. Те също така не вярват в равните права и в това, че частната собственост е неприкосновена. И припомни, че на запад на магистралите често има повече завои, защото някои е отказал да си даде имота. Томов отбеляза, че завои няма и по магистралите, строени в Германия от Хитлер. Според него пикът на националистите предстои и е възможно да има радикализация на лявото, което да достигне до рекомунизация. Томов смята, че около 500 000 души са избирателите на демократичната общност, които сега не са представени в парламента заради поведението на тези политици, които имат претенцията да ги представляват. Георги Лозанов изтъкна, че има усещане, че демократичната общност се стопява и няма какво да се направи. Той зададе и въпроса защо тази общност, в която са по-културни, по-способни и по-близки до знанието хора има най-лошия политически резултат. Според него за това има и външни причини и невидима пречка. Лозанов припомни, че след 1989 г. е изглеждало, че противоречието между Изтока и Запада са се разпаднали. Това обаче се е оказало кратък период. Споед него това противоречие продължава и сега, като Западът изповядва демократични ценности, а Изтока по-скоро авторитарни. Той припомни, че Румъния се е опитала да се измъкне от това да бъде \"мек фронт\", но в момента и там вървят реставрационни процеси. Според Лозанов в България и Румъния не трябва да има Студена война, а хибридност, за която трябва да се осигури избирател. Според Трайчо Трайков има различни стратегии за развитие на демократичната общност. Едната стратегия е да се търсят големи каузи, като например преучредването на държавата по нови правила. Тази кауза обаче е събрала малка подкрепа на изборите. Другата стратегия, според Трайков, е ситуацията у нас да стане толкова зле, че да има революционни промени, както през 1997 г. Той припомни, че през 2013 г. хората са протестирали, но в крайна метка са дали отново властта на по-малко приемливата част от статуквото. Третата стратегия е битка по битка за отделни по-дребни каузи.", "date": "2018.01.22", "title": "Европейски ценности без русофобия. Възможно ли е?"}
{"url": "http://clubz.bg/63219-cacarov_nqma_danni_za_izcheznali_300_000_zapisa_v_sistemata_na_mitnicite", "text": "Главният прокурор Сотир Цацаров оспори твърдението на представителя на Българската петролна и газова асоциация Андрей Делчев, че за 6 месеца имало изтрити близо 300 000 записа от системата за акцизите на агенция \"Митници\" БАЦИС. Това стана по време на изслушване на прокуратурата, на председателя на ДАНС Димитър Георгиев, на финансовия министър Владислав Горанов, на ръководството на агенция \"Митници\" по повод данните за ненадеждност на системата БАЦИС. Бе дадено и разрешение и стенограмата от изслушването на Цацаров в комисията за борба със сивата икономика от 16 ноември 2017 г. да бъде разсекретена. Разсекретен е и докладът на ДАНС по случая. За 6 месеца от БАЦИС затрити близо 300 000 трансакции Цацаров обяви, че потвърждава всичко, което е казал пред депутатите в комисията през ноември и обяви, че по случая със сигнала за пробив в работата на БАЦИС наблюдаващият прокурор от Софийската градска прокуратура е излязла с много ясно становище защо отказва да образува досъдебно производство. А именно - защото няма данни в проверката на ДАНС за длъжностни престъпления или безстопанственост, а в техническата част - прокуратурата не е могла да установи дали БАЦИС е била обект на компютърно престъпление, липсата на логфайлове не позволява да се установи имало ли е нерегламентиран достъп до данните в системата на митниците. В \"тайния\" доклад на ДАНС за митниците нямало данни да престъпление Цацаров не отрече нито една от констатациите на ДАНС, в който се говори за технически уязвимости на информационната система. Но \"в името на обективността\" реши да припомни, че сигналът за нередности в БАЦИС е дошъл от Българската петролна и газова асоциация. По думите на главния прокурор в хода на проверката на прокуратурата и ДАНС са били изискани данни от всички членове на въпросната асоциация. Нито една от компаниите в нея обаче не е изнесла данните, за които Делчев говори днес - а именно за трити записи в системата.  Из доклад на ДАНС: Някой манипулира отвън събирането на акцизите Според Цацаров има и нещо повече - една от компаниите, подписали сигнала, е казала, че няма никакви проблеми със системата БАЦИС, а друга е казала, че се е подписала под пратените в прокуратурата искания за проверка само от \"солидарност с останалите членове\".  Финансовият министър Владислав Горанов и директорът на агенция \"Митници\" Георги Костов на свой ред казаха, че няма как да има пробив в системата на митниците, щом според числата от 2012 г. насам има постоянен ръст на събираемостта на приходи в бюджета, в това число и от акцизни стоки. Единствено през 2014 г. е имало спад, стана ясно от думите и на Горанов, и на Георги Костов, началник на агенция \"Митници\". Двамата цитираха десетки числа за успехите в събираемостта на акциз през годините, подчертавайки ръстовете на тази събираемост. И бяха категорични, че след сигналите за потенциален риск на системите по доклада на ДАНС са взети незабавни мерки за отстраняването на всяка една от тях. Последната мярка е в процес на прилагане и компютрите, през които се осъществява достъпът до БАЦИС се снабдяват с новия електронен идентификатор. В хода на дискусията Цацаров още веднъж взе думата. И уточни на свой ред, че прокуратурата няма как да започне досъдебно производство, ако няма контретно лице, на което да се предяви обвинение, след като няма как да се докаже дали е имало нерегламентиран достъп до системата БАЦИС и ако да - то кой конкретно го е осъществил.  В \"тайния\" доклад на ДАНС за митниците нямало данни да престъпление Из доклад на ДАНС: Някой манипулира отвън събирането на акцизите", "date": "2018.01.22", "title": "Цацаров: Няма данни за изчезнали 300 000 записа в системата на митниците"}
{"url": "http://clubz.bg/63221-apple_shte_spira_iphone_x_ima_zashto", "text": "Apple планира да прекрати производството на последния си смартфон - флагманът iPhone X, съобщи Forbes.com. Информацията идва от аналитика на KGI Securities Минг-Чи Куо, който често е разкривал вътрешна информация за американската компания. Според него поточната линия ще бъде спряна това лято. Първата партида iPhone X - под 50 хил. бройки Това ще е първият път, в който Apple спира модел на iPhone след първата партида, откакто това се наложи с iPhone 5C през 2014 г. 5C бе рекламиран като евтина версия, но разликата в цената с основния модел беше малка и не си струваше за повечето потребители. Сега обаче съществува опасност да бъде спрян именно основният модел. Според Куо основната причина за това е липсата на интерес към модела в Китай - един от ключовите пазари. Потребителите там искат големи екрани, а странната мъртва зона в горната част на екрана на iPhone X, така наречения \"notch\", дразни повечето потребители. 5 разочарования в новия iPhone X Не помага особено и фактът, че iPhone 8 Plus на практика има по-голям екран като площ (макар и не като диагонал) и е значително по-евтин, все пак предлагайки почти най-доброто, на което Apple са способни. Добрата новина е, че от Apple планират два нови модела X - второ поколение 5,8-инчов и 6,5-инчов X Plus, и двата с дисплей без рамка. Ще бъде пуснат и ново поколение бюджетен iPhone SE. А за 2019 г компанията в Купертино ще работи за модел с по-малък черен правоъгълник в горния край. Ето защо iPhone X е най-добрият смартфон на Apple досега Това няма да повлияе сериозно на капитализацията на Apple. Компанията продължава да отбелязва растеж, въпреки данните, че пазарът за смартфони се стабилизира и хората по-рядко сменят телефоните си. 5 разочарования в новия iPhone X Ето защо iPhone X е най-добрият смартфон на Apple досега", "date": "2018.01.22", "title": "Apple ще спира iPhone X? Има защо"}
{"url": "http://clubz.bg/63222-svetovnite_medii_ocenqvat_polojitelno_programata_ni_za_evropredsedatelstvoto", "text": "Приоритетите и ролята на България като председател на Съвета на ЕС са оценени почти изцяло положително в световните медии. Това отбелязват от екипа на европредседателството ни. Посещението на германската канцлерка Ангела Меркел у нас е бил ключов повод темата да се появи в медиите и след него както нейните изказвания, така и намеренията на България като европредседател са били отразени в 156 публикации в 23 страни по света, на общо 9 езика. Съотношението между положителните към отрицателните за България публикации е 138 на 3. Половината от българите смятат, че европредседателството ще стабилизира властта Като основни точки в програмата ни за следващите 6 месеца са отбелязани подкрепата ни за отношенията между ЕС и Турция, девиза на председателството - \"Съединението прави силата\", и амбициите ни за по-сигурна охрана по външните граници на Евросъюза. На това обръщат внимание агенция \"Асошиейтед Прес\" и телевизия \"Евронюз\". \"Меркел приветства среща между ЕС и Турция за подобряване на отношенията\", пък е заглавието на Ройтерс за събитието. В швейцарския \"Льо Тан\" под \"Ангела Меркел подкрепя дневния ред на България\", се отбелязва още, че родната дипломация в момента се радва на \"попътен вятър\". Публикациите са в контраст с тези преди началото на председателството, в които се наблягаше за високите нива на корупция, проблеми с правовата държава и доверието на хората в институциите.", "date": "2018.01.22", "title": "Световните медии оценяват положително програмата ни за европредседателството"}
{"url": "http://clubz.bg/63220-imagine_denqt_zapochva_s_koltura", "text": "Програмният директор на БНТ Емил Кошлуков не харесва прекалено елитарното звучене на \"Денят започва с култура\" . И иска по-лайфстайл звучене. Кошлуков: Не смятам, че дължим обяснения на издания на медийни босове Във фейсбук веднага се появиха предложения на кои гости трябва да наблегнат от екипа на предаването на култура, за да го \"поразчупят\". \"Денят започва с култура“: Кошлуков оказва натиск за гости и въпроси Ето и варианта на Станислав Беловски как трябва да изглежда утре \"Денят започна с кОлтура\". Около масата са все иконични лайфстайл водещи - Ники Кънчев, Венета Райкова, Миодраг Иванов, Мон Дьо, Николета Лозанова, Петя Дикова, Джуджи, Гала. Даже и темата на предаването е зададена и тя е свръхактуална: \"Ще има ли кабинков лифт от Ринг мола до Черни връх\".      Коментарите отдолу дават още предложения за рейтингови персони. \"Денят започва с култура“: Кошлуков оказва натиск за гости и въпроси", "date": "2018.01.22", "title": "Imagine... Денят започва с кОлтура"}
{"url": "http://clubz.bg/63234-ungarskata_prokuratura_razsledva_zetq_na_orban_za_zloupotreba_s_evrofondove", "text": "Унгарската прокуратура разследва зетя на премиера Виктор Орбан Ищван Тиборч за злоупотреби с еврофондове, съобщи EU Observer. Така официално се потвърждава, че  говори за изграждане на улично осветление в унгарски общини, за който са били харчени средства от европейски фондове. ОЛАФ откри нередности с европари. Вършил ги е зетят на Орбан Службата препоръча унгарските власти да започнат национално разследване. Въпреки че в заключенията на ОЛАФ не са посочени имена, \"Уолстрийт джърнъл\" съобщи, че компанията, която е спечелила повечето от тези търгове в периода 2011-2015 г., е  Зетят на премиера Виктор Орбан е бил съсобственик в нея. В допълнение, ОЛАФ намери и \"доказателство за конфликт на интереси\". От 2014 г. Ендре Хамар, бизнес партньор на Ищван Тиборч, е собственик на фирма, която \"помага на местните власти да подготвят търговете\". Правителството в Будапеща се оправда, че организацията на търговете била извършена при управлението на предишното ляво правителство. Орбан е на власт обаче от 2010 година.", "date": "2018.01.22", "title": "Унгарската прокуратура разследва зетя на Орбан за злоупотреба с еврофондове"}
{"url": "http://clubz.bg/63233-i_vizite_za_sasht_povliqni_ot_blokiraneto_na_pravitelstvoto", "text": "И американското посолство в България е повлияно от блокирането на федералното правителство в САЩ, съобщиха от мисията във Фейсбук. Те отбелязват, че до възстановяване на дейността на правителството, страниците им в социалните мрежи ще бъдат обновявани само по спешност. А рутинни услуги - издаване на паспорти и визи - ще бъдат изпълнявани, стига това да е възможно при липса на финансиране. САЩ: Сенаторите дръпнаха шалтера на правителството Ситуацията с посолствата е добра в сравнение с тази на останалите американски федерални институции. Републиканците в Сената на САЩ не успяха да се споразумеят с колегите си от Демократическата партия за продължаване до 8 февруари на временното финансиране на федералното правителство. В момента работят само спешните медицински центрове, пощата и щатските институции, всички федерални затвориха, а служителите са в принудителен отпуск. Преговорите между двете партии продължават.", "date": "2018.01.22", "title": "И визите за САЩ повлияни от блокирането на правителството"}
{"url": "http://clubz.bg/63210-dobrovolnata_voenna_slujba_otvarq_vrati_za_paravoenni_grupirovki", "text": "Атлантическият съвет в България се противопостави на предложенията за въвеждане на \"доброволна военна служба\", като изтъкна няколко аргумента за това: няма да реши проблема с недостига на кадри за армията - близо 20% незаети места, и отваря врати за групи, насочени срещу демокрацията, свободата и правовата държава Въвеждане на доброволна военна служба и дори бонуси за тези, които я пожелаят - при постъпване на работа или във ВУЗ, предложи вицепремиерът и министър на отбраната Красимир Каракачанов. По време на предишното управление на кабинета \"Борисов-2\" Каракачанов, подкрепен от парламентарната група на Патриотичния фронт, внесе законопроект за 6 месеца задължителна военна служба, но идеята беше отхвърлена. Сега като коалиционен партньор и министър той подготвя нов законопроект. Каракачанов заяви, че получил уверенията на премиера Борисов, че промените ще минат. Още не е ясно какъв срок на военно обучение ще залегне в законопроекта за доброволната военна служба - 6 или 9 месеца. Каракачанов смята, че от тази година може да започне експериментално военно обучение в онези градове, в които има военни училища или големи гарнизони. Патриотски разнобой: Валери Симеонов се разграничи от Красимир Каракачанов Ето пълния текст на декларацията: има за цел провеждането на отговорна отбранителна политика за изграждане на модерни, професионални и високотехнологични въоръжени сили, интегрирани със съюзниците ни от НАТО и ЕС. Единствено тези действия, координирани на национално ниво, са в състояние да доведат до изграждането на модерна, професионална и високотехнологична редовна армия. „Военната служба“ в смисъла на познатите от миналото наборни армии е анахронизъм, съществуващ само в технологично изостанали държави. Тя може да осигури необходимото равнище на подготовка за боравене със съвременно въоръжение и техника само при продължителен период на военна повинност (поне 12-24 месеца) за войнишкия и част от сержантския състав. Такъв срок на доброволна военна служба ще осигури минимален брой кандидати и ще бъде напразна инвестиция. От друга страна, въвеждането на задължителна всеобща военна служба за посочения период ще означава не само коренна промяна на модела на въоръжените сили, но и сериозни промени във функционирането на българското общество като цяло. Подобни идеи към момента и в обозримо бъдеще могат да се квалифицират като „екстравагантни“ и на практика неосъществими. Реалистична възможност е въвеждане на доброволна военна подготовка с продължителност 3-6 месеца. Важно е да се има предвид, че военната подготовка не означава военна служба, тъй като за периода на подготовката гражданите не изпълняват пряко задачи по трите мисии на въоръжените сили. Решението за въвеждане на военна подготовка на гражданите има четири основни аспекта – правен, военен, икономически и политически. На първо място е редно да бъдат изяснени понятията. Българската армия е „професионална“ от 1879 г. насам, тъй като през целия този период офицерският корпус и част от подофицерите (сержанти/старшини) са професионалисти – те сами са избрали военната кариера. Т. нар. „професионализация“ на армията, започнала в края на 90-те години, се отнася до набирането на войнишкия и част от сержантския/старшинския състав. Всеобщата наборна военна служба е заменена с доброволна служба по трудов договор и срещу заплащане. Трябва да се обърне внимание на факта, че   „войник“, разбирана като военна служба за времето на цялата кариера на гражданина, на практика не съществува нито в България, нито в съюзните армии. Войниците, които покажат необходимите качества, могат да изберат военната кариера като сержанти и (при определени обстоятелства) като офицери. Допълнителна категория са „резервистите“, които са сключили договор за служба в резерва срещу заплащане. В този смисъл „доброволна военна служба“ е твърде спорно и неясно понятие и е по-коректно да бъде заменено от  На второ място стои   Това задължение не е отменено нито в българското законодателство, нито като практика в цивилизования свят. Напротив, то се смята за висша форма на изпълнение на граждански дълг. В условията на въоръжен конфликт всички български граждани са отговорни и могат да бъдат призовани да защитават родината или нейната конституция. В този смисъл на тях може да се предостави възможност или да се изиска да преминат съответната подготовка. Липсата на военна подготовка не е основание за отказ от изпълнение на този граждански дълг. Трябва да се има предвид, че т. нар. доброволна военна служба, която е по-коректно да се нарича „доброволна военна подготовка на цивилните граждани“, по никакъв начин не може да замени, а само да надгради (и то при определени условия) доброволната военна служба на трудов договор и срещу заплащане. Основните бойни и поддържащи формирования във въоръжените сили трябва да бъдат изцяло окомплектовани с личен състав (офицери, сержанти и войници) на трудов договор срещу заплащане. Съвременното оборудване, високите изисквания към подготовката и участието в операции зад граница изисква войници, които са ангажирани във въоръжените сили за продължителен период от време. Военната подготовка на цивилните граждани, каквито примери се привеждат от държави като Швейцария или Финландия, за да бъде пълноценна, трябва да се провежда активно и да бъде материално осигурена на достатъчно високо равнище. Използването на тези цивилни граждани за поддръжка на войсковите райони или изпълнение на охранителни задачи в голяма степен ще обезсмисли военната подготовка. Практическото приложение на военната подготовка на цивилните граждани е в два основни аспекта: На първо място – част от тези цивилни граждани да изберат офицерската професия, кандидатствайки във висшите военни училища, или да изберат доброволната военна служба на трудов договор и срещу заплащане, като по-късно поемат към сержантска/старшинска кариера. Но  . На второ място – чрез осигуряване на достатъчно възможности за опресняване и задълбочаване на подготовката през годините цивилните граждани да бъдат зачислявани като резервисти (сключили договор за служба в резерва) или запасни (активирани по задължение) към редовни военни формирования или да формират военни формирования от резерва. Съответно резервистите могат да бъдат активирани за участие и в трите мисии на въоръжените сили, а запасните – на националната територия, във военно време или в условия на криза. Но трябва да се подчертае, че  За да имат действителен принос към военните способности (каквито примери имаме от Швейцария, Полша и скандинавските държави), тези резервисти или запасни трябва да бъдат подготвени и оборудвани на относително съвременно равнище. Не е приемливо за оборудването на тези цивилни граждани да се използват остатъчни запаси от времето на студената война или дори Втората световна война. Формированията от Националната гвардия на САЩ, силите за самоотбрана (\"Защита на родината\") на скандинавски държави или резерва на Финландия и Швейцария по отношение на своето материално осигуряване и технологично равнище се намират на по-високо ниво от редовните сили на Българската армия, като това важи в значителна степен и по отношение на оперативната им съвместимост със силите на НАТО (независимо че Швейцария, Финландия и Швеция не са страни членки на Алианса). За да може военното обучение на цивилните граждани действително да надгради отбранителните способности и да допринесе за националната сигурност, е необходимо: Без вземането на тези решения въвеждането на военна подготовка на гражданите няма да допринесе за повишаването на отбранителните способности на страната и ще има деструктивен ефект, защото ще отклони жизнено важен за армията ресурс. Една от главните задачи на отбранителната политика на България след 1990 г. е изграждането на отбранителна институция, която защитава военния професионализъм срещу партийно-политическа намеса и насочва военната експертиза в професионалното, а не в политическото поле. Въпреки множеството недостатъци на българската политика през последните почти 30 години българското общество и българските политически елити не допуснаха използването на въоръжено насилие в политическия живот на страната. Българската армия запази своя професионализъм и не се намеси пряко в политическия живот. Но яркият пример на разрушенията, предизвикани от вътрешно въоръжено насилие в държави от региона, избледня в обществото и в същото време вдъхнови някои радикални политически и/или икономически групировки да мислят в тази посока. Такива групировки заплашват живота и собствеността на гражданите и призовават за познатите от мрачното минало „Народен съд“ и „Народна власт“. В своята пропаганда те използват и послания за защита на „националните интереси“ или „националната идентичност“, независимо че са се поставили в услуга на чужда държава и саботират националната сигурност и просперитета на България. На практика те отричат българската национална идентичност, ако тя не включва „признателност“ или дори „родство“ и „вярност“ към чужда държава. А това е равносилно на национално предателство. Тези групировки нямаше да представляват интерес, ако не бяха толкова агресивни в пропагандата си, ако не бяха благосклонно пренебрегвани от службите за сигурност, ако нямаха легална политическа подкрепа и най-накрая – ако не създаваха паравоенни структури. Но днес всичко това е налице. Доброволна военна подготовка на цивилни български граждани и сега се провежда в рамките на неправителствени (нестопански) или частни (стопански) организации. Тази дейност не се наблюдава или регламентира от Министерството на отбраната. За да се гарантира, че центровете за подготовка или военните формирования (редовни или резервни) нямат да бъдат използвани за предателска или антиконституционна дейност, е необходимо: Подготовката за участие в отбраната на страната и защитата на живота и собствеността на гражданите, независимо дали се провежда по държавна или частна инициатива, заслужава признание и подкрепа от страна на държавата и обществото. В същото време са очевидни признаците на радикализация в Европа и България.", "date": "2018.01.22", "title": "\"Доброволната военна служба\" отваря врати за паравоенни групировки"}
{"url": "http://clubz.bg/63209-tri_bilborda_i_fransis_makdormand_s_nov_triumf", "text": "която изпълнява главната роля във филма \"Три билборда извън града\", взе наградата за най-добра актриса на Гилдията на филмовите актьори. Филмът спечели приза за най-добър актьорски състав - главната премия на Гилдията на филмовите актьори, съобщиха Асошиейтед прес и Франс прес. Сам Рокуел също е отличен за поддържащата си роля във филма. Макдорманд повтори триумфа си от \"Златния глобус\" за ролята си на скърбяща майка. \"Излизам от гората на няколко години един път и вие ме поканихте на партито\", каза тя, докато приемаше наградата си, като не пропусна да припомни на гилдията да обръща внимание и на по-младите актьори, които също заслужават да бъдат признати. Четири златни глобуса за „Три билборда извън града“ (СПИСЪК + ВИДЕО) Наградите на Гилдията на филмовите актьори се смятат за добър индикатор за успех на \"Оскарите\", защото нейните членове са най-голямата група в Академията за кинематографично изкуство и наука.   най-добра актриса в телевизионен филм или минисериал.  На церемонията в \"Шрайн одиториъм\" в Лос Анджелис Кидман, която беше номинирана 10 пъти, първа получи приза за ролята си в \"Големите малки лъжи\".  В речта си тя говори колко е важно Холивуд да дава на жените над 40 г. ролите, които заслужават. \"Само моля индустрията да ни подкрепя, защото нашите истории накрая са разказвани и това е само началото\", каза Кидман. Наградата за най-добър актьор в телевизионен филм или минисериал взе   също за \"Големите малки лъжи\". В минисериала Никол Кидман е в ролята на жена, жертва на семейно насилие, а Скарсгард е нейният съпруг. В категорията за най-добър комедиен сериал надделя \"Вице\" с . За нея е и наградата за най-добра актриса в телевизионна комедия.   от \"Безсрамници\" е победител в категорията за най-добър актьор в комедиен сериал.  Британецът  , който е неузнаваем в ролята на Уинстън Чърчил във филма на режисьора Джо Райт \"Най-мрачния час\", спечели наградата за най-добър актьор във филм.  е първият носител на отличието за цялостен принос. \"Това е нещо много повече от чест, това е място в историята\", каза той под продължителните амплодисменти на залата. Отличията в общи линии повториха наградите \"Златен глобус\".", "date": "2018.01.22", "title": "\"Три билборда...\" и Франсис Макдорманд с нов триумф"}
{"url": "http://clubz.bg/63205-qzovir_vbi_klin_v_siderov_partnori", "text": "Преминаването на язовир \"Бели Искър\" на отговорност към областната управа в София е на път да вбие клин в коалицията преди гласуването на вота на недоверие тази седмица. Причината е, че водоемът е сред най-опасните язовири в страната, който се нуждае от спешен ремонт, и това е посочено в доклад от проверка на прокуратурата. А областен управител е Илиан Тодоров от \"Атака\". С решението язовирът да бъде прехвърлен от Министерството на регионалното развитие и благоустройството (МРРБ) към областната управа проблемът се превърна и в политически, припомня Нова телевизия. Лидерът на \"Атака”, която е част от коалиционния партньор \"Обединени патриоти\", Волен Сидеров предупреди, че казусът може да повлияе на това как парламентарната му група ще гласува през тази седмица на вота на недоверие към кабинета. Спешен ремонт на язовир \"Бели Искър\" В предаването \"Здравей, България\" на Нова телевизия управителят на Софийска област разказа, че в началото на 2017 г. след едно прокурорско писмо предишният областен управител издал акт за публично-държавна собственост и управление на МРРБ. От този момент този язовир се управлява от регионалното министерство. Запитан как ще гласува парламентарната група на \"Атака\" на вота, Тодоров прехвърли отговора на въпроса към лидера Сидеров.", "date": "2018.01.22", "title": "Язовир вби клин в Сидеров & партньори"}
{"url": "http://clubz.bg/63211-auditoriqta_v_nujda_se_poznava_gledambntbg", "text": "Появиха се публикации за натиск върху предаването „Денят започва с култура“ по БНТ ( ). \"Денят започва с култура“: Кошлуков оказва натиск за гости и въпроси Почеркът (да намалим говоренето) е познат. Информацията за натиск както винаги е труднодостъпна, но въпросът е принципен. Заради обществената мисия на БНТ и по примера на колеги написах до адреса, който е предоставен за зрители. Аудиторията в нужда се познава. * Според правото на Европейския съюз обществените радио и телевизия в държавите от ЕС са пряко свързани с демократичните, социалните и културните потребности на всяко общество, както и с необходимостта от запазването на плурализма в медиите. Борбата за европейското ни бъдеще е борба за култура. Предаването “Денят започва с култура” е предаване в Българската национална телевизия за култура, културни събития и културна политика – в изпълнение на мисията, определена в правото на ЕС. Идеи за олекотяване, разчупване, по-малко говорене, отпадане на дискусионните форми и поставяне на изисквания за рейтинг като условие за съществуване на утвърдено предаване като “Денят започва с култура” не могат да се обяснят иначе, освен с неразбиране на същността на обществената телевизия и смисъла й или – по-лошо – с намерение да отпадне едно утвърдено пространство за културни дебати. Надявам се и членовете на   да защитят обществената мисия на БНТ и предаванията, чрез които тя се реализира.", "date": "2018.01.22", "title": "Аудиторията в нужда се познава - gledam@bnt.bg"}
{"url": "http://clubz.bg/63208-chujdiqt_vrag_naj_dobriqt_priqtel_na_putin", "text": "През управлението на Владимир Путин е нараснал в пъти броят на хората в Русия, според които страната им е обкръжена от врагове, пише във \"Ведомости\" Алексей Левинсон от социологическия център \"Левада\". В края на 90-те, когато Путин още не бе президент, една трета от жителите на страната не можеха да посочат кой трябва да бъде смятан за враг на Русия. Днес едва 6 на сто от гражданите срещат трудности с отговора, предава БТА. Естествено САЩ заемаха първо място сред враговете и през 1999 г. по традиция от Съветския съюз. Малцина обаче виждаха тогава враждебната им същност - само 22 на сто. \"Изобилието от врагове, присъствието им по целия периметър излезе съставна част от една нова радваща реалност: най-сетне пак сме велика сила! И пълчищата от неприятели най-добре доказват това. Тъй че нито враговете, нито санкциите са повод за огорчение\", иронизира авторът. И добавя, че сред днешната младеж в Русия половината не вижда никакви врагове. Социологическият център \"Левада\" няма да публикува изследвания за предстоящите през март в Русия президентски избори, на които се кандидатира отново Владимир Путин, този път като независим кандидат. Причината за това е, че реномираната агенция беше обявена за чужд агент в списък на руското министерство на правосъдието още преди парламентарните избори в Русия през 2016 г.", "date": "2018.01.22", "title": "\"Чуждият враг\" - най-добрият приятел на Путин"}
{"url": "http://clubz.bg/63203-denqt_zapochva_s_kultura%E2%80%9C_koshlukov_okazva_natisk_za_gosti_i_vyprosi", "text": "Предаването „Денят започва с култура“ по БНТ тази сутрин започна с декларация, която бе прочетена в ефир от водещите Анна Ангелова и Димитър Стоянович. Кошлуков подхвана културата Те директно определиха действията на програмния директор на БНТ1 Емил Кошлуков като натиск. В събота Клуб Z съобщи за оказания натиск от Кошлуков и за създаденото напрежение в БНТ. В отговор самият Кошлуков отговори от профила си във фейсбук, че не „дължим обяснение на издания от един, или друг кръг на медийни босове“. Кошлуков: Не смятам, че дължим обяснения на издания на медийни босове Кошлуков обвини екипа на предаването, че недоволства от неговото изискване да работят повече.  Пред БНТ се организира протест с искане за  . Вчера няколко души вече протестираха пред сградата на \"Сан Стефано\" 29. Граждани на протест пред БНТ срещу Кошлуков (СНИМКИ) Ето пълния текст на декларацията на екипа на „Денят започва с култура“: Аудиторията в нужда се познава - gledam@bnt.bg Във връзка със случващото се през последните дни в Българската национална телевизия и по-конкретно с възникналите принципни различия между екипа на „Денят започва с култура“ и програмния директор на БНТ1, сме длъжни да изразим и нашата позиция: Обществената телевизия изпълнява функциите си не като се стреми всяко предаване да бъде за всеки, а като създава и поддържа специализирани предавания, които покриват разнообразните ценности и вкусове на своите зрители. Това е и причината тези предавания да не се въдворяват в рейтинги, а да се оценяват като образоващи, доближаващи се до общочовешки културни ценности и съдействащи за разбирателството и толерантността в отношенията между хората. Такова е и предаването „Денят започва с култура“, което през последната седмица е обект на натиск от страна на програмния директор на БНТ1 – Емил Кошлуков. Още по-притеснителна е намесата в изборите на екипа как да бъдат представяни определени гости и какви въпроси да им бъдат задавани. Крайно неприемливи са и намеците, че някой ни кара да работим повече и това е проблемът на предаването. Това показва пълно неразбиране на спецификата на работата ни, създавайки ежедневно над 100 минути профилирано предаване. Ето защо заявяваме: • Не защитаваме интересите на нито една партия - каним гостите си не заради партийното им членство, а в качеството им на експерти.  \n\t• Изискването за повишаване на рейтинга също показва неразбиране на функциите, които обществената телевизия трябва да изпълнява. Критериите за култура, стил и образователна мисия не могат и не трябва да бъдат измервани в числа.  \n\t• Оценяваме декларираната пълна свобода на теми и събеседници от страна на генералния директор на БНТ - Константин Каменаров. Това са основните журналистически критерии в свободния свят и ние ще се съобразяваме единствено с тях. От този момент оставяме разрешаването на този незаобиколим проблем в ръцете на ръководството на националната телевизия и Съвета за електронни медии.  \n\t• Уверяваме всички хора на духа, които през последните дни изказват своята подкрепа за това, което правим, че  \n\t“Денят започва с култура” ще продължи да бъде запазена територия за смислен дебат и свобода на словото. Екипът на „Денят започва с култура“ Кошлуков: Не смятам, че дължим обяснения на издания на медийни босове Граждани на протест пред БНТ срещу Кошлуков (СНИМКИ) Аудиторията в нужда се познава - gledam@bnt.bg", "date": "2018.01.22", "title": "\"Денят започва с култура“: Кошлуков оказва натиск за гости и въпроси"}
{"url": "http://clubz.bg/63214-frenski_ministyr_iska_reforma_na_evrozonata_naj_kysno_do_yuni", "text": "Реформата на еврозоната трябва да бъде факт до юни, заяви френският министър Бруно льо Мер в интервю за \"Политико\". Френският президент Еманюел Макрон и кабинетът му се борят за създаване на общ бюджет и назначаване на финансов министър на еврозоната, което значи риск от изолация за държавите, които не са приели т. нар. Европа на две скорости. Макрон обяви от Атина: Общ бюджет, министър и парламент на еврозоната Франция вече има план за осъществяване на реформата - първо Париж и Берлин трябва да се споразумеят, после следва разговор с другите две икономически сили във валутния съюз - Италия и Испания. Накрая ще се иска и съгласието на останалите 15 членове. Европа на две скорости - добра новина Подобен план обаче изглежда нереалистичен. Едва вчера Християндемократическият съюз на германския канцлер Ангела Меркел се споразумя със Социалдемократическата партия за започване на формални преговори за съставяне на правителство. Прогнозите на наблюдателите са, че правителство ще има през март. Това определено ще забави консултациите с Франция по реформата на еврозоната, която Меркел по принцип подкрепя. За общ бюджет и финансов министър се обяви и лидерът на социалдемократите Мартин Шулц. 49-годишният Льо Мер е единственият опитен политик от кабинета на президента Макрон. Той беше сред кандидатите за номинация на републиканците за кандидат-президент, но беше изместен от Франсоа Фийон. Още при избухването на скандала с роднинските назначения Льо Мер беше първият от партията, който оттегли подкрепата си от Фийон. По-късно той се присъедини към политическото движение на Макрон и получи поста на финансов министър. Коментарите на Льо Мер идват в навечерието на първата среща на страните от Еврогрупата, ръководена от новия й председател Марио Сентено, избран в края на миналата година. Португалски икономист оглавява Еврогрупата Французите щяха да изберат да напуснат Европейския съюз, ако бяха поставени пред същия избор като британците, заяви френският президент Еманюел Макрон в интервю за британската обществена медия Би Би Си. България се надява на покана за валутния механизъм ERM II, известен като \"чакалнята на еврозоната\". Макар че това зависи от Европейската централна банка и позицията на Берлин и Париж, министърът на финансите Владислав Горанов заяви пред чуждестранни журналисти, че София ще поиска това до края на юни. Тогава изтича 6-месечният период, в който България председателства Съвета на ЕС. Въпреки похвалните слова на председателя на Еврокомиисята Жан-Клод Юнкер няма насърчение от страна на германския канцлер в тази посока. Предвид предстоящата реформа на еврозоната евентуално присъединяване на нови членове е спорно, коментират наблюдатели. Европа на две скорости - добра новина Португалски икономист оглавява Еврогрупата", "date": "2018.01.22", "title": "Френски министър иска реформа на еврозоната най-късно до юни"}
{"url": "http://clubz.bg/63212-ispanski_sydiq_otkaza_da_izdade_nova_zapoved_za_arest_na_puchdemon", "text": "Испанският съдия, натоварен с разследването дрещу каталунския експремиер Карлес Пучдемон, е отказал да издаде европейска заповед за ареста му, поискана от прокуратурата, предаде АФП. Това се казва в съобщение на Върховния съд в Мадрид Съдията Пабло Лярена смята, че днешното пътуване на Пучдемон от Белгия до Дания цели единствено \"да провокира ареста му в чужбина\" като част от стратегията му да си осигури аргументи, за да получи управленски правомощия въпреки отсъствието си от Каталуня. Пучдемон пристигна днес в датската столица. Той ще участва в дебати, организирани от Копенхагенския университет - въпреки предупреждението на испанската прокуратура да активира незабавно европейската заповед за ареста му. Пучдемон пристигна в Копенхаген с полет на нискотарифната компания \"Райънеър\" от \"Шарльороа\". Той се наредил на опашката за \"други\" без никакво предимство при качването. Каталунският политик се качил последен в самолета. Той бил доста забързан и минал през залата за редовни пътници, а не през ВИП зоната. Пучдемон пак премиер = Каталуня без автономия Експремиерът дойде в Дания заедно с бизнесмена Жозеп-Мария Матамала, който също пребивава в Брюксел. Той не обели и дума пред очакващите го на летището в Копенхаген десетки журналисти. В университета Пучдемон ще участва в беседа, посветена на сепаратисткия процес в Каталуня. Той напуска за първи път Белгия от 30 октомври 2017 г. насам. Пучдемон пристигна там, след като три дни по-рано - на 27 октомври - регионалният парламент в Барселона обяви едностранно независимост на автономната област от Испания. В резултат централното правителство в Мадрид задейства член 155 от испанската конституция. То отне временно автономията на Каталуня, уволни правителството начело с Пучдемон и свика предсрочни регионални парламентарни избори на 21 декември м.г. Пучдемон избяга в Белгия заедно с четирима свои министри, за да не бъде изправен пред съда в Испания. Мадрид го обвинява в бунт, отцепничество и злоупотреба с обществен пост. Още тогава Испания издаде европейска заповед за арест на сваления премиер на Каталуня и хората му. Тя обаче бе отменена на 5 декември. Остана обаче в сила заповедта за задържане на петимата, ако те влязат в Испания. Сепаратистите отново с абсолютно мнозинство в Каталуня Според плановете на Пучдемон утре той трябва да се срещне с датски депутати в парламента в Копенхаген. Новината обяви още през миналата седмица Магни Арге - член на сепаратистка партия от автономните Фарьорски острови, които се управляват от Дания. Партиите от управляващата в Дания коалиция обявиха, че няма да присъстват на тази среща, за да не се месят в делата на Испания, както и за да не създадат грешно впечатление, че симпатизират на сепаратистите в Каталуня. Карлес Пучдемон бе на посещение в Копенхаген през лятото на 2017 г. Тогава той откри представителството за Северна Европа на каталунското правителство. Много е вероятно сепаратистите в Каталуня отново да изберат Пучдемон за премиер. Трите отцепнически партии в автономна област, взети заедно, спечелиха абсолютно мнозинство в парламента в Барселна на изборите на 21 декември. Изборът на нов регионален министър-председател се очаква да стане до 31 януари. Докато Пучдемон е в Дания, новоизбраният председател на каталунския парламент Роже Торен го предложи за регионален премиер, който да състави ново правителство . Торен обяви кандидатурата след консултации с каталунските политически сили. Сепаратистите отново с абсолютно мнозинство в Каталуня", "date": "2018.01.22", "title": "Испански съдия отказа да издаде нова заповед за арест на Пучдемон"}
{"url": "http://clubz.bg/63213-republika_vardarska_makedoniq_ili_republika_nova_makedoniq", "text": "Последната инициатива на ООН за решаване на дългогодишния спор за името между Гърция и Бившата югославска република Македония (БЮРМ) се усложнява от вътрешното напрежение по спорния въпрос в двете страни, пише \"Катимерини\". На 21 яунари (неделя) близо 90 000 гърци излязоха по улиците на Солун на протест срещу присъствието на \"Македония\" в бъдещото наименование на държавата под наслов \"Македония е Гърция\". Макар тези 90 000 по оценки на гръцката полиция да са много, те са в пъти по-малко от знаменитата демонстрация през 1992 г., когато, отново заради името на Македония, на протести се вдигнаха близо 1 милион гърци. В неделния протест в Солун се включиха представители на гръцката диаспора, както и критяни, някои на коне и в критски носии, дошли специално за демонстрацията, анархисти, представители на крайнодясната \"Златна зора\" и дори политици от \"Нова демокрация\".  50 000 протестират в Солун срещу признаването на Македония (СНИМКИ) В Атина ключът към преодоляване на безизходицата изглежда е позицията на Панос Каменос, лидер на малкия коалиционен партньор \"Независими гърци\" (ANEL). Каменос, който е и министър на отбраната, изглежда се надява на по-широка политическа подкрепа за решението. Въпреки това, тъй като консервативната \"Нова демокрация\" и Демократичният алинас показаха, че не желаят да съучастват за вътрешните разделения на коалицията по въпроса, Каменос вероятно ще бъде поставен в трудната позиция да реши дали да подкрепи решение, което най-вероятно включва името \"Македония\" - перспектива, която лидерът на ANEL отхвърли. Пробив в ООН за името на Македония или още дълги преговори Междувременно в Скопие има все по-голяма загриженост за сблъсъка между управляващото ляво правителство на Зоран Заев и президента на страната Георге Иванов, който принадлежи към ВМРО-ДПМНЕ на бившия премиер Никола Груевски. На 24 или 25 януари се очаква среща в кулоарите на Световния икономически форум в Давос между Заев и гръцкия премиер Алексис Ципрас, които ще разговарят по напредъка на проучвателните преговори, чиято цел е да разрешат 27-годишния проблем с името. Следващата стъпка са насрочени за февруари преговори между външните министри на страните през следващия месец. Според добре информирани източници на \"Катимерини\" през миналата седмица на срещата на Ципрас с министъра на външните работи Никос Коциас и главата на гръцката православна църква архиепископ Йеронимус става ясно, че Гърция е склонна да приеме името Република Вардарска Македония, докато БЮРМ предпочита Република Нова Македония. Специалният пратеник на ООН Матю Нимиц каза, че е представил пет предложения на масата: двете споменати по-горе, както и Република Горна Македония, Република Северна Македония и Република Македония (Скопие). Докато Гърция и Бившата югославска република Македония се борят с вътрешните разделения, а граждани от двете страни протестират срещу последната инициатива на ООН, няколко страни се опитат да окажат влияние върху резултата - Русия, Съединените щати, Европейският съюз и Турция, коментира \"Катимерини\". Депутатите ратифицираха Договора за добросъседство с Македония. Единодушно Пробив в ООН за името на Македония или още дълги преговори Депутатите ратифицираха Договора за добросъседство с Македония. Единодушно", "date": "2018.01.22", "title": "Република Вардарска Македония или Република Нова Македония"}
{"url": "http://clubz.bg/63201-albena_ni_nosi_snqg_vqtyr_i_stud", "text": "През България преминава средиземноморският циклон Албена и заради очаквани големи валежи от сняг и силен вятър е обявен оранжев код за Северна и Източна България, съобщи Националният институт по метеорология и хидрология. За Северна България очакваните количества валежи са до 30 л/кв.м, а в Източна - до 40 литра на квадратен метър. Поривите на вятъра ще надхвърлят 80 км/час. Жълт код е в сила за всички останали девет области в Югоизточна и Южна Централна България, където се очакват валежи до 25 л/кв. метър и отново силен вятър. Силният вятър е предпоставка за снегонавявания, предупредиха от Агенция \"Пътна инфраструктура\". Всички областни пътни управления и снегопочистващите фирми работят на 24-часов режим. За поддържане на републиканските пътища в готовност са около 3000 машини. Мерки в София за зимата: 2000 лв. глоба за непочистена от сняг спирка в 7,30 ч. В София 165 машини обработват улиците, като с приоритет са тези, по които се движи градският транспорт, основните улици в районите и Южната дъга на Околовръстния път. Опесъчават се и пътищата Драгалевци - \"Алеко\" и Бояна - Златните мостове на Витоша. Областните докладваха на Борисов за снега и вятъра През седмицата се очакват много ниски температури сутрин - до минус 10 градуса. Утре валежите ще намалеят, а в средата на седмицата се очаква постепенно леко затопляне, но няма да е рязко и няма да са много високи температурите.  Жълт код за студ и вятър. Пътища остават затворени (ОБНОВЕНА) Областните докладваха на Борисов за снега и вятъра Жълт код за студ и вятър. Пътища остават затворени (ОБНОВЕНА)", "date": "2018.01.22", "title": "Албена ни носи сняг, вятър и студ"}
{"url": "http://clubz.bg/63200-shampionyt_nyu_inglynd_shte_zashtitava_titlata_si_na_superboul", "text": "Шампионът \"Ню Инглънд Пейтриътс\" ще защитава титлата си в лигата на САЩ (НФЛ) по американски футбол на финала Супербоул на 4 февруари, неделя, срещу \"Филаделфия Игълс\". Това е 52-ото издание на Супербоул и тази година ще се играе на един от най-новите и модерни стадиони в САЩ - US Bank в Минеаполис, щата Минесота. Арената е покрита и двубоят ще е на топло в една от най-северните си и студени дестинации. \"Ню Инглънд\" е на трети финал в последните четири години. През изминалата нощ \"патриотите\" направиха късен обрат като домакини край Бостън срещу \"Джаксънвил Джагуарс\" във финала на Американската конференция - 24:20. С пореден голям мач ще се запомни техният куотърбек Том Брейди, който подаде за два тъчдауна. На 4 февруари той ще излезе в осмия си Супербоул (общо десети за клуба), което е рекорд. След две седмици Брейди, треньорът Бил Беличик и компания са фаворити срещу \"Филаделфия Игълс\" в повторение на големия сблъсък отпреди 13 години, когато спечели \"Пейтриътс\". \"Орлите\" разгромиха с 38:7 \"Минесота Вайкингс\" у дома във финала на Националната конференция. \"Викингите\" пропуснаха възможността да домакинстват на Супербоул, нещо, което досега не се е случвало в историята на най-комерсиалното спортно събитие в Щатите. \"Ню Инглънд\" и \"Филаделфия\" завършиха редовния сезон с най-добри показатели и имаха домакинско предимство в плейофите. На територията на САЩ двубоят за титлата на 4 февруари ще се предава от тв канала NBC, а 30 секунди реклама струва 5 милиона долара. Преди мачът химна ще изпълни певицата Пинк, а на полувремето шоуто е поверено на Джъстин Тимбърлейк. Звездата за трети път ще се изявява на Супербоул, но за първи ще гастролира сам. През миналата година Супербоул ще се запомни с изумителния обрат, който \"Ню Инглънд\" направи срещу \"Атланта Фалкънс\" в Хюстън. \"Патриотите\" губеха с 3:28 в края на третата четвърт, но изравниха и доведоха срещата до продължение, в което успяха да отбележат решителен тъчдаун.", "date": "2018.01.22", "title": "Шампионът \"Ню Инглънд\" ще защитава титлата си на Супербоул"}
{"url": "http://clubz.bg/63202-za_6_meseca_ot_bacis_zatriti_blizo_300_000_transakcii", "text": "За 6 месеца от българската акцизна централизирана информационна система (БАЦИС) са изчезнали около 300 000 трансакции, което означава стотици милиони левове, тъй като зад всяка трансакция стои влакова композиция или танкер с горива. Това обяви в предаването \"Тази сутрин\" на bTV днес изпълнителният директор на Българската петролна и газова асоциация Андрей Делчев. Темата за незащитената система и пробивите в нея изскочи покрай вота на недоверие на правителството, внесен от БСП и насрочен за обсъждане в парламента на 23 януари. Социалистите използват доклада на ДАНС за \"пробитата\" система за част от мотивите си за исканата оставка на кабинета заради корупция. Владислав Горанов: Слабостите в митниците по доклада на ДАНС са отстранени По думите на Делчев системата, струвала на предприемачите 150 милиона лева, е приета с множество недостатъци през май 2013 г. и едва тази пролет може да се очаква да получи адекватно ниво на защита. Тези пари ги плащаме ние, това са допълнителни стотинки върху цената на горивата, а след това и още пари в хода на нагаждането на системата. ГЕРБ: Взели сме мерки за пробива в БАЦИС Делчев отбеляза, че ниската степен на защита е нещо, за което многократно са сигнализирали институциите. Незаинтересоваността на митниците накарала браншовата организация да сезира главния прокурор, а той - ДАНС. Агенцията излязла със секретен доклад, който потвърдил опасенията на бизнеса – в системата могат да влизат както митничари, така и ИТ специалисти от поддръжката. Според Делчев обаче по-големият проблем не са тези, които манипулират системата, а този, който е разрешил внедряването й – директорът на Агенция \"Митници\". Резултатът е, че в сектора на горива остава гигантски сив сектор. Той посочи, че според доклада на финансовия министър Владислав Горанов техническите проблеми в БАЦИС са отстранени, но срокът за прилагане на мерките срещу неоторизиран достъп в системата е чак в края на април тази година.  На извънредно заседание на парламентарните комисии по бюжет и финанси и вътрешна сигурност днес по темата за пробива в БАЦИС ще бъдат изслушани както шефовете на службите, така и министър Горанов. От прокуратурата не установиха да има данни за престъпление или някой да се е облагодетелствал. ГЕРБ: Взели сме мерки за пробива в БАЦИС", "date": "2018.01.22", "title": "За 6 месеца от БАЦИС затрити близо 300 000 трансакции"}
{"url": "http://clubz.bg/62964-korneliq_ninova_beshe_dotuk_no_tova_ne_e_dobra_novina", "text": "С кариерата на Корнелия Нинова като лидер на БСП е приключено. Трендът върви надолу и няма изгледи да се върне нагоре. Това обаче не е добра новина - както за Нинова и нейните симпатизанти, така и за всички български граждани. Дори за онези, които ненавиждат БСП. Вътрешнополитическите процеси в столетницата са изключително интересни. Дори най-големите опоненти на БСП не могат да отрекат, че тя е единствената демократично устроена партия от тези, които са в настоящия парламент. В този смисъл случващото се в БСП е показателно за това доколко демокрацията може да вирее на родна почва. Нинова започна председателстването си с летящ старт. И досега тя е единственият лидер на БСП, който е успял да победи ГЕРБ на национални избори, а именно на последния президентски вот. Успехът бе зашеметяващ. Мнозина в БСП, които в началото потриваха ръце и чакаха изборната нощ, за да се саморазправят с Нинова, се видяха принудени гузно и мазно да се присламчват към нея. Малко след това Нинова решително реформира БСП, като прокара текст в устава, чрез който разкара старите втръснали на всички лица от парламента. Политиците у нас много обичат да говорят за обновяване, но Нинова е комай единственият партиен лидер, който направи реални крачки към такова. В началото на своето председателстване Нинова почти убеди, че е опозиция на ГЕРБ. Публично тя категорично отхвърли опитите на управляващата партия за някакъв вид колаборация. В блестяща реч от парламентарната трибуна лидерът на БСП обясни на герберите, че по този начин тя брани не само интересите на своите избиратели, но и на избирателите на ГЕРБ, които също са против подобни колаборации. Речта на Корнелия Продължението обаче не бе чак толкова добро, колкото началото. Още преди последните парламентарни избори Нинова допусна сериозни издънки. С непремерената си реплика за това какво ни е отнела демокрацията и с изявленията, че ако стане премиер, ще работи за отпадане на санкциите срещу Русия, Нинова добави около 300 000 гласа в полза на ГЕРБ в деня на вота. В много случаи Нинова се показваше не като принципен политик с визия, а като политик, който само се чуди как да яхне една или друга вълна. И в крайна сметка точно това й поведение логично доведе до нейния политически провал. Залитането на Нинова към разследването на приватизацията със задна дата доведе до един-единствен резултат - публичното оповестяване на факта, че и тя самата е участвала в тази приватизация. При това е част от нейните най-лоши образци - напълно законни, но съмнителни от морална гледна точка. По този начин Нинова вдигна топката на всички свои врагове - във и извън БСП. И не може да им се сърди, че те се възползваха, за да забият воле в мрежата й. Докато Нинова използваше влиянието си в Националния съвет на БСП, за да прокарва уставни текстове с цел обновлението на партията, всичко беше идеално. На последното заседание на съвета обаче Нинова употреби това влияние, за да убеди съпартийците си да не подкрепят Истанбулската конвенция. И получи не просто едно воле, а неспасяеми шутове от всички страни. Простичкият въпрос как е възможно социалистическа партия да не подкрепя конвенция, чиято основна цел е равенството между половете, всъщност е огромна критика към Нинова. В момента Сергей Станишев, човекът, който самолично наложи на БСП Делян Пеевски за шеф на ДАНС, изглежда по-симпатичен от Нинова. По-симпатична изглежда и Цецка Цачева, която бе размазана от БСП на последните президентски избори. Защото и Станишев, и Цачева, застъпват европейската позиция, че Истанбулската конвенция трябва да бъде подкрепена. Политическото фиаско на Нинова обаче не е добра новина. На първо място ГЕРБ очевидно скоро няма да имат никаква алтернатива на прокламираната от тях политическа стабилност. А параметрите на тази стабилност са ни до болка познати: процъфтяваща корупция и липса на върховенство на закона във вътрешен план, както и безсрамно навеждане във всички посоки - и на Изток, и на Запад - по отношение на външната политика. Демокрация и пазарна икономика по време на преЦедателство Другата причина е по-дългосрочна. България, в която социалното неравенство е с размерите на пропаст, отчаяно се нуждае от истинска лява партия, която да защитава интересите на огромното мнознство онеправдани от криминалния преход, който доведе дотам, че мутрите станаха елит. Грижата за бедните не е комунизъм. Напротив - отказът от такава грижа е най-прекият път към комунизма. Единственият начин неравенствата да се преодолеят е онеправданите да поискат това достатъчно категорично. Западният капитализъм е придобил човешко лице не поради друго, а поради страха на тамошния елит, че и на Запад може да се случи нещо като Октомврийска революция. Конфликтът, който може да доведе до преодоляването на неравенствата у нас, вече е налице. Българинът няма склонност към революции, но не обича да се минава, както е известно. Затова една голяма част от българите емигрираха, а друга част предпочитат да не работят, вместо да го правят за смешно заплащане. В резултат мнозина работодатели се оплакват, че им липсва работна ръка. Голямата част отказват да назоват истинския проблем и търсят какви ли не обяснения. Сблъсъкът на позиции обаче е достатъчно силен и със сигурност - рано или късно, от него резултат ще има. Процесът на култивиране на дивашкия български капитализъм ще е далеч по-бърз и ефективен, ако в България има истинска лява партия. Провалът на Нинова обаче за пореден път отлага превръщането на БСП в такава. А може би истинската лява партия у нас тепърва трябва да се създаде. Демокрация и пазарна икономика по време на преЦедателство", "date": "2018.01.22", "title": "Корнелия Нинова беше дотук. Но това не е добра новина"}
{"url": "http://clubz.bg/63206-salvador_sobral_shte_pee_na_jivo_na_%E2%80%9Eevroviziq%E2%80%9C_prez_maj", "text": "Португалецът Салвадор Собрал, който спечели \"Евровизия 2017\" в Киев през миналата пролет, бе планирал да посети Грьонинген, Холандия, за фестивала \"Евросоник\"  . Собрал не е успял да пътува, тъй като все още се възстановява след успешната трансплантация на сърце, но е отговорил по телефона на няколко въпроса на Би Би Си. На 8 декември м.г. Собрал се подложи на операция за трансплантация на сърце. Пред Би Би Си Салвадор споделя, че след победата на \"Евровизия“ животът му се е променил изцяло: След победата си в Киев Собрал записал концертен диск, който в момента е най-добре продаваният албум в Португалия. За 2018 година певецът смята да издаде нови записи, а също да пътува и да пее колкото може повече. Собрал възнамерява да пее на живо в Лисабон през май, по време на \"Евровизия 2018\".", "date": "2018.01.22", "title": "Салвадор Собрал ще пее на живо на „Евровизия“ през май"}
{"url": "http://clubz.bg/63204-dyrjavnite_institucii_v_sasht_hlopnaha_kepenci", "text": "Републиканците в Сената на САЩ не успяха да се споразумеят с колегите си от Демократическата партия за продължаване до 8 февруари на временното финансиране на федералното правителство, предаде Ройтерс. Така работата на правителството остава парализирана вече трети ден. САЩ: Сенаторите дръпнаха шалтера на правителството Очакваше се гласуването за финансирането да се състои тази нощ (рано сутринта българско време). Законодателите не стигнаха до никакво споразумение нито за финансирането, нито за исканото от демократите изключване от депортация на хора, доведени като деца от нелегални имигранти в САЩ. Документът ще бъде отново подложен на гласуване днес по обяд (привечер българско време). Страната изпадна в т. нар. шътдаун. От днес в САЩ работят само спешните медицински центрове, органите по националната сигурност, пощите, контрола на въздушното пространство, органите по стихийните бедствия, затворите и доставчиците на електроенергия. Всички останали учреждания и държавни офиси хлопват кепенци, а чиновниците излизат в принудителен отпуск. Същевременно властите в щата Ню Йорк решиха да поемат финансирането на Статуята на свободата и остров Елис, обяви губернаторът Андрю Куомо. Така тези две местни забележителности ще бъдат отново отворени днес за посетители, след като бяха затворени през уикенда.  ", "date": "2018.01.22", "title": "Държавните институции в САЩ хлопнаха кепенци"}
