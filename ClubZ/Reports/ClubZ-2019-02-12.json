{"url": "http://clubz.bg/79424-belgiq_zatvarq_vyzdushnoto_si_prostranstvo_ot_23_ch_nashe_vreme_vyv_vtornik_zaradi_obshtata_stachka", "text": "Белгия затваря в 23.00 ч. българско време във вторник, 12 февруари, въздушното си пространство за 24 часа. От тази вечер в 22.00 ч. местно време (23.00 ч. българско) затваря за 24 часа въздушното пространство над страната, съобщиха от Ръководството на въздушното движение на Белгия. Решението е свързано с насрочената за сряда, 13 февруари, национална стачка, отбелязват местни медии, цитирани от БТА. Въпреки усилията да се осигури обслужването поне на част от предвидените за утре граждански полети, РВД не е успяло да установи кои негови служители ще се явят на работа. Това е наложило взимането на решение за закриването на цялото белгийско въздушно пространство. Първоначално бе обявено, че утре гражданското летище в Шарльороа няма да обслужи нито един полет, както и че спира за денонощие дейността на националния превозвач Брасълс Еърлайнс. Очакваше се летището в Брюксел (Завентем) да обслужи около 45 на сто от редовните полети. Досега нямаше съобщения да са засегнати аерогарите в Лиеж (товарна) и Остенде (чартърна). От летище Завентем молят пътниците да не се явяват за насрочените полети в часовете на стачката. По-рано днес потребителски организации предупредиха, че пътниците не могат да очакват обезщетение заради извънредните обстоятелства, но ще могат безплатно да презаверят билетите си за друг ден или да си получат парите обратно. Пътниците с резервации, засегнати от промените, ще бъдат уведомявани чрез имейл и SMS. \"Уиз Ер\" се извинява на всички засегнати клиенти, но уточнява, че форсмажорни обстоятелства като публични стачки, са извън контрола на авиокомпанията. Освен от София за 14 февруари са пренасрочени и полетите от и до Клуж-Напока (Румъния), Тимишоара (Румъния), Букурещ (Румъния), Любляна (Словения), Варшава (Полша) и Будапеща (Унгария). София – Брюксел Шарлероа 14.02.2019 г., 06.00 часа Брюксел Шарлероа – София 14.02.2019 г., 09.30 часа", "date": "2019.02.12", "title": "Белгия затваря въздушното си пространство от 23 ч наше време във вторник заради общата стачка"}
{"url": "http://clubz.bg/79422-pompeo_putin_zaplashva_demokraciite_v_celiq_svqt", "text": "Държавният секретар на САЩ Майк Помпео каза, че руският президент Владимир Путин е заплаха за демокрациите по света, предаде Франс прес. Той отправи предупреждение към словаците да се предпазят срещу икономически и други средства, разгърнати от Китай, за да се създаде зависимост и да се манипулира политическата система. По-рано във вторник Помпео имаше срещи поотделно със словашките лидери. Пред президента Андрей Киска Помпео заяви, че \"твърде отдавна Америка не е била дълбоко ангажирана тук\", посочва Ройтерс и припомня, че неговата визита е първа на американски държавен секретар в Словакия от 14 години, припомня Ройтерс. Помпео разговаря и с петима бивши политически затворници пред мемориала \"Порта към свободата\" при границата с Австрия, където бяха убити 400 души между 1945 и 1989 г. при опити да проникнат през Желязната завеса. На тази среща той каза, че \"тук, където някога е имало бодлива тел и въоръжена охрана, днес свободно преминават хора, стоки и информация\". Той разговаря и със словашкия премиер Петер Пелегрини. Преди срещата им Пелегрини каза: Премиерът изтъкна, че в Словакия работят над 120 американски компании. След срещата със словашкия външен министър Мирослав Лайчак, Помпео заяви: Той каза това на пресконференцията с Лайчак в отговор на въпрос за присъствието на китайски компании като \"Хуавей\". От Словакия Помпео заминава за Полша, където утре и в четвъртък ще се състои конференция за влиянието на Иран в Близкия изток. Полша залага почти всичко на Тръмп, рискува изолация в ЕС Визитата на Помпео в трите централноевропейски страни - Унгария, Словакия и Полша - има за цел противопоставяне на растящото влияние на Русия и Китай в региона, отбелязва Франс прес.", "date": "2019.02.12", "title": "Помпео: Путин заплашва демокрациите  в целия свят"}
{"url": "http://clubz.bg/79417-sinyt_na_minyu_stajkov_zapodozrqn_no_tvyrde_bolen_za_aresta", "text": "Стайко Стайков остава с втората по тежест мярка - \"домашен арест\" на базата на лошите си медицински изследвания. Това постанови втори поред състав - Апелативният спецсъд Адвокат Димитър Вълчев каза, че не е било коректно от страна на съда да чете публично подробности за здравословното състояние на младежа. Той се ядоса и че прокуратурата е назначила с посочени от нея експерти за осморна съдебно -медицинска експертиза, което нарече грубо погазване на процесуалния закон. Въпреки това - след изясняването на резултатите, включващи и ядрено-магнитен резонанс, днес апелативният прокурор изобщо се откза да поддържа колегите си от първата инстанция, Така съдът, макар да призна, че има обосновано предположение да е извършил престъпленията, в които е обвинен - участие в ОПГ за данъчни измами и пране на пари, ръководена от баща му, и данъчни престъпления (вече само спрямо него, б.а.), го остави да се лекува у дома. Стайков-младши ще има право да излиза на доктор, след съответното искане и разрешение от прокурор. Стайко Стайков се озова по мистериозен начин в „Пирогов“, а после и в МВР болница в последните дни на януари. Преди това той бе обявен с международна заповед за издирване, включително и в масива на Интерпол. Той е съподсъдим с баша си и други лица, някои от които са в ареста още от началото не септември. Според прокуратурата, която заедно с ГДБОП удари Винпром Карнобат и свързаните фирми, те са организирана престъпна група з Миню Стайков получи инсулт. Но остава в ареста От определението на съда днес стана ясно и какво е било състоянито на Стайков на 28 януари, когато е постъпил в „Пирогов“. Той е бил с мозъчно сътресение, хематоми, със зашита рана на главата, стари подкожни кръвонасядания в двете подочни области, които вероятно са с давност 7-10 дни. Той е имал разкъсно-контузна рана на лява теменна област, двустранни травматични увреждания, освен по главата - и охлузвания по гърба, ръцете, коленете и пр.", "date": "2019.02.12", "title": "Синът на Миню Стайков: заподозрян, но твърде болен за ареста"}
{"url": "http://clubz.bg/79418-malki_strani_iskat_zapazvane_na_vetoto_po_danychni_vyprosi_v_es", "text": "Финансовите министри на по-малки страни от ЕС се противопоставиха във вторник на плана да бъдат ограничени правомощията на правителствата да блокират реформи на Съюза по данъчни въпроси, предаде Ройтерс. Това стана по време на Съвета „Икономика и финанси“ (ЕКОФИН) в Брюксел. Противопоставянето намалява още повече възможността в ЕС да бъде въведен данък за големите дигитални компании. Юнкер уличен, че помагал на световни корпорации да крият данъци Страни членки с немногобройно население от години блокират усилията за затваряне на вратичките, които позволяват заобикаляне на данъчното законодателство, а в някои случаи - дори пране на пари в ЕС., отбелязва Ройтрс. Някои от тези държави защитават правото си сами да вземат решения в данъчната сфера и да привличат чуждестранни компании, като им предлагат привилетировани условия Преди месец Еврокомисията предложи постепенно да бъде премахнато правото на вето на държавите върху реформи на данъчните правила. Това бе опит за справяне с безизходицата. На днешната среща в Брюксел обаче Люксембург, Малта, Литва, Холандия и Швеция поискаха правото на вето да бъде запазено. Съпротивата на само една от тези държави би била достатъчна да блокира планираната реформа в ЕС. Комисията предложи постепенно да се премине към гласуване с мнозинство по някои не особено важни данъчни въпроси, но позволи на държавите да вземат решение за тази структурна реформа с единодушие. Люксембургският финансов министър Пиер Граменя бе сред най-изявените критици на реформата. Той смята, че е изключително важно да се запази приемането с единодушие на данъчните решения. Страната джудже от години блокира разпоредби на ЕС срещу укриването на данъци, изискващи обмен на данъчна информация за банкови сметки на чуждестранни граждани. Тя е и сред най-твърдите противници на въвеждането на единна данъчна основа в Съюза, която би ограничила правомощията на страните членки да предлагат предимства на големи корпорации. Други малки страни като Ирландия блокираха идеята за единен данък на ЕС за дигиталните компании. Това накара няколко страни, сред които Франция, Италия и Испания, да приемат подобно облагане на национално равнище въпреки рисковете от отслабване на единния пазар.", "date": "2019.02.12", "title": "Малки страни искат запазване на ветото по данъчни въпроси в ЕС"}
{"url": "http://clubz.bg/79421-maduro_se_hvali_che_kupuva_ruski_raketi_kremyl_otkazva_da_komentira", "text": "Говорителят на Кремъл Дмитрий Песков отказа във вторник да коментира думи на президента на Венецуела Николас Мадуро, че страната му е купила \"хиляди ракетни установки  \"земя-въздух\" руско производство\", предаде радио \"Свобода\". Мадуро – който в последно време е изправен пред мащабни протести – откри в неделя големи учения на военни и паравоенни сили и обеща да укрепи противовъздушната отбрана на Венецуела. Той посети армейска част, където са на въоръжение противовъздушни ракети руско производство 9M317 и преносими комплекси \"Игла-С\". Президентът заяви, че ще инвестира много, за да въоръжи войските с най-модерните ракети. Венецуела е най-големият купувач на руски оръжия в Латинска Америка. В страната цари глад и недостиг на лекарства и стоки от първа необходимост. Поради тях над 3 милиона венецуелци са емигрирали в съседните страни - главно в Колумбия и Бразилия. Инфлацията приближава 2 милиона процента и се очаква тази година да достигне 10 милиона процента.  В интервю за Би Би Си Мадуро отрече народът му да гладува и заяви, че той се радва на изобилие от храни. Опозицията във Венецуела е свикала във вторник четвърти поред общонационален митинг, който ще съвпадне с Деня на младежта в памет на загиналите през 1814 г. във войната за независимост от Испания, когато много младежи били мобилизирани в армията, съобщи ТАСС, цитирана от БТА. \n\tВ главен лозунг на митинга ще се превърне призивът за допускане в страната на хуманитарната помощ от чужбина. Мадуро заяви, че Каракас не се нуждае от хуманитарна помощ и оцени тази инициатива като \"лошо и евтино шоу на олигархията\", както и покушение спрямо суверенитета на страната. В същото време на границата на Венецуела с Колумбия, в колумбийския град Кукута, вече се събират хуманитарни пратки. Венецуелската армия обаче охранява моста, по който помощта може да бъде доставена в страната. Генералният секретар на ООН Антониу Гутериш изрази готовност да посредничи за решаването на кризата във Венецуела. Той заяви това на среща с венецуелския външен министър Хорхе Ареаса в Ню Йорк, предаде Франс прес. Гутериш се срещна с Ареаса по молба на Каракас на фона на продължаващата политическа криза между Мадуро и лидера на опозицията Хуан Гуайдо. Венецуела възнамерява да преодолее американските санкции чрез двойно увеличаване на доставките на петрол в Индия, заяви пред агенция ЕФЕ венецуелският министър на петрола Мануел Кеведо, цитиран от ТАСС.  В интервю за израелски вестник Гуайдо съобщи, че работи за възстановяване на връзките с еврейската държава, които Каракас прекъсна преди десетилетия в солидарност с Палестина, предаде Ройтерс.", "date": "2019.02.12", "title": "Мадуро се хвали, че купува руски ракети. Кремъл отказва да коментира"}
{"url": "http://clubz.bg/79423-italiq_svali_akciza_na_iqos_napolovina", "text": "Цигарите Heets за устройството за \"пушене без изгаряне\" IQOS ще са вече с 25% от акциза на обикновените цигари в Италия, съобщиха местните медии. Досега те бяха двойно по-високи. Решението се базира на анализ на италианските институции върху новите продукти на Phillip Morris и \"Бритиш Америкън Тобако\", който вече 4 години е на пазара в страната. Според него \"бездимните\" цигари могат да намалят вредата, като заменят традиционното пушене. 250 000 души в Италия вече ползват подобни тютюневи продукти. iQOS - по-малко вредни ли са за нас и околните? Заедно с това се намаляват драстично и цените на течностите за електронни цигари. Досега всеки милилитър се облагаше с абсурдните 37 евроцента, което доведе до рязък спад в употребата на т.нар. вейп-продукти в Италия. Сега обаче акцизът върху тях е едва 4 цента на милилитър. Според критиците на правителството на Салвини това е знак за силата на тютюневото лоби върху сегашното италианско правителство. Phillip Morris ще строи фабрики за специалните стикове Heets и ще отваря стотици работни места в страната. В някои държави като Чехия и Полша IQOS са с нулева акцизна ставка, в други тя е по-висока от италианската и българската, в трети е значително по-ниска. Набързо гласувано: цигарите за IQOS около 6 лева Миналата година управляващите у нас решиха да увеличат акциза на \"бездимните\" цигари у нас до 40% от този на обикновените цигари, като първоначално бе обсъждан да е същият. Като основен довод бе посочена нуждата да се пълни бюджетът.  Набързо гласувано: цигарите за IQOS около 6 лева", "date": "2019.02.12", "title": "Италия свали акциза на IQOS наполовина"}
{"url": "http://clubz.bg/79405-germaniq_shte_stroi_dva_terminala_za_vtechnen_priroden_gaz", "text": "Германското правителство планира да изгради поне два терминала за втечнен природен газ, съобщи във вторник министърът на икономиката Петер Алтмайер на среща с представители на американската администрация, предаде ДПА, цитирана от БТА.  Досега правителството е обявило държавно финансиране само за един терминал за втечнен природен газ.  САЩ притискат Европа да купува повече американски втечнен природен газ и това бе разменната монета в търговските преговори между Вашингтон и Брюксел.  В Гърция пристигна първият кораб с втечнен газ от САЩ ЕС предложи да улесни САЩ да изнася втечнен природен газ, а Вашингтон се въздържа да изпълни заплахата за налагане на по-високи вносни мита за вноса на автомобили.  Берлин планира също така да внесе изменения в икономическото си законодателство, за да бъдат създадени рамкови условия за разширяване на инфраструктурата за прием на втечнен природен газ. Това се посочва в документ, публикуван днес от министерството на икономиката и цитиран от ТАСС.  ДПА: Само България е против втвърдяване на газовата директива на ЕС Планира се в бъдеще операторите на магистрални тръбопроводи да бъдат задължени да създават необходимата инфраструктура, съединена с терминали за втечнен природен газ, за да може той да се пуска по газопроводите.  Гърция успешно тества плаващ терминал за втечнен газ САЩ приветстват готовността на германското правителство да построи терминалите и според тях това ще позволи да не се допуска \"стратегическа уязвимост\" на Германия от доставките на руски енергийни суровини. Това заяви във вторник Бруйет на инвестиционна конференция в Берлин.  И Франция застава срещу \"Северен поток 2\" За възможността за санкции срещу участници в проекта \"Северен поток-2\" той посочи, че такива действия за в компетенциите на министерството на финансите на САЩ. Бруйет заяви също, че \"САЩ са въодушевени\" от компромиса, постигнат за изменението на газовата директива на ЕС. В края на миналата седмица Берлин и Париж предложиха компромисен вариант за изменение на разпоредбата, която оставя на Германия широки възможности за изпълнение на проекта, припомня ТАСС. ДПА: Само България е против втвърдяване на газовата директива на ЕС Гърция успешно тества плаващ терминал за втечнен газ И Франция застава срещу \"Северен поток 2\"", "date": "2019.02.12", "title": "Германия ще строи два терминала за втечнен природен газ"}
{"url": "http://clubz.bg/79413-aktivni_dejstviq_v_pylen_sinhron_sys_zapadnite_partnori", "text": "За изясняването на всички факти и обстоятелства по случая Гебрев се прави всичко, което може да се направи, каза в Кюстендил вътрешният министър Младен Маринов, съобщи БТА. Той припомни, че през 2015 година сигналът за настанено лице в безпомощно състояние е дошъл от ВМА.  \"Българските власти се опитват да прикрият отравянето на Гебрев\" Той посочи, че има издадена международна заповед за разследване, която е изпратена във Великобритания, така че всичко, което може да се направи, се прави по изясняването на всички факти и обстоятелства. Министър Маринов допълни, че нито една версия не се отхвърля към момента, включително и възможността Гебрев да е бил жертва на частни интереси в България. Не се отхвърля нищо до момента, в който не бъде опровергано от събраните факти и обстоятелства, уточни министърът. Има нов \"рубеж\" срещу \"Дунарит\", оплака се собственикът Емилиян Гебрев Сотир Цацаров потвърди - помагач за Скрипал е бил в България три пъти Той отказа да разкрива повече информация за посещенията на руския гражданин Сергей Федотов от вече изнесеното от главния прокурор, за да не се пречи на разследването. Той допълни, че в края на 2018 година Гебрев е предоставил на МВР резултати от платено от него изследване във финландска лаборатория, за да бъде възобновено досъдебното производство. Има нов \"рубеж\" срещу \"Дунарит\", оплака се собственикът Емилиян Гебрев Сотир Цацаров потвърди - помагач за Скрипал е бил в България три пъти", "date": "2019.02.12", "title": "\"Активни действия... в пълен синхрон със западните партньори\""}
{"url": "http://clubz.bg/79419-karakachanov_gotov_da_e_opoziciq_ako_ne_mine_koncepciqta_za_romite", "text": "Вицепремиерът и лидер на ВМРО Красимир Каракачанов обявява готовност да подаде оставка и да остави ГЕРБ да управляват с ДПС - това става ясно от негово интервю за телевизия \"Евроком\", публикувано в сайта на партията му. До това решение би могло да се стигне, ако не бъде приета концепцията му за интеграция на цигарите/ромите (двете думи фигурират в този вид в самия документ - б.р.) Въпросната концепция срещна немалко критики, но срещна и определена подкрепа. Основни моменти в нея са ограничаването и направо спирането на социалните помощи за роми, ако децата им не ходят на училище, ако отказват работа, ако са неграмотни, ако мерките за интеграция няма напредък при прилагането им. Предвиждат се и детски надбавки в натура в определени случаи, ограничаване на детската раждаемост и дори възможност за доброволен аборт, който да се плаща от държавата, за многодетни майки. Предвижда се още полицейски арест за административни нарушения - с възпитателна цел, трудова повинност, доброволни отряди към МВР, които да бдят за реда и др.  Част от предложенията на Каракачанов - например по отношение на социалните плащания и задължителната детска градина след 5-годишна възраст (ВМРО предлага да е 4-годишна - б.р.) вече фигурират в законодателството.  ВМРО с идеи за интеграция: \"държавни\" аборти, трудова повинност... В интервюто си обаче Каракачанов обяснява, че големият партньор във властта - ГЕРБ - вече веднъж се е съобразил с ДПС, вместо с \"патриотите\" при приемането на Закона за вероизповеданията, когато бяха приети всички идеи на движението, но нито една на малката управляваща коалиция. Именно тогава на лидера на ВМРО \"му светнала лампата\", както сам се изразява. Експозето му преминава в атака към ДПС, които, по думите му, традиционно работели с електората в ромските махали.  продължава Каракачанов Концепцията му обаче срещна критика и от коалиционния му партньор в \"Обединени патриоти\" Валери Симеонов, който първо заяви, че на ВМРО текста е заимстван от програмата на неговата партия НФСБ, а след това подчерта, че документът не може да е насочен срещу определен етнос. Причината - във всички етноси има хора, които не учат, не работят, генерират битова престъпност и т. н. Вицепремиерът, който отговаря за ресор \"сигурност\" в правителството твърди още, че в полицейските сводки всеки ден имало случаи с извършители - роми: Концепцията на ВМРО е дадена на всички министри в правителството за разглеждане. Очаква се ако бъде одобрена да бъде представена и в Народното събрание - поне това е идеята на автора ѝ вицепремиер, който припомня, че от повече от 10 години предлага мерки, но досега го е правил в качеството си на опозиционер.  Неотдавна и от БСП подхванаха темата \"ромска интеграция\" и представиха свой пакет от предложения - също пълен със стари мерки. ", "date": "2019.02.12", "title": "Каракачанов готов да е опозиция, ако не мине концепцията за ромите"}
{"url": "http://clubz.bg/79416-mlad_brazilec_izkara_uspeshno_probi_v_ludogorec", "text": "20-годишният Дейвид Рибейро успешно е изкарал пробния си период в \"Лудогорец\" и в четвъртък ще бъде представен като ново попълнение, съобщава официалният сайт на \"орлите\". Халфът от началото на зимната подготовка тренира с шампионите и явно е успял да впечатли треньора Антони Здравков. Клубът е финализирал с бразилския \"Санто Андре\" трансфера му, а младият футболист е подписал личния си договор. \"Лудогорец\" договори вратаря Пламен Илиев още за пролетта В кариерата си Рибейро е играл за кратко като преотстъпен в гранда \"Сао Пауло\". Той е четвъртият нов футболист на \"Лудогорец\" тази зима след румънеца Адриан Попа, Пламен Илиев и Серкан Юсеин. Напуснаха бразилците Густаво Кампаняро и Жуниор Брандао, който е даден под наем в родината си. \"Лудогорец\" върна бразилец в родината му Представянето на халфа в четвъртък по обед ще съвпадне с пресконференцията на треньора Антони Здравков преди старта на пролетния дял в първенството. \"Лудогорец\" върна бразилец в родината му", "date": "2019.02.12", "title": "Млад бразилец изкара успешно проби в \"Лудогорец\""}
{"url": "http://clubz.bg/79411-apple_razrabotva_biometrichna_klyuchalka_za_koli", "text": "Apple разработва система за биометрично отключване на кола, съобщи Engadget.  Американската технологична компания е публикувала нов патент - \"Система и метод за авторизация на превозно средство\", който описва мобилна биометрична технология, която може да ползва тяхната запазена марка лицево разпознаване - FaceID - за отключване на колата. Microsoft измести Apple като най-скъпата публична компания - за малко Освен това подобна система създава възможност за персонализирани профили за различни шофьори - индивидуални настройки за музиката, наклона на седалките, температурата и силата на климатика, които да се променят според вкуса на конкретния шофьор в момента, в който приближи автомобила. Автономни камиони на Volvo ще пренасят варовик (ВИДЕО) Патентът всъщност е внесен още през февруари 2017 г., отбелязва изданието, така че не е ясно дали Apple има активен проект или просто запазват идеята си. През последните две години от комапнията активно работят и върху идеи за автономни автомобили, но няколко инцидента при тестовете на самоуправляващите се коли може да отложат тази концепция за далечното бъдеще. Автономни камиони на Volvo ще пренасят варовик (ВИДЕО)", "date": "2019.02.12", "title": "Apple разработва биометрична ключалка за коли"}
{"url": "http://clubz.bg/79402-belite_maratonki_na_botev_i_paisij", "text": "Двайсет минути по-късно започнах да се съмнявам дали двете твърдения наистина са тъждествени. Защо хора, които се изсмяха на фалшивата новина за ваденето на Ботев и Паисий от учебната програма, сега без никакво съмнение приемат също толкова фалшивата новина, че в САЩ белите маратонки вече са официално забранени? А някои веднага използваха повода да блеснат едновременно с възмущение и остроумие. Възмущението може да е оправдание за „остроумието“ „Зайченцето бяло е расистка песен“, но и двете не са оправдание за споделянето на фалшиви новини.От друга страна фалшивите новини вече са мейнстрийм. Те са в „Дневник“ и още редица медии*, които се подведоха и написаха, че разказът „Кръв от къртица“ на Здравка Евтимова е влязъл в американски учебник по литература за 8. клас, в Би Ти Ви с „новината“ на Иван Гарелов за етническия произход на Светослав Иванов, в БНТ1, където в „Стани богат“ успяха да измислят въпрос, който съдържа едновременно три неверни твърдения Ако ги откриете за по-малко от 1 минута: поздравления, вие умеетe да се ориентирате достатъчно добре сред изпълнения с алтернативни факти свят на съвременната информация. Това, за съжаление, не може да се каже за много читатели, а и за немалко журналисти  ). Между двете страни на медийния пазар тече процес на взаимно влияние и в него няма невинни. Получава се затворен кръг – на сериозните читатели не им достигат качествени медии, а на качествените медии не им достигат сериозни читатели. Ето как осветява случая „Бели маратонки“ сайтът на „Дарик радио“: Като оставим настрана, че „Адидас“ няма как да ги изтегли от пазара, ако преди това са били  , тук няма неверни факти. Но липсват и всички факти, които биха помогнали да разберем какво се случва. Например няма и дума за това, че „Адидас“ не за първи път получава обвинения в расизъм. Нито, че не за първи път предлага продукти, възприемани като расистка провокация. А че расизмът в САЩ е много сериозен проблем, смятат 65% от американците. Но случаите с Нийсън, Кевин Спейси и белите маратонки, които често се слагат в един кюп с табелка „Най-страшното в Америка е да си бял мъж“, са съвсем различни. Премиера на Лиъм Нийсън отменена, обвиниха го в расизъм Спейси е разследван заради десетки сигнали за сексуален тормоз, включително и срещу непълнолетни. А не защото е бял. Това, в което го обвиняват, не се различава принципно от онова, за което осъдиха Владо Кузов. Но ако ДПС го предложи, Кузов може и да влезе в парламента. Докато Спейси, макар и още да не е осъден, дори не можа да си довърши сериала  Реакцията срещу Лиъм Нийсън беше прекалена. Щеше да е заслужена, ако някой друг беше разказал за срамната случка от младостта му. Тогава, вбесен от това, че чернокож е изнасилил негова близка, той тръгнал из града да търси случаен чернокож, който да му даде повод да го пребие до смърт. Несъмнено глупава расистка постъпка, но расизмът никога не е умен, дори когато идва от Нобелов лауреат. Сега Лиъм Нийсън заслужава само похвала, защото сам признава расовите си предубеждения, отърсил се е от тях и ги порицава. Дали расовата чувствителност в Америка наистина не е прекалена? На нас може да ни изглежда така, особено в някои случаи. Но дали е много уместно да учим американците как да се чувстват, без да знаем достатъчно за робството, без да сме преживели сегрегацията, борбите за граждански права? Да завършим пак с маратонките – отбелязването на „месеца на черната история“ с пускането на чисто бял модел в иначе черно-оранжевата серия, едва ли е по расистки подбуди, но категорично е голяма маркетингова недомислица. Което не се случва за първи път на тази компания. А на всички, повярвали, че в Америка са забранили белите маратонки, бих предложил да не се притесняваме, преди американците да са забранили бялото месо, прясното мляко, снега, белите мерцедеси и „Бяла роза“. Тогава наистина ще ни причернее!", "date": "2019.02.12", "title": "Белите маратонки на Ботев и Паисий"}
{"url": "http://clubz.bg/79401-obyrkvane_v_sv_sinod_za_stanovishteto_za_decata_ima_li_go_i_koj_go_napisa", "text": "Въпреки бурните дискусии, критики и приветствия, които изпълниха публичното пространство само за няколко дни, се оказа, че Св. Синод на Българската православна църква (БПЦ) все още няма официална позиция по Националната стратегия за детето 2019-2030. Текстовете, които бяха представени на сайта БПЦ като официално становище на Св. Синод, са свалени, защото никога не е са били обсъждани между митрополитите и патриарх Неофит. Владиците ще се съберат в края на февруари и тогава ще вземат окончателна позиция за стратегията, научи Клуб Z.  Църквата въстана срещу Националната стратегия за детето, видя \"експерименти\" Оказа се, че становището е изработено по лична инициатива на Ловчанския митрополит Гавриил, а автор на тезите в него са на богослова Десислава Панайотова. Допотопно: каква България иска БПЦ Сред най-дискутираните текстове в предложеното становище бяха забраната на абортите - позиция, каквато БПЦ винаги е отстоявала, но и родителските методи на възпитание на децата. Появиха се тълкувания, според които едва ли не Църквата толерира \"шамаренето\", защото в оригиналния текст на становището се казваше следното:   Попитан кой е автор на текстовете в становището митрополит Гавриил обясни, че се е обърнал към няколко души, но се е отзовала само Десислава Панайотова. Пред Клуб Z Десислава Панайотова заяви, че е по-важно да бъде редактирана стратегията, а не \"нещата от кухнята\". Попитана, защо е публикуван такъв важен документ на официалната страница на Св. Синод, бе да е бил обсъден от митрополитите и патриарха, Панайотова каза, че нито ръководи сайта, нито взима решения какво да се публикува на него.  В работното становище, което беше свалено от сайта на Св. Синод се казва, че са против  . В документа се настоява за цялостна редакция на Националната стратегия за детето, критикуват се \"все по-либералните методи на „възпитание” и „образовнание\". А в края на \"становището\" се припомня, че отхвърлянето от българското общество на Истанбулската конвенция е достатъчно знаков пример за това, че всяка национална стратегия трябва да се съобразява с нагласите на българския народ. Допотопно: каква България иска БПЦ", "date": "2019.02.12", "title": "Объркване в Св. Синод за становището за децата - има ли го и кой го написа"}
{"url": "http://clubz.bg/79406-dimityr_marinov_predstavq_%E2%80%9Ezelenata_kniga%E2%80%9C_na_%E2%80%9Esofiq_film_fest%E2%80%9C", "text": "Димитър Маринов, българският актьор с роля във филма „Зелената книга“, ще представи лично продукцията на режисьора Питър Фарели в рамките на „София филм фест“, който ще се проведе от 7 до 28 март. „Зелената книга“ се радва на добри отзиви от критиката, вече има три награди „Златен глобус“, БАФТА за актьора в главната роля Махершала Али и бе номиниран за „Оскар“ в пет категории, включително за най-добър филм. В „Зелената книга“ главните роли са поверени на двукратно номинирания за „Оскар“ Виго Мортенсен и носителя на златна статуетка Махершала Али. Сюжетът разказва за Тони – Уст(н)ата – Валондала  , шофьор и бодигард на пианиста Дон Шърли  . Филмът е провокиран от истински събития, действието се развива в началото на 60-те години на миналия век, докато дуото обикаля из „дълбокия Юг“ на Щатите. Вдъхновен от истинско приятелство, „Зелената книга“ описва зараждането на неочаквана дружба между тези две така различни личности. Прототипите на главните герои, Дон и Тони, си отиват от света през 2013 г. в рамките на няколко месеца. „Зелената книга“, дала заглавието на филма, представлява специален сборник с хотели и места за хранене и забавление, които са безопасни за афроамериканци, създаден за улеснение на цветнокожите в Америка. Димитър Маринов е в ролята на Олег, руски челист – един от триото на Дон Шърли. В официалния трейлър го виждаме 3 или 4 пъти в две различни сцени. Критиката е впечатлена от филма, който в актива си вече има 47 награди, една от които е признание от публиката в Торонто, където бе и световната премиера на продукцията. На въпрос какво е чувството критиката в Америка да говори за филм с твое участие, Маринов отговаря: Димитър Маринов играе във филма „Снимка с Юки“ – игрален дебют на българския режисьор Лъчезар Аврамов, по разказ на Мирослав Пенков. Сюжетът разказва за Георги   и съпругата му, японката Юки  . След поредица неуспешни опити да имат дете двамата се решават на процедура инвитро в България. В опит да осигури спокоен живот на съпругата си Георги я води в селото на баба си и дядо си. Но там двамата стават участници в пътен инцидент, последиците от който преобръщат животите им. Димитър Маринов се появява в сюжета като следователя майор Антонов.", "date": "2019.02.12", "title": "Димитър Маринов представя „Зелената книга“ на „София филм фест“"}
{"url": "http://clubz.bg/79400-kak_da_spim_za_kachestven_syn", "text": "Ползите за здравето от добрия сън са всеизвестни. Качествената почивка през нощта не само подобрява настроението, но и предпазва от стрес и редица заболявания, сред които болести на сърцето и диабет. Върху качеството на съня се отразява и предпочитаната поза. За идеална отмора през нощта е най-добре да се спи по гръб, пише в. \"Дейли експрес\", позовавайки се на експерти от британската Национална здравна служба. Според специалистите спането по гръб е най-добрата и здравословна опция за повечето хора. Въпросната поза осигурява максимална почивка в неутрално положение за главата, шията и гърба.  \n\tПозата по гръб се препоръчва и за предпазване от гастроезофагеален рефлукс - връщане на съдържанието от стомаха обратно в хранопровода, но при условие, че човек използва възглавница за повдигане и поддържане на главата.  Педиатри: Без телевизия и телефон за децата поне час преди сън Спането по гръб не е препоръчително за хора, които страдат от сънна апнея - частично или пълно преустановяване на дишането по време на сън в резултат на свиване или деформация на дихателните пътища.  При тази поза е възможно да се изостри хъркането, отбелязват специалистите.  Въпреки ползите от спането по гръб, повечето хора предпочитат да спят в ембрионална поза. Ако човек държи да спи свит като зародиш, експертите съветват да изправя максимално тялото си, вместо да подпира гърдите си с брадичка и прекомерно да сгъва коленете си, пише БТА.", "date": "2019.02.12", "title": "Как да спим за качествен сън?"}
{"url": "http://clubz.bg/79414-beli_mechki_nahluha_v_severni_teritorii_na_rusiq", "text": "Руски агенции за опазване на околната среда изпратиха екип от специалисти до изолирания арктически архипелаг Нова Земя, за да приспят и преместят над 50 гладуващи бели мечки, предаде \"Гардиън\". Експертите бяха спешно привикани, след като властите в Нова Земя изпратиха призиви за помощ. Александър Минайев, който е заместник-ръководител на региона обясни, че хората не смеят на напуснат домовете си. Жителите на Белушая Губа са докладвали за наличието на 52 мечки в района на градчето, докато между 6 и 10 са с постоянно присъствие в самия град. Подавани са сигнали за бели мечки, които нахлуват по домовете на хората или ги придружават по улиците. Руснак оцелява на айсберг, пъди полярни мечки с крясъци   Военни са ангажирани с безопасното транспортиране на жителите до работните им места със специални превозни средства. Но мечките изглежда се чувстват комфортно и нямат намерение скоро да се изтеглят на север. Властите не могат да проявят насилие спрямо животните, тъй като те са смятани за застрашен вид в Русия. Затова е забранено на местните полицаи да стрелят по тях, в резултат на което мечките не се страхуват от тях. Докато климатичните промени продължават да нарушават естествените обитания на животните по света, подобни инвазии ще стават все по-често срещани в бъдеще. Климатичните промени се възприемат като най-голямата световна заплаха Климатичните промени се възприемат като най-голямата световна заплаха", "date": "2019.02.12", "title": "Бели мечки нахлуха в северни територии на Русия"}
{"url": "http://clubz.bg/79415-bsp_zapodozrq_koj_vse_pak_shte_stroi_hemus", "text": "БСП обяви кой, според партията, реално ще строи участъци от магистрала \"Хемус\" вместо избраната за целта държавна компания \"Автомагистрали\" ЕАД. Базата за изводите на левицата е отговорът на министърката на регионалното развитие Петя Аврамова на депутатски въпрос от Георги Свиленски, който съдържа списък с компаниите, с които държавното дружество има сключени договори.  Свиленски разказа днес, че първо от министерството, което е принципал на \"Автомагистрали\", са му отговори, че нямало сключени рамкови споразумения, свързани със строежа на 134 км от \"Хемус\", за който компанията получи 1,3 млрд. лв. от правителството през декември. На втория му въпрос било отговорено, че договорите на държавното дружество с частни фирми са два, а на третия - вече официален въпрос в парламентарния контрол, получил списък на фирмите с договори.  \"Автомагистрали\" ЕАД преди да строи \"Хемус\" - 146 работници, 20 строителни машини След което изброи фирмите от строителния бранш, с които \"Автомагистрали\" има сключени по три споразумения - за наем на техника, за доставка на строителни материали и за извършване на всякакви строителни дейности. Бившият депутат от левицата не пропусна да припомни, че например \"Галчев инжеренинг\" е разпознаваема покрай ремонта на НДК за европредседателството, около който имаше скандали. А \"Пътища и мостове\" са фирмата, която прави прословутото \"Ларго\" в центъра на София до Министерския съвет, заради който ремонт прокуратурата прави разследване в Министерството на културата по историята \"Ало, Банов съм\".   - ще следи един процес ли\", попита Добрев и обясни, че в България има няколко големи строителни компании, които са вършили големи обекти и в това също няма нищо лошо. Но  - тоест през държавна компания, а не през Закона за обществените поръчки. Въпреки че процедурата за избор на държавната компания е напълно законна. Георги Свиленски представи и данни за възможността на самата \"Автомагистрали\" сама да започне да строи \"Хемус\", от които става ясно какъв е броят на служителите й и броят на работниците за планираното строителство на пътя, разделен на 5 участъка. А те са доста по-малко от спомената от експерти нужда от минимум 50 проектанти и поне 700 работници Часове преди пресконференцията на левицата днес от регионалното министерство сами съобщиха за предадения в петък на БСП списък с фирми, с които \"Автомагистрали\" има договори. От АПИ обясняват, че едва две от петте споменати преди време от левицата компании като \"потенциални\" строители на \"Хемус\" имат сключени споразумения с пътната агенция  \"Автомагистрали\" отговори на БСП със списък на договори със строителни фирми Друга подробност, която става ясна от отговора на Петя Аврамова до Свиленски е, че в края на 2018 г. \"Автомагистрали\" си е отворила сметка и банкиране в приватизираната \"Общинска банка\". И - както и от БСП уточниха, има сключени договори с множество малки фирми за техника, услуги и т.н. \"Автомагистрали\" отговори на БСП със списък на договори със строителни фирми", "date": "2019.02.12", "title": "БСП заподозря кой все пак ще строи \"Хемус\""}
{"url": "http://clubz.bg/79387-ruski_uber_raboti_neobezpokoqvan_v_bylgariq_originalniq_go_izgonihme", "text": "Повече от 3 години, след като България спря дейността на услугата за превоз на пътници Uber, аналогична руска компания продължава необезпокоявана да вози хора в страната. Става дума за Maxim Taxi, започнала да предлага подобна услуга през 2003 г. в малкия руски град Шадринск. Тя идва у нас през 2014 г. - заедно с Uber.  След съдебна битка Uber си върна лиценза в Лондон Подобно на световноизвестната компания за споделено пътуване, Maxim Taxi не е превозвач, а просто услуга за свързване на потребителите с шофьорите чрез смартфон приложение. Компанията получава заявка за превоз и я предава на своите водачи. Те не са на трудов договор с компанията, тя не ги лицензира, не ги осигурява и не осъществява таксиметрова дейност. В момента фирмата развива дейност в 19 държави по света, основно бивши съветски републики, но и страни от ЕС, които също са забранили Uber - като Италия, например. У нас услугата работи в София, Пловдив и Варна. През 2015 г. след множество сигнали от страната на родните таксиметрови компании, родната ни Комисия за защита на конкуренцията наложи солена глоба и нареди на българския клон на Uber да прекрати дейността си. Причината - нелоялна конкуренция от страна на компанията, която няма лиценз за превоз на пътници. Съдът спря \"Юбер\" Скоро след това Върховният административен съд потвърди незабавното изпълнение на решението на КЗК и с това на практика изгони услугата от България. По-късно Съдът на ЕС постанови, че Uber е транспортна услуга, което означава, че ако иска да продължи дейността си, трябва да бъде регулирана като таксиметровите компании. Освен у нас Uber бе забранен в още страни по света и в Европа. Въпреки това компанията продължава да предлага услугата си в десетки държави, включително в родината си - САЩ. Светът срещу Uber В момента Uber все още има офис в София, а делото срещу фирмата бе възобновено в края на миналата година.  Това трябва да го прецени регулаторен орган като КЗК, но по всички основни белези руската компания предлага идентична услуга като тази на Uber.  След скандала с Uber изискванията към таксиметровите компании и шофьори бяха направени още по-строги със законодателни промени. В момента компания, която осъществява превоз, трябва да застрахова пътниците си. А шофьорите пък трябва да бъдат неосъждани (за престъпление от общ характер) и с изрядна шофьорска книжка. Нов лобистки опит в полза на големите таксиметрови фирми Шофьор на Maxim Taxi се става за няколко часа, установи проверка на Клуб Z. Достатъчна е онлайн регистрация - попълват се данни от шофьорската книжка, трите имена, моделът и номерът на личния си автомобил, трябва да качите снимка, и след няколко часа вече можете да возите хора. Не се изисква задължителното свидетелство за съдимост. Не се сключва граждански или трудов договор - давате само една сметка, на която да ви превеждат парите, ако клиентът избере да плати през приложението. А за разлика от Uber, при Maxim клиентът може и да плати кеш. Компанията прибира 10% от всеки курс. Потърсихме Maxim Taxi за коментар. В българския офис ни признаха, че не правят проверки на шофьорите - те дори няма нужда да ходят дотам. В момента тече проверка от страна на Националната агенция за приходите, но тя няма нищо общо с това дали дейността им е законна. Не е ясно обаче как се плащат данъци и как се осчетоводяват плащанията за услугата, особено тези, които се извършват кеш. Друг български регулаторен орган не е проверявал компанията.  От българския офис ни препратиха към пресслужбата на компанията в Русия, откъдето поискаха въпросите ни в писмен вид. Попитахме ги дали са наясно с българските закони, дали застраховат пътниците и дали проверяват шофьорите по някакъв начин. Все още очакваме отговорите.  Съдът спря \"Юбер\" Светът срещу Uber Нов лобистки опит в полза на големите таксиметрови фирми", "date": "2019.02.12", "title": "Руски \"Uber\" работи  необезпокояван в България. Оригиналния го изгонихме"}
{"url": "http://clubz.bg/79394-rusiq_e_vredna_za_vasheto_zdrave", "text": "Руската федерация е вредна за вашето здраве И физическото, и политическото Откакто строим демокрацията, все ни управляват с контрадезинформация. Постоянно се пускат фалшиви новини, които в най-добрия случай се опровергават след известно време. Принципът е постоянен, методите се сменят. Резултатът обаче е един – живеем в някакъв Туин Пийкс, където совите не са това, което са. Накрая никой не знае кое е факт и кое – измислица. Което е и целта на занятието. Нека разгледаме двата скандала с руски привкус през последните дни – отравянето тип „Скрипал“ в България и потенциалната заплаха от хибридни атаки по време на изборите. Трима български граждани са отровени с вещество, което според властите би могло да е пестицид, но според медиите би могло и да е боен отровен газ. Пострадалите български граждани съвсем не са случайни и имат сериозни основания да подозират, че са накърнили руски интереси – било със сделка за спецпродукция с Украйна, било с покупката на оръжейния завод „Дунарит“. Още повече, че един от основните заподозрени за отравянето на бившия руски агент Сергей Скрипал е бил в България и то не един, а три пъти. И датите на две от визитите му странно съвпадат с дните на отравяне на собственика на „Дунарит“. На фона на всичко това органите, които трябва да разследват това зловещо престъпление, мълчат като партизанин на разпит, въпреки че една от жертвите – Емилиян Гебрев, непрекъснато вдига шум по въпроса в пресата. Активизират се едва когато със скандала се заемат чуждестранните медии, които го поставят в доста неприятен контекст – евентуална връзка с отравянето на Скрипал. И са принудени да се заемат с кризисен PR, който трябва да ни убеди, че през изминалите четири години те много са работили, нищо че не им личи. Разбрахме, че разследването е възобновено по искане на жертвата след отравянето на Скрипал, защото Гебрев се усъмнил, че двете престъпления много си приличат. Но не стана ясно защо разследващите са „проспали“ тези прилики, въпреки че партньорските британски служби са им предоставили цялата налична информация, която със сигурност е повече от публично известната. В случая българските партньори не само че не са направили очевидната връзка, но и демонстративно омаловажиха работата на британските си колеги. Нали помните, че България бе една от малкото страни в ЕС, които не изгони руски дипломати, защото се нуждаела от още доказателства преди да предприеме подобна стъпка. Което говори или за некадърност, или за саботаж. Разбрахме, че наистина един от заподозряните за отравянето на Скрипал – някой си Сергей Федотов, е бил три пъти в България, като два от тях съвпадат с периодите, когато Гебрев е принуден да влезе в болница заради рязко влошаване на здравето. Но не разбрахме защо разследващите категорично отхвърлят версията, че двата факта са свързани. Може би, защото Федотов е фен на катедралата „Александър Невски“ и не пропуска случай да ѝ се възхити лично?! Всичко това говори само за едно – някой упорито се опитва да ни пробута паралелна реалност, смесвайки факти и измислици, в очакване на по-сериозни разкрития в следващите седмици. Така или иначе, със сигурност Русия е вредна за вашето здраве! Долу-горе подобна е ситуацията и по втория сюжет – внезапното прозрение на ГЕРБ, че Русия ще се намеси в изборите за европарламент и че трябва да сме готови за хибридни атаки. Първо, руските тролове отдавна са тук и няма нужда да се прави специално разследване по въпроса. Достатъчно е да се види кой как се вихри под всяко мнение, което се отклонява от правата линия на Кремъл. Те даже си пуснаха указанията за действие в един форум, ако някой все още се чуди как да ги идентифицира. Така че планът за неутрализирането им трябваше отдавна да е преведен в действие, а не тепърва да се умува да го има ли изобщо. Второ, няма особена нужда някой специално да атакува сайтовете на българските институции. Те периодично се самосаботират и блокират цялата държава за дни, че и седмици наред. И причината за това не е, че авторите им са скрити лимонки на Кремъл, а че електронното правителство се гради върху обикновена некадърност и корупция. И трето, най-важното – кому выгодно? Коя от партиите, които имат шанс да пратят депутат в европарламента, накърнява руските интереси? Или „патриотите” и „Воля“, които се снимат с гордост по конгресите на „Единна Русия“? Очевидно е, че някой се опитва предварително да се изкара жертва и да си създаде алиби за евентуално неособено добро представяне на изборите. И да създаде паралелна реалност, в която причина за лошия резултат не са корупцията, некадъността и шуробаджанащината, а някакъв имагинерен външен враг, който пречи на управляващите да берат плодовете на своите „успехи“. Едно е сигурно – Руската федерация е вредна и за вашето политическо здраве!", "date": "2019.02.12", "title": "Русия е вредна за вашето здраве"}
{"url": "http://clubz.bg/79403-stoltenberg_iskame_raketen_dogovor_s_poveche_strani", "text": "От НАТО биха искали да разширят Договора за ликвидиране на ракетите със среден обсег, за да влязат в него повече страни, заяви днес генералният секретар Йенс Столтенберг. Той говори ден преди началото на двудневната среща в Брюксел на министрите на отбраната на страните членки на пакта. Като свое главно послание обаче той изтъкна, че трябва да бъде разширен режимът на контрол над въоръжаването. Но това не оправдава страната, която нарушава ракетния договор. Трябва да се разгледа възможността не толкова за неговото разширяване, колкото за укрепването му. Според генералния секретар НАТО няма намерение да разполага нови ядрени ракети с наземно базиране в Европа. Северноатлантическият алианс не желае нова надпревара във въоръжаването, защото тя не е в ничий интерес. САЩ започват процедура по излизане от договора за ракетите Путин: Русия се оттегля от противоракетния договор Главна тема на министерската среща ще бъде решението на САЩ да излязат от Договора за ликвидиране на ракетите със среден обсег. Вашингтон започна шестмесечната процедура на 2 февруари. Веднага след това Русия също обяви предстоящото си излизане. В същото време НАТО се готви за свят без ракетен договор. Ще бъде обсъдено какви стъпки трябва да направи Алиансът, за да се адаптира към свят с повече руски ракети. Друга тема, която министрите на отбраната ще обсъдят, ще бъде укрепване на боеспособността в рамките на инициативата за боеготовност, известна като „Четирите тридесетици“. Става дума за разполагането на 30 бойни кораба, 30 сухопътни батальона и 30 въздушни ескадри в рамките на 30 дни. Ще бъдат обсъдени мисиите на НАТО в Афганистан, Ирак и Косово. НАТО ще направи преглед на нивото на подкрепа за силите за сигурност на Косово след промяната на мандата на КФОР. Столтенберг погвали страните членки на НАТО, че са увеличили приноса си и в трите сфери, в които пактът изисква усилия – пари, боеспособност и осигуряване на военнослужещи. От 2016 г. насам европейските съюзници и Канада са похарчили общо с 41 милиарда долара повече за отбрана. Очаква се догодина цифрата да нарасне на 100 милиарда. Путин: Русия се оттегля от противоракетния договор", "date": "2019.02.12", "title": "Столтенберг: Искаме ракетен договор с повече страни"}
{"url": "http://clubz.bg/79404-rusiq_shte_izgrajda_suverenen_internet", "text": "Руските депутати от вторник обсъждат проектозакон, чиято цел е в страната да бъде изграден \"суверенен интернет\", способен да действа независимо, ако Русия бъде откъсната от големи световни сървъри, предаде Франс прес, цитиран от БТА. \n\tПроектозаконът, който се обсъжда на първо четене в Думата, долната камара на парламента, съдържа редица мерки, чиято цел е да се гарантира функционирането на руския сегмент в интернет и той да бъде защитен от евентуални кибератаки. Той е представян като отговор на \"войнствения характер на новата американска стратегия в областта на киберсигурността, приета през септември 2018 година\", в която Русия се посочва като заплаха. Предвижда се по-конкретно да бъде създадена \"инфраструктура, която позволява да се гарантира функционирането на руските интернет ресурси, в случай че руските оператори се окажат лишени от възможността да се свързват с чуждестранни интернет сървъри\". Руските доставчици на интернет освен това ще трябва да гарантират, че техните мрежи имат технически средства, които позволяват \"централизиран контрол на трафика\", за да дадат отпор на евентуални заплахи. \n\tТези \"технически средства\", чието съдържание не се уточнява, ще бъдат предоставени на операторите от руския регулатор на телекомуникациите и медиите Роскомнадзор, който ще получи разширени правомощия с този текст. Проектът бе критикуван от руската Сметна палата заради разходите, свързани с изпълнението му, оценявани на над 20 милиарда рубли или 270 милиона евро. Упреци се чуха и от правителството, което се пита как ще бъдат осигурени финансите за прилагането му и защо ще има разширени правомощия на Роскомнадзор.  Те предвиждат агенцията да може да се намесва пряко в управлението на мрежата в случай на заплаха и да може, благодарение на тази технология, да блокира директно забранено в Русия съдържание. В момента това е задача на самите оператори, които се справят с нея с променлив успех. Предаването към чужбина на данни, разменяни в интернет между руски потребители, ще трябва също да бъде \"минимализирано\", като те ще преминават основно през сървъри, включени в специален регистър, изготвен от Роскомнадзор. В петък работна група, обединяваща основните руски телекомоператори, принципно подкрепи проектозакона, но предложи да бъдат направени тестове, за да се види какви реални заплахи застрашават мрежата.", "date": "2019.02.12", "title": "Русия ще изгражда \"суверенен интернет\""}
{"url": "http://clubz.bg/79407-pochina_edin_ot_naj_velikite_vratari", "text": "На 81 години почина Гордън Бенкс, вратарят, с който Англия спечели единствената си световна титла - през 1966 г. Определян е за един от най-добрите на своето време. Шест пъти печели наградата на ФИФА за №1 на своя пост за годината. Мачовете му с националната фланелка са 73 - огромно постижение за 60-те и 70-те години. Бенкс води дълга битка с рака. Гордън Бенкс е роден на 30 декември 1937 г. в Шефилд. Кариерата му преминава през \"Честърфийлд\", \"Лестър\", за който изиграва най-много мачове - 293, \"Стоук Сити\" (194) и американския \"Форт Лодърдейл Страйкърс\". Бил е също така преотстъпван за кратко в друг американски клуб, в Южна Афика и Ейре. Пред стадиона на \"Стоук\" има негова статуя. \n\t Два пъти е печелил Купата на Лигата - с \"Лестър\" и \"Стоук\". В края на 1972 г. губи частично зрението на едното си око при автомобилна катастрофа. Така на 36 г. той спира с футбола, но през 1977 г. се завръща за кратко и облича екипите на щатски тим и на ирландския \"Сейнт Патрик Атлетик\" само за един двубой. Бенкс има изумително спасяване при удар на Пеле на Световното в Мексико през 1970 г.   Намесата му е една от емблематичните за вратар в историята на мондиалите, а британецът лично е поздравен от Краля. Всички големи фигури в английския и световния футбол изказват съболезнования и почитат паметта на Бенкс, считан извън терена за джентълмен, скромен и тих човек.", "date": "2019.02.12", "title": "Почина един от най-великите вратари"}
{"url": "http://clubz.bg/79399-vyrhovniqt_syd_na_ispaniq_shte_sydi_12_katalunski_separatisti", "text": "Дванайсет каталунски сепаратистки лидери ще бъдат изправени днес пред Върховния съд на Испания заради ролята им в неуспелия опит за обявяване на независимост на Каталуния преди 16 месеца, който дълбоко раздели страната и предизвика най-голямата политическа криза от десетилетия, информира агенция Ройтерс, цитирана от БТА. Каталуния ще прави референдум на 1 октомври Стотици полицаи, включително от антитерористичните части, са разположени около сградата на Върховния съд в центъра на Мадрид. Подсъдимите, които са обвинени в бунт и злоупотреба с обществени средства, няма да говорят пред съда в първия ден от процеса, който е предвиден за процедурни въпроси. Деветима от обвиняемите са в затвора без право да излязат под гаранция от края на 2017 г. и началото на 2018 г. Опитът за обявяване на независимост на Каталуния през октомври 2017 г. дойде след референдум, който бе проведен въпреки съдебна забрана и който разгневи останалата част на Испания. Употребата на полицейски палки и гумени куршуми срещу протестиращи в деня на гласуването шокира Испания и света, припомня Ройтерс. Масови протести в Испания: „Разговаряме ли?“ Привържениците на обвиняемите казват, че те са политически затворници и че съдебният процес е политически. Правителството отхвърля тази теза, като посочва, че обвиняемите са нарушили закона, а съдиите разглеждат случая без политическа намеса, в съответствие с върховенството на закона. Сепаратистите призоваха каталунците да спрат за кратко работа днес по обяд в знак на протест срещу процеса и да се включат в митинг в Барселона довечера. Друга голяма демонстрация е планирана за неделя, а за 21 февруари - обща стачка. 1 милион каталунци искат независимост на митинг в Барселона Политическата десница организира масов протест в неделя в Мадрид против евентуални отстъпки към подкрепящите независимостта каталунски партии от страна на премиера социалист Педро Санчес. Дясноцентристката партия \"Гражданите\" свика в неделя друг митинг в Барселона .  Подкрепящият независимостта ръководител на регионалното каталунско правителство Ким Тора, който ще присъства на откриващата сесия на съдебния процес, призова за оправдаване на подсъдимите.  \n\tДържавният прокурор иска присъди затвор до 25 години. Базираната в Женева Международна комисия на юристите посочи, че този случай създава риск от ограничаване на права и може да послужи за прецедент. Съдебният процес започва в момент, когато правителството на малцинството на Педро Санчес се нуждае от подкрепата на каталунските партии, за да одобри в сряда бюджета за 2019 г., отбелязва Ройтерс. Хиляди испанци на протест, искат оставката на премиера До момента каталунските партии са обявили, че ще блокират закона, заради отказа на Санчес да обсъжда независимостта. Провал при гласуването на бюджета вероятно ще предизвика предсрочни избори тази година, посочва агенцията. Според източници от испанската администрация те най-вероятно ще се проведат през април или през май - заедно с евроизборите. Масови протести в Испания: „Разговаряме ли?“ 1 милион каталунци искат независимост на митинг в Барселона Хиляди испанци на протест, искат оставката на премиера", "date": "2019.02.12", "title": "Върховният съд на Испания ще съди 12 каталунски сепаратисти"}
{"url": "http://clubz.bg/79409-franciq_i_germaniq_shte_predsedatelstvat_zaedno_syveta_za_sigurnost_na_oon", "text": "Използвайки благоприятния за целта латински азбучен ред, Франция и Германия ще упражняват през март и април съвместно председателство в Съвета за сигурност на ООН - неосъществявана досега инициатива и най-вече символична за техните партньори, предаде Франс прес, цитирана от БТА. Страните, председателстващи в Съвета за сигурност, се сменят всеки месец. Председателстващата страна поема ключова роля в задкулисното разплитане на разногласията между 15-те членки, постигането на консенсуси по дневния ред, състава на участниците в заседанията и публикуването на декларации. При все че демонстрират в ООН засилена френско-германска ос, за Париж и Берлин е трудно да преодоляват разликата в статута: Франция е постоянна членка с право на вето, а Германия - непостоянна, и то само за две години. Френско-германската ос се подсилва с нов договор Невинаги е лесно да се работи заедно - Франция \"е на друго ниво\", а на Германия гледат понякога \"като на турист\", коментират в Берлин. \"Съвместните председателства не променят много нещата\", освен че се представя \"наведнъж единна програма за цели два месеца\", признават в Париж. В Съвета обаче някои очакват много \"символика\" или заявяват, че той представлява \"възможност\" да бъде обогатена френско-германската ос. Двете страни могат да играят \"на близнаци\", но без да нарушават процедурите на ООН, предупреждава пожелал анонимност дипломат от страна - постоянна членка на Съвета. Франция предвижда през март да бъде приета резолюция за финансирането на тероризма, а Берлин смята през април да акцентира върху борбата срещу сексуалното насилие по време на конфликти. Човешките права ще бъдат обща тема на двете председателства. Съвместното председателство цели да даде нов тласък на френско-германското партньорство в Ню Йорк, обясни за АФП посланикът на Париж Франсоа Делатр. Новата инициатива \"ще изпрати силен европейски сигнал и ще открои уникалното сътрудничество между двете страни\" в името на международния мир и сигурност, смята и германският му колега Кристоф Хойсген.", "date": "2019.02.12", "title": "Франция и Германия ще председателстват заедно Съвета за сигурност на ООН"}
{"url": "http://clubz.bg/79395-polsha_zalaga_pochti_vsichko_na_trymp_riskuva_izolaciq_v_es", "text": "Полското правителство обедини усилията си със Съединените щати за съвместно домакинство на международна конференция за Близкия изток, надявайки се да засили връзките си с Вашингтон в стремежа си да получи по-голяма защита от Русия, пише  Но други дългогодишни отношения са поставени на изпитание. Иранското правителство, което разглежда конференцията като враждебен акт, предупреждава, че ще има последствия за Полша. Някои политически наблюдатели се опасяват също, че полското правителство рискува по-голяма изолация в Европа със заемането на позицията на Вашингтон по въпрос, по който ключовите европейски сили силно се противопоставят на политиките на американския президент Доналд Тръмп. Ръководителката на външната политика на ЕС Федерика Могерини и външните министри на ключови европейски сили, включително Русия, няма да участват в \"Министерската среща за насърчаване на бъдещето на мира и сигурността в Близкия изток\", която ще се проведе в сряда и четвъртък във Варшава. Домакините са американският държавен секретар Майк Помпео и полският външен министър Яцек Чапутович. Други високопоставени участници са вицепрезидентът на САЩ Майк Пенс и израелският премиер Бенямин Нетаняху. Проявата е организирана в момент, когато Полша лобира САЩ за база на САЩ на нейна територия, в допълнение към ротационното разполагане на сили на НАТО и към по-големия брой военни учения на източния фланг на алианса след намесата на Русия в Украйна през 2014 г. Полските лидери, в идеалния случай, биха искали постоянна американска база и заявиха, че тя може да бъде наречена \"Форт Тръмп\", макар че други варианти се разглеждат като по-реалистични, включително увеличаване на числеността на военнослужещите във вече съществуващите ротации. Пентагонът проучва възможностите и се очаква да изложи своята оценка в доклад през март. Одобрението на всяко ново разполагане зависи от Конгреса. Чапутович каза миналата седмица, че Полша се е съгласила да бъде домакин на конференцията, защото иска да \"покаже на света, че поляците активни в гарантирането на мира и стабилността\". Правителството на Полша от известно време казва, че би искало да поеме ролята на посредник между САЩ и ЕС по въпроса за Иран. Съобщава се, че полските служители са били хванати неподготвени, когато Помпейо е обявил по време на посещение в Кайро през януари, че конференцията ще се състои във Варшава и ще бъде важен елемент от усилията да се гарантира, че Иран няма да оказва дестабилизиращо влияние. Преди това Полша е информирала Иран за плановете си да бъде домакин на срещата, а Техеран не е изказал протест, тъй като не е смятал проявата за заплаха. Това написа в петък уважаваният ежедневник \"Жечпосполита\". Това няма да е първият път, когато Полша търпи негативни последици от оказването на помощ на Съединените щати. Когато Полша и други страни от Централна Европа подкрепиха правителството на Джордж У. Буш през 2003 г. по време на подготовката на войната в Ирак, се отвори огромна пропаст между европейските държави. На централноевропейските страни бе лепнато прозвището \"Новата Европа\", като контрапункт на \"Старата Европа\", т.е. държавите от западната част на континента, които се противопоставиха на войната. Полските лидери също така си навлякоха критики и предизвикаха полемика, когато, години по-късно, се разбра, че са се съгласили да приемат на територията на страната таен обект на ЦРУ, където са били държани заподозрени в тероризъм и са били подложени на изтезания. Този обект е започнал да функционира някъде от 2002-03 г. Радек Шикорски, бивш външен министър на Полша, който в миналото критикуваше, според израза му, \"полското подчинение\" на САЩ, заяви, че конференцията може да укрепи полско-американския съюз, но и да остави Полша дипломатически изолирана в ЕС.Според него Тръмп иска да използва Полша, за да разбие ЕС, защото смята, че блокът е основната икономическа заплаха за САЩ. Това не е позиция, с която всички експерти са съгласни. Той каза, че полската управляваща от 2016 г. партия се опитва да използва близките си връзки с Вашингтон, за да стане посредник между САЩ и ЕС в решаването на конфликти в ЕС. Но засега това не е станало, отчасти защото позицията на Полша е пострадала от въпроси, свързани с върховенството на закона, и \"защото конфронтационният подход на Доналд Тръмп прави за европейските лидери още по-трудно\" да приемат такова посредничество.", "date": "2019.02.12", "title": "Полша залага почти всичко на Тръмп, рискува изолация в ЕС"}
{"url": "http://clubz.bg/79388-tyrsqt_se_borci_sreshtu_korupciqta_za_590_lv_i_bez_nikakyv_opit", "text": "КПКОНПИ - комисията страшилище за корумпирани и незаконно забогатели, наема хора чрез обяви в jobs.bg. Комисията се къпе в любовта на прокуратурата и законодателите, които ѝ дават нови и нови правомощия - последните бяха да извършват оперативни действия: да искат СРС, да задържат и пр. А шефът им Пламен Георгиев искаше дори да са с оръжие. Преди това комисията бе овластена да прави запори - понякога за стотици милиони   и да води гражданска конфискация.  Това четем в  за Варна. В същия регион има обяви за фризьорки - от 1000 до 2000 лв., а за шофьори с категория \"С\" да не говорим. Инспектор за Ямбол обаче - друга от предлаганите позиции, - също се смята, че  . Да напомним, че НС измени закона специално в удобство на КПКОНПИ, така че безпрецедентно заобиколи решение на ВКС, което пречеше на комисията - ако срещу вас е отпаднало наказателното дело или са ви обявили за невинен, да продължава конфискацията.... Това вече не ѝ пречи. Търсените с по-горните обяви специалисти вече могат спокойно години наред да ви държат \"във въздуха\" с блокирани сметки, сгради или примерно машини  (ако сте бизнесмен), докато се произнесе съдът по дело за конфискация. Любима мантра на шефа на Комисията Пламен Георгиев е, че винаги действията им са под съдебен контрол, въпросът е кога... Та, при инспектора, който ще носи тези огромни морални отговорности срещу 590 лв., промяната е единствено, че трябва да е магистър, и то по икономика. Професионален опит пак не се изисква. Достъпа за работа с класифицирана информация те ще ви го дадат, става ясно от изречението \"да притежава или да получи\"... такъв достъп. Както всеки може да провери - между обявите за продавач-консултанти в \"Билла\"и фризьорки, в платформата за работа jobs.bg има още 3 обяви за КПКОНПИ - за инспектор в София и Пловдив, както и за директор на териториалната дирекция във втория по големина български град. Посоченото възнаграждение е 700 лв. месечно бруто. На сайта на КПКОНПИ има посочени всички свободни длъжности, за които се търсят хора. Там има и уточнение за заплатите.   ", "date": "2019.02.12", "title": "Търсят се борци срещу корупцията - за 590 лв. и без никакъв опит"}
{"url": "http://clubz.bg/79392-germaniq_nosi_golqma_vina_za_strategicheskata_slabost_na_evropa", "text": "Европейците все още не са разработили стратегия по новата отбранителна политика. А от гледна точка на експерти точно това е належащо. Президентът на САЩ Доналд Тръмп сви военния защитен чадър в Европа, няма да има и възвръщане към обичайния световен ред, гарантиран от САЩ. Тази картина е обрисувана в новия доклад на Мюнхенската конференция по сигурността, представен в понеделник от ръководителя на конференцията Волфганг Ишингер, пише \"Ханделсблат\". Участие в Мюнхенската конференция по сигурността, която се открива този петък, са обявили 35 държавни глави и 80 министри на външните работи и отбраната. Участие ще вземе и федералната канцлерка Ангела Меркел. В световен мащаб това е най-големият дискусионен форум за външна и отбранителна политика. Преди началото на тридневната конференция организаторите обрисуваха мрачна картина:  при Доналд Тръмп насочват вниманието си към слагане на спирачка пред Китай в стремежа му да се превърне във велика сила – не само в търговията, а и геостратегически. По своя воля   се е изолирала и използвала всяка празнина, която във военната област Тръмп предоставя на Путин, за да разшири зоната си на влияние, като например в Сирия. А след края на ядрения договор, забраняващ атомни ракети със среден и малък обсег, светът е изправен пред нов рунд при надпревара в ядреното въоръжаване. Според доклада след разпада на световния ред на големите държави членки на ЕС Германия, Франция и Великобритания е отредена ролята да стабилизират териториите си и съседните им региони, ако се наложи и с военни средства. Но и две години след встъпването на Тръмп в длъжност те са далеч от тази цел. В доклада се стига до заключението, че Германия носи голяма вина за подобна стратегическа слабост. За Франция отбранителният съюз на Европа е средство за по-голяма военна мощ. Обратно - за Германия военното сътрудничество е средство за задълбочаване на интеграцията в Европа. Въпреки завишаването на бюджета за отбрана липсва достатъчно изразена политическа воля на Берлин да допусне Бундесверът (германската войска – б. р.) да се бие на страната на Франция. Великобритания е с най-голяма военна мощ в Европа. Открит обаче остава въпросът дали след излизането си от Европейския съюз британците ще останат обвързани с европейските отбранителни стратегии. Според доклада по сигурността светът е станал по-опасен, тъй като не се задава нов ред. При такава обстановка лесно могат да ескалират конфликти, като търговските войни на Тръмп. Ето защо в доклада се правят паралели както с 30-те години на миналия век, така и с началото на ХХ век, когато европейците бяха въвлечени в Първата световна война. Организаторите на Мюнхенската конференция по сигурността съзират опасност и при спадащото доверие на хората към правителствата. На въпрос на изследователския център PEW-Research Center на кой правителствен ръководител се доверяват при взимането на правилни решения, сред допитаните в Европа в дъното на таблицата е американският президент. В Германия и Франция една трета до една четвърт от населението смятат, че президентът на Русия Владимир Путин и китайският държавен глава Си Цзинпин по-скоро взимат рационални решения. Едва 10 на сто твърдят това по адрес на Тръмп. Понастоящем президентът на Франция Еманюел Макрон и германската канцлерка Ангела Меркел се радват на най-висока оценка от страна на населението в цял свят. Според експерти на Мюнхенската конференция подобно голямо доверие им вменява и голяма отговорност. Чудесен сигнал е, че в Мюнхен пристига голяма делегация от САЩ, в която са включени републиканци и демократи, сподели Ишингер. Също така той се радвал, че и Китай ще е представен с голяма делегация. Всяка година по време на Мюнхенската конференция по сигурността се отдава заслуженото на водещи политици в областта на сигурността, като им се връчва наградата “Евалд фон Клайст”. Тази година призът ще бъде връчен на гръцкия премиер Алексис Ципрас и на македонския правителствен ръководител Зоран Заев. На двамата им се удаде да разрешат десетилетния спор по името на Македония и така отвориха пътя за нейното приобщаване към НАТО.", "date": "2019.02.12", "title": "Германия носи голяма вина за стратегическата слабост на Европа"}
{"url": "http://clubz.bg/79345-predi_29_g_izliza_pyrviqt_broj_na_v_demokraciq", "text": "На 12 февруари 1990 г. излиза първият брой на вестник „Демокрация“. Той стартира като издание на Независимия синдикат на журналистите в България и става партийният вестник на Съюза на демократичните сили.  \"Демокрация\" е всекидневник, който излиза в периода февруари 1990 - май 2002 г. В началото на прехода, когато стартираq вестникът е с тираж над 100 хил. броя. Заради големите му дългове през май 2002 г. новоизбраната тогава лидерка на СДС Надежда Михайлова взема решение партийното издание да бъде спряно. През декември 2005 г. като опит да се възроди старият вестник започва да излиза нов - вече седмичник, с името „Демокрация днес“. Той се обявява като \"национален седмичник за политика, икономика и култура\". Издаван е от акционерно дружество със същото име. Първият брой на вестника излиза на 12 февруари 1990 г. Първият главен редактор е литературният критик Йордан Василев (до септември 1990 г.). След него са Волен Сидеров (от септември 1990 г. до февруари 1992 г.), Енчо Мутафов (от февруари 1992 г. до май 1993 г.), Панайот Денев (от март 1993 г. до август 1994 г.), Иво Инджев (от септември 1994 г. до юли 1995 г.), Невен Копанданова (от април 1996 г. до 1 юни 2000 г.), Атанас Свиленов (2 юни 2000 г. до 18 април 2002 г.) и Недко Петров (18 април 2002  до юни 2002 г.).  ", "date": "2019.02.12", "title": "Преди 29 г. излиза първият брой на в. \"Демокрация\""}
{"url": "http://clubz.bg/79396-ankara_prodyljava_s_arestite_na_novi_1112_dushi", "text": "Турция даде началото на една от най-големите операции по масово задържане на врагове на режима, при която нареди да бъдат арестувани 1112 души, предаде Ройтерс, позовавайки се на местни медии. Трета вълна от арести в Турция. Задържаха 47 войници Според властите те са сподвижници на живеещия в САЩ мюсюлмански духовен водач - Фетхуллах Гюлен, когото Ердоган обвинява в организацията на проваления преврат от 2016 г.  Фетхуллах Гюлен отрича да е организирал преврата, в който бяха убити повече от 250 души. Той живее в щата Пенсилвания от 1999 г.  Турският посланик: Гюленистите действат по целия свят Операцията е продиктувана от предполагаеми измами по време на изпити за полицейски инспектори през 2010 г. Вярва се, че някои от участниците са получили правилните отговори предварително, предаде турска информационна агенция. Досега 124 от набелязаните са били задържани в операцията, която се простира до 76 провинции. Не се знае колко от тях служат като полицаи и до днес. В неделя вътрешният министър Сюлейман Сойлу обяви, че   предстои срещу поддръжниците на Гюлен. Турски прокурор: ЦРУ създаде гюленистите по подобие на мормоните и сциентолозите Правителството твърди, че мрежата, която се е тъкала десетилетия наред е обхващала силите за сигурност, съдебната власт и министерствата, като огромна част от поддръжниците на Гюлен са мамили на изпитите, за да създадат  . След опита за преврат властта наложи дълбоко и продължително прочистване на държавните институции, докато прокурорите започнаха масови разследвания срещу заподозрените за връзки с Гюлен.  Западните съюзници на Турция критикуваха това поголовно преследване, което до голяма част беше изпълнено по време на обявеното извънредно положение. Критиците на Ердоган го обвиняват, че използва проваления пуч като повод да потиска дисидентите в страната. Турските власти настояват, че мерките са задължителни, за да се предпази националната сигурност. След преврата повече от  бяха арестувани и очакват съдебен процес, докато   бяха уволнени. Турция арестува 1000 „прикрити имами“ на Гюлен в полицията Министърът на отбраната Хулуси Акар твърди, че   са били отстранени от служба, сред които са  Властите също са поели контрола на стотици фирми, които подозират във връзки с Гюлен, и са затворили повече от  . Анкара започва все по-смело да се цели в поддръжниците на Гюлен в чужбина, като настоява за екстрадицията му и на други негови сътрудници от държави в Европа, Азия и САЩ. Турският посланик: Гюленистите действат по целия свят Турски прокурор: ЦРУ създаде гюленистите по подобие на мормоните и сциентолозите Турция арестува 1000 „прикрити имами“ на Гюлен в полицията", "date": "2019.02.12", "title": "Анкара продължава с арестите  - на нови 1112 души"}
{"url": "http://clubz.bg/79398-valeri_bojinov_dela_trqbvat_a_ne_dumi_snimki", "text": "Валери Божинов използва една от фразите на Васил Левски по време на представянето си пред журналисти в \"синия\" клуб.  По този начин той искаше да подчертае \"приземяването\" в \"Левски\" по отношение на определянето на цели. Тон за това даде друго ново попълнение - юношата на \"сините\" Живко Миланов. Защитникът призова да се спре с гръмките фрази от типа \"Ние сме \"Левски\", да се гледа реалистично и \"мач за мач\", пък накрая да се види кой как се е класирал. \"Левски\" си върна още една \"стара пушка\" Валери Божинов се завърна в \"Левски\" На брифинга обстановката беше ведра. Новият старши треньор Георги Дерменджиев увери няколко пъти, че в \"Левски\" стартира различен проект, \"новите собственици\" скоро ще поемат клуба и официално, всичко вече е спокойно и т. н., и т. н. Също така - до края на седмицата, когато се подновява първенството, ще бъдат изплатени дължимите заплати на футболистите. Треньорът, играл два пъти с \"Лудогорец\" в Шампионската лига, разкри, че официално още не е в \"Левски\", тъй като няма договор. Той добави, че няма притеснения в това отношение и също призова за реализъм и време. А бъдещето му в клуба ще зависи и от резултатите. Иска да върне ДНК-то на клуба. Но за титлата се изисква време. Призова запалянковците за търпение. Независимо дали са българи или чужденци, играчите на \"Левски\" трябва да представляват клуба и да се раздават на терена, обяви Дерменджиев, подкрепен и от Божинов. Павел Колев: Васил Божков ме покани в \"Левски\", дълговете са над 30 милиона Представен беше и доскорошният халф на \"Берое\" Мартин Райнов. За разлика от него, Валери Божинов и Живко Миланов и преди са носили синия екип, а защитникът е ставал и шампион. Райнов опроверга казаното от вече бившия клубен скаут Кирил Вангелов, че през лятото е поискал от \"Левски\" пари като за френската Лига 1.  По-късно днес от \"Герена\" официално съобщиха, че прословутият сектор \"А\" на стадион \"Георги Аспарухов\" ще носи името на компанията Strabag. Австрийците и \"Левски\" и досега си партнираха, а по този начин разширяват сътрудничеството си. Трибуната е воденичен камък за клуба - за построяването ѝ бе взет кредит от предишния бос Иво Тонев. Тя остана и без козирка, заради което върви фолклор сред феновете на другите отбори. Валери Божинов се завърна в \"Левски\" Павел Колев: Васил Божков ме покани в \"Левски\", дълговете са над 30 милиона", "date": "2019.02.12", "title": "Валери Божинов: Дела трябват, а не думи (СНИМКИ)"}
{"url": "http://clubz.bg/79352-di_cajt_ot_kukuvicheto_qjce_na_shroder_se_izlyupi_drakon", "text": "EС одобри компромисното предложение на Берлин и Париж по строежа на газопровода \"Северен поток 2\". Ден по-рано надвисна заплаха Германия и Франция да затънат в голям семеен скандал, коментира \"Ди Цайт\". Отключи го \"Северен поток 2\", който от Русия трябва да стигне до Германия. Подготвяна нова директива на ЕС целеше да препъне експлоатацията на тръбата, собственост на \"Газпром\". Франция заплаши да подкрепи острата формулировка на директивата на ЕС. След компромиса между Германия и Франция, постигнат миналия петък, острието на копието беше пречупено. Първоначалната компетентност по газопровод, идващ от територия извън ЕС, не бива да е на Брюксел, а на държавата, докъдето стига газопроводът. При случая със \"Северен поток 2\" това е Германия. Щом краят е добър, всичко е наред? ( ) В никакъв случай. За германците приключението \"Северен поток 2\" става все по-скъпо. Не от икономическа, а от политическа гледна точка. Дори от икономическа гледна точка всичко е в полза на тръбата. За Германия и Европа Русия е важен енергиен доставчик. Налице са доста проблеми по украинското трасе, които трябва да се модернизират, все някога също и построеният през 2000 г. \"Северен поток 1\". Една допълнителна тръба е още една опция за доставки, но не увеличава зависимостта от крупния доставчик на газ Русия. Европа има прекалено голям избор сред страни доставчици като Норвегия, Холандия, Алжир, Азербайджан, в бъдеще вероятно и Кипър, Египет и Израел. Към това трябва да се прибавят и над 20 LNG терминала, през които в Европа ще може да се доставя втечнен газ от Катар или САЩ. За Европа изобщо не е лошо, ако \"Газпром\" иска за своя сметка да прибави още един газопровод. Всяка допълнителна тръба завишава сигурността при снабдяването. Дотук със сметките, които успешно представи руският газов човек и бивш германски канцлер Герхард Шрьодер пред редица германски политици. Но Берлин проспа политическото измерение на проблема. Така се стигна до днешните търкания с Франция, до нарастване на недоверието в Европа спрямо Германия, а ЕС е раздвоен. Полша е в поход срещу \"Северен поток 2\", който Берлин дълго време подценяваше. Аргументът на Варшава е, че тръбата ще лиши Украйна от милиарди евро такси за тразитиране. В действителност самата Полша иска да се превърне в транзитираща страна. Полша отдавна получава руски газ пряко от Русия, заобикаляйки Украйна. Понастоящем с европейски средства от Норвегия до Полша се строи \"балтийска тръба\", заобикаляйки Германия. В момента Варшава лобира във Вашингтон най-сетне САЩ да наложат санкции срещу \"Северен поток 2\". Обратно – САЩ са срещу \"Северен поток 2\", за да се навреди на Русия и самите те да доставят на Европа втечнен газ. Администрацията на Тръмп прави опити да подкрепи и обостри фронта вътре в ЕС срещу газопровода. На този фронт е и Италия, която би искала да внася руски газ през Южна Европа. Да прибавим също Дания, Прибалтика и Словакия. Франция се колебае. Германците би следвало по-рано да прозрат подобни вражески настроения. От кукувичето яйце на Герхард Шрьодер се излюпи дракон и германците никога няма да се отърват от него. Прекалено дълго време те торпилираха всички опити на Европейската комисия за уеднаквяване на политиката по газовите доставки. Прекалено късно започнаха да размишляват по компенсаторните договори с Украйна. Прекалено дълго се осланяха на солидарността на Франция. Сега мнозина зоват: Това едва ли е възможно. Вече са построени 600 км от газопровода. Разрешителните са издадени. Ако след три години подкрепа за строежа Федералната република би излязла от споразумението, ще трябва да плаща огромни неустойки. Отношенията с Русия биха станали още по-лоши. В този случай вината несъмнено ще е на Берлин. Няма добра опция. Германците ще продължат да държат на газопровода и да се надяват, че няма да се случи нещо още по-лошо. Но това е само една надежда, нищо повече.", "date": "2019.02.12", "title": "\"Ди Цайт\": От кукувичето яйце на Шрьодер се излюпи дракон"}
{"url": "http://clubz.bg/79385-zagreb_i_lyublqna_vinqt_taqni_v_revizionizym", "text": "Лидерите на Словения и Хърватия осъдиха председателя на Европарламента Антонио Таяни заради изказвания, намекващи за териториални претенции от страна на Италия, пише „Политико“. През уикенда Таяни участва във възпоменание за клане, извършено в края на Втората световна война близо до сегашната граница между Италия и Словения. Регионът Истрия включва части от Италия и днешните Словения и Хърватия. Далмация пък е част от Хърватия. И двата региона са били окупирани от фашистка Италия по време на войната. Девет извода от избора на Таяни Изказването на Таяни бе осъдено от премиерите на двете бивши югославски републики, както и от словенската еврокомисарка Виолета Булц. Председателят на Европарламента бе обвинен и в исторически ревизионизъм заради отношението си към клането на италианци и други, противопоставили се на преминаването на част от Триест под югославска юрисдикция през 1945 г. Съвместна италианско-словенска историческа комисия обяви през 2004 г., че тези събития са „предизвикани поради атмосферата на разчистване на сметки с фашисткото насилие“. Словенският премиер Марян Шарец протестира в туитър срещу „желанието да се фалшифицира историята“ в страната му и обяви, че същото нещо се случва и от италианската страна на границата. Еврокомисарката Виолета Булц, която отговаря за транспорта и туризма, смята, че изявлението на Таяни е обезпокоително. Хърватският премиер Андрей Пленкович, който заедно с Таяни членува в десноцентристката Европейска народна партия (ЕНП), също смята, че думите на председателя на ЕП са неприемливи. Хърватската евродепутатка от ЕНП Дубравка Шуица допълва: В специално изявление Антонио Таяни отрича да е направил нещо лошо. Той заявява, че е искал да почете хилядите жертви – предимно италианци, на също така хървати и словенци, на нещо, което трябва да бъде смятано за една от най-ужасните трагедии на миналия век. Председателят на ЕП твърди, че думите му за „италианска Истрия и Далмация“ не са териториални претенции. Ставало дума за италианоезичните изгнаници от тези региони, децата и внуците им, много от които са присъствали на церемонията през уикенда.", "date": "2019.02.12", "title": "Загреб и Любляна винят Таяни в ревизионизъм"}
{"url": "http://clubz.bg/79390-osnovatel_na_alternativa_za_germaniq_prizova_za_izklyuchvane_na_ekstremistite_ot_partiqta", "text": "Основателят на \"Алтернатива за Германия\" Бернд Луке призова умерените ѝ членове да   партийните редици, предаде ДПА, цитирана от БТА. Луке основа \"Алтернатива за Германия\" през 2013 г. като партия срещу еврото, но с прииждането на стотици хиляди бежанци през 2015 г., тя придоби дясна идентичност и се превърна в партия срещу имиграцията. Какво означава шокиращият успех на \"Алтернатива за Германия\" Основателят бе принуден да напусне \"Алтернатива за Германия\", след като загуби битката за лидерството срещу Фрауке Петри. Петри на свой ред напусна формацията през 2017 г. също с аргумента, че е станала твърде крайнодясна. \"Алтернатива за Германия\" твърди, че не е организация на неонацисти и че активно изключва или изолира членове, които поставят под въпрос дали Холокостът се е случил наистина. \"Алтернатива за Германия\" във фокуса на контраразузнаването В писмото си Луке посочва, че крайнодесни екстремисти са не само отричащите Холокоста и \"бръснатите глави\", но и германците, които \"Алтернатива за Германия\" във фокуса на контраразузнаването", "date": "2019.02.12", "title": "Основател на \"Алтернатива за Германия\" призова за изключване на екстремистите от партията"}
{"url": "http://clubz.bg/79393-proekti_na_aes_bylgariq_vzeha_prestijni_nagradi_na_britanskiq_syvet_za_bezopasnost", "text": "ТЕЦ „ЕЙ И ЕС Гълъбово“ и ветроенергийният парк край Каварна ВяЕЦ „Св. Никола“, проекти на AES България, спечелиха и тази година наградите British Safety Awards за 2019 г. на Британския съвет за безопасност, съобщиха от компанията. British Safety Awards в категория „Заслуга“ отиде за първи път при най-големия вятърен парк в България – ВяЕЦ „Св. Никола“ край Каварна“, чийто мажоритарен собственик е ЕЙ И ЕС Гео Енерджи. Наградата е признание за усилията на екипа на вятърния парк да опазва всеки ден не само околната среда и биологичното разнообразие, но и животът и здравето на всички работещи там.  печели за осми поредна година наградата за особени заслуги на Британския съвет за безопасност. Призът се присъжда от 1957 г. на компании, доказали своя значим ангажимент за осигуряване на здравословни и безопасни условия на труд и за управление на безопасността на работното място. Сред критериите за оценка на компаниите са възприетият подход за идентифициране на най-значимите опасности за здравето и безопасността на компанията, ефективното участие на работниците и служителите в прилагането на стандартите и спазването на инструкциите за здраве и безопасност от подизпълнителите и посетителите на компанията. AES България има разработена система за управление на безопасността при работа, професионалното здраве и околната среда. Заложените в нея строги мерки и изисквания се прилагат всекидневно при експлоатацията и поддръжката на ТЕЦ „ЕЙ И ЕС Гълъбово” и съоръжението за депониране на отпадъци край Гълъбово и ВяЕЦ „Св. Никола”, отбелязват от компанията. Системата за безопасност на AES България е в съответствие със системите за управление на околната среда ISO 14001: 2004, за професионално здраве и безопасност OHSAS 18001:2007 и стандарта за управление на активи ISO 55001. Постиженията на компанията в областта на безопасността и опазването на околната среда са резултат от постоянните инвестиции в обучение на служителите, доставката на професионално оборудване за безопасност, както и развитието на професионални кадри. Компанията непрекъснато провежда месечни срещи и събития за безопасност, специални програми за служители и подизпълнители. Всички компании в структурата на AES в България провеждат открита комуникация и прилагат необходимите мерки на всички нива, където се наблюдават опасности на работното място или опасно поведение. Всеки служител и подизпълнител на AES има правото и задължението да спре работа, ако я счете за  опасна. Разбирането за безопасност се разширява постоянно към безопасност у дома и в общността. AES е в България от 2001 г. Компанията е най-големият инвеститор в енергийния сектор за последните 29 години с вложения, надхвърлящи 3,2 млрд. лева. Собственик е на най-новата и модерна топлоелектрическа централа в Югоизточна Европа – ТЕЦ „ЕЙ И ЕС Гълъбово”, на Съоръжението за депониране на отпадъци от експлоатацията на централата край село Обручище, както и е мажоритарен собственик на ЕЙ И ЕС Гео Енерджи, която оперира най-големия в страната ветроенергиен парк – „Свети Никола”, край Каварна. Корпорацията ЕЙ И ЕС (NYSE:AES) е световна енергийна компания, която е включена в списъка Fortune 200.", "date": "2019.02.12", "title": "Проекти на AES България взеха престижни награди на Британския съвет за безопасност"}
{"url": "http://clubz.bg/79386-400_hilqdi_paunda_na_sedmica_ramzi_stana_britanskiqt_futbolist_s_naj_visoka_zaplata", "text": "Невероятните 400 000 паунда на седмица (456 хиляди евро). Толкова ще получава Аарън Рамзи в \"Ювентус\" от лятото, съобщават британските медии начело с Би Би Си. Уелският национал ще доиграе сезона в \"Арсенал\", а от следващия ще носи екипа на \"Старата госпожа\". \"Юве\" оповести сделката официално, а \"топчиите\" я потвърдиха и пожелаха \"на добър път\" на играча, който изкара 11 години в Северен Лондон.  Рамзи написа обръщение до феновете на \"артилеристите\", в което казва, че си тръгва \"с тъга в сърцето\". Че той се маха от \"Емиратс\" се разбра още в ранната есен на 2018 г. Фактът, че \"Арсенал\" го пуска като \"свободен агент\", му осигури оферти от най-големите европейски грандове. Според Би Би Си халфът е получил предложения от \"Барселона\", \"Пари Сен Жермен\", \"Байерн\" (Мюнхен), \"Интер\" (Милано), \"Реал\" (Мадрид)... В края на миналата година \"Ювентус\" си призна, че иска Рамзи, а през миналия месец стана ясно, че всичко е уредено. \"Арсенал\" няма да получи нищо. Аарън Рамзи от \"Арсенал\" се е разбрал с \"Ювентус\" А заплатата на един от героите на Уелс в паметното за страната Европейско във Франция през 2016 г. наистина буди интерес. Ако тази стойност е вярна, Рамзи влиза в топ 5 на възнагражденията. Той става най-високоплатеният британски футболист. А преди него са само Лео Меси, Неймар и Кристиано Роналдо. В същото време Рамзи не е суперзвезда. Името му не продава като на тези тримата, нито пък полузащитникът има техните постижения. По този повод в социалните мрежи и форумите на големи британски медии вървят шеги - агентът на играча да започне да договаря \"Брекзит\". Аарън е представляван от голямата мениджърска агенция Avid Sports & Entertainment Group - тя стои зад сделката с \"Ювентус\". А имената на хората, които са разговаряли по условията, са неизвестни. Трансферите на зима 2019 - изненадите, най-големите сделки и ние Шеги, но и гняв има по адрес на \"Арсенал\", който според специалисти в бранша би могъл да вземе поне 30-40 милиона паунда за 28-годишния Рамзи. А е допуснал контрактът му да изтече и да го остави да си събере багажа просто така. Уелсецът бе привлечен от Арсен Венгер преди 11 години от \"Кардиф\" срещу 4,8 млн. паунда. Тогава той предпочете \"Арсенал\" пред \"Манчестър Юнайтед\", \"Тотнъм\" и др. До момента Аарън има 259 мача и 61 гола за лондончани. Трансферите на зима 2019 - изненадите, най-големите сделки и ние", "date": "2019.02.12", "title": "400 хиляди паунда на седмица - Рамзи стана британският футболист с най-висока заплата"}
{"url": "http://clubz.bg/79391-vypreki_borisov_i_svoe_obeshtanie_dji_pi_grup_shte_stroi_jeleznica", "text": "Официално: обединението \"АМ Струма Тунел 2018\", в което основият участник е \"Джи Пи груп\", ще строи тунел \"Железница\" от магистрала \"Струма\".  Договорът между избрания през август изпълнител и Агенция \"Пътна инфраструктура\" е подписан в понеделник. От пътното ведомство днес потвърдиха това. Стойността на договора е за над 185 млн. лв. без ДДС (тоест над 220 млн. лв. с ДДС). Това е и един от най-скъпите текущи пътни проекти.  Историята би била просто обикновен финал на процедура по възлагане на обявена обществена поръчка, ако през есента на 2018 г. компанията \"Джи Пи груп\" не бе обявила сама в официално изявление, че се оттегля от спечеления два месеца по-рано търг.  Въпросното изявление на \"Джи Пи груп\" от 12 октомври дойде малко след като по-рано същия ден премиерът Бойко Борисов обяви:  Премиерът бе цитиран от правителствената информационна служба. Думите му идват след разследване на сайта \"Биволъ\" и сигнал на вицепремиера Томислав Дончев до прокуратурата, свързан с работата на \"Джи Пи груп\" и злоупотреба с европейски средства. Освен това държавното обвинение разследва и физическо лице от управата на компанията за пране на пари, съобщи на 15 октомври главният прокурор Сотир Цацаров. Към момента не е известно разследването на прокуратурата да е приключило.  В мотивите си да се откаже от строителството на тунела през октомври миналата година \"Джи Пи груп\" отчете, че заради започналите проверки има реална опасност да не бъде спазен графикът за изпълнение на проекта, заради което пък България може да загуби финансирането на цялата магистрала \"Струма\" и да се наложи да върне парите в бюджета на ЕС. От АПИ пък обясняват сключването на договора така:  В случая от пътното ведомство нямат много опции за реакция, защото обединението с участието на \"Джи Пи груп\" така и така е избрано за изпълнител още преди разследванията. А незапочването на строежа би значело забавяне на проекта, а оттам - риск да се загуби европейското финансиране. Не е ясно обаче защо компанията е ревизирала \"отказа\" си от участие, нито как е спазен призивът на Бойко Борисов фирмата да бъде оттеглена от търгове с държавно или еврофинансиране.  Срокът за изпълнение на проектирането и изпълнението на строително-монтажните работи на тунел „Железница“ (от км 366+720 до км 369+000) e 1060 календарни дни. Съоръжението ще бъде с две отделни тръби за движение в посока. Дължината на всяка тръба ще е около 2 км. Тунелът ще бъде с всички необходими системи за енергоефективно осветление, вентилация, видеонаблюдение, пожароизвестяване, интелигентна система за управление на трафика и т.н. Ще бъде изграден и обслужващ тунелен път при южния портал на тунела откъм гр. Симитли, площадка за хеликоптер, два моста над Суха река, които са съответно 132 м и 24 м, подпорна стена и др., припомнят от АПИ.  В историята има и още един сюжет - именно на него се позовава и АПИ. Върховният административен съд наистина се произнесе с окончателно решение, че именно \"Джи Пи груп\" с обединението, в което участва, е избраният изпълнител за строежа на \"Железница\". Делото бе заведено от гръцката компания \"Актор\", която обжалва класирането на \"Джи Пи груп\" за победител в търга първо през Комисията за защита на конкуренцията (КЗК). Тя обаче потвърди избора. Последва обжалването в съда. В решението си от 4 януари тази година магистратите посочват още, че по време на делото не са представени доказателства, че \"Джи Пи груп\" действително се е отказвала от проекта за \"Железница\" - тоест въпросният отказ същестува само \"на хартия\" в съобщението на компанията от 12 октомври, но не и в друга официална документация - или поне така излиза и от съдебното решение. ", "date": "2019.02.12", "title": "Въпреки Борисов и свое обещание: \"Джи Пи груп\" ще строи \"Железница\""}
{"url": "http://clubz.bg/79383-osminafinalite_na_shampionska_liga_%C2%A0dobyr_povod_da_zagubim_malko_pari", "text": "Февруари е специален месец. Нещо като Серхио Агуеро е, който бие не само по нисък ръст останалите нападатели в английската Висша лига, ами и по продуктивност. За скромните си 28 дни (отговарящи на 173-сантиметровия ръст на аржентинеца) февруари предлага доста краен продукт. В рамките на само една седмица – между 11 и 17 февруари, хората получават комерсиална причина да засвидетелстват любовта си, както и възможността да отпразнуват факта, че ще се напият, щото така. Тия неща обаче не са толкова интересни, колкото другото събитие, което също ще се случи във въпросните 7 дни, а именно - началото на елиминационната фаза на Шампионската лига.  Всяка година към края на януари проверявам какъв ден от седмицата се пада Свети Валентин, тъй като има 28,57 процента шанс да е вторник или сряда, когато са и осминафиналните мачове от турнира на шампионите. Така разбирам дали Денят на влюбените ще мине под знака на футбола, или на романтиките. Е, тая година нямам късмет и 14 февруари е четвъртък, което означава, че в двата дена преди него ще трябва да гледам как някакви хора ритат някаква топка.  И понеже съм добър самарянин, ще ви споделя прогнозите си за първите осминафинални сблъсъци от Шампионската лига. Вследствие, на което ще можете да загубите малко пари от залози, и/или да ми се смеете колко не разбирам от футбол. Тази вечер от 22 часа са първите мачове: \"Манчестър Юнайтед\" - \"Пари Сен Жермен\" и \"Рома\" - \"Порто\". Припомням, че в действие вече влиза системата за видеонаблюдения в помощ на съдиите (VAR). Ако от УЕФА не бяха пръснали осминафиналите в две седмици, за да издоят кравата, която пасе телевизионните права, тоя мач нямаше да го излъчват по нито една родна телевизия. А от гледна точка на фаворитите в турнира сблъсъкът ще излъчи „отбора, дето искаме да ни се падне на жребия за следващата фаза“. За да избегна неловки шеги за дашност, просто ще кажа, че през сезона „Рома“ вкарва почти по 2 и пускат по 1.3 гола средно на мач в италианското калчо, което е добра предпоставка зрителите на мача във вторник да не умрат от скука. Защитата на „Порто“ обаче (поне в местното първенство) е доста солидна - „драконите“ са инкасирали само 12 попадения в 21 мача, така че все пак не си хвърляйте парите на точен резултат 5:3 или сходни залози. Когато държите омлет на 2 месеца в хладилника си, лека-полека и пресните неща в него започват да миришат на камила. Е, преди близо два месеца в Манчестър най-накрая се отърваха от омлета (Моуриньо) и вече всичко е по мед и масло. Под ръководството на Оле Гунар Солскяр „червените дяволи“ записаха 10 победи и 1 равенство в 11 мача и играят приятен за окото футбол. А феновете им с носталгия си спомниха, че да се ходи на „Олд Трафорд“, всъщност се считаше за удоволствие преди няколко години. ПСЖ пък за поредна година ще спечели титлата в Лига 1, което постижение се равнява на това да надбягате сестра си, която ще се роди след 2 месеца. Лошото за парижани е, че двама от тримата им най-добри играчи са контузени за двубоя срещу „Юнайтед“. С Неймар и Кавани в лазарета изглежда, че английският гранд е лек фаворит и ще може да вземе превес в първия мач пред своя публика. Единственото нещо, по което двата отбора си приличат, е, че изостават на 6 точки от лидерите в първенствата си - съответно на ПСВ \"Айндховен\" и „Барселона“. Грандът от Амстердам разполага с може би най-добрата си селекция от началото на XXI век и раздава шамари (по 3-4 на мач) в Холандия, но въпреки това загуби последния си двубой от отбор, кръстен на Херкулес. През януарския трансферен прозорец пък един от талантливите им млади играчи - Френки де Йонг, бе продаден на „Барселона“ за рекордните за холандски футболист 75 милиона евро. Което може да се окаже допълнителен стимул за халфа да се представи на ниво срещу кръвния враг на каталунците. В „Аякс“ е и бившият нападател на „белите“ Клаас-Ян Хунтелаар, който също ще бъде доста мотивиран. Стига да не остаане на реезервната скаамейка  Барса и \"Реал\" не се победиха в първия полуфинал (СНИМКИ) От друга страна, в рамките на предходната седмица „Реал“ гостува на двата си най-големи конкурента в Испания. А фактът, че си тръгна с равенство за Кралската купа от „Камп Ноу“ и с 3 точки от стадиона на градския съперник „Атлетико“ е индикация, че отборът вече не е пушечното месо, което беше допреди месец-два. Все пак „кралският клуб“ почти не може да запази суха мрежа, така че сигурно ще видим доста голове и в двете врати. Сега ще почна с Дортмунд, защото „Тотнъм“ никога не е първи в нищо. „Жълто-черните“ са приятната изненада в Германия и (все още) водят на „Байерн“ с няколко точки, а светът е възхитен от Джейдън Санчо, който показва таланта си седмица след седмица. Точно затова през януари „Челси“ плати 50 милиона евро за услугите... на Кристиян Пулишич. Как е възможно това, Романе, кажи ми? През уикенда футболистите на „Борусия“ успяха да изпуснат преднина от 3 гола в домакинството си на „Хофенхайм“ и подариха точка на своя гост. За кеф на букмейкърите и „Байерн“ (Мюнхен). През миналата седмица Марко Ройс и компания показаха и че не умеят да изпълняват дузпи много добре, което им коства отпадане от Купата на Германия. „Тотнъм“ на свой ред се оправя без контузените Хари Кейн и Деле Али, които най-вероятно ще липсват и на първия осминафинал в Шампионската лига. Но отсъствието им е най-неприятно за милионите по света, играещи Fantasy premier league. „Шпорите“ пък къде с късмет, къде с упорство, спечелиха последните си няколко мача в първенството дори без Кейн, но срещу водача в Бундеслигата едва ли ще им бъде леко. На теория Юрген Клоп знае как да побеждава „баварците“ - все пак им отмъкна 2 титли, докато водеше Дортмунд. „Ливърпул“ обаче изпитва затруднения напоследък и триото в нападение на няколко пъти забуксува, което върна интригата във Висшата лига. Едно е сигурно обаче - ако Мохамед Салах вкара какъвто и да е гол, феновете на футбола (в Египет) ще гласуват за него и ще го превърнат в гол на турнира и/или хилядолетието. „Байерн“ също като „Реал“ изпитваше сериозни трудности в началото на сезона и натрупа редица негативни резултати, като беше и на косъм да остане на второ място в групата си в Шампионска лига. През 2019-а започна добре, но после допусна обрат в Леверкузен и не можа да се възползват от двете поредни равенства на конкурента им за титлата „Борусия“. В Мюнхен прекалено много разчитат на Роберт Левандовски, а дуелът между него и Върджил ван Дайк може да реши изхода от този осминафинал. „Хлапетата“ са симпатичен отбор, който взе 4 точки от двата си мача срещу „Манчестър Сити“ в груповата фаза на надпреварата. Въпреки това елиминациите са нещо коренно различно и липсата на опит в мачове с такъв залог ще си каже думата срещу солидния тим на каталунците.  В местното първенство „Олимпик“ се представя на приливи и отливи. Футболистите на Бруно Женесио нанесоха първо поражение на ПСЖ, с което убиха едничката интрига във френския футбол, лишавайки парижани от възможността да се борят за непобеден сезон. След което паднаха като гости на „Ница“ и натрупаха изоставане от 16 точки от върха. В общи линии е по-интересно да гледате как изсъхва боя, отколкото да следите „битката“ за титлата в Лига 1, заради което е и трудно да се направи извод за реалното качество на който и да е във френския състав. Формата на „Барселона“ през февруари не задоволява, след като бяха записани поредни равенства, но въпреки това „блаугранас“ водят убедително в Ла Лига. На свой ред Лео Меси е лидер за „Златната обувка“ на Европа с 21 гола дотук в първенството. Истинските предизвикателства за тях ще започнат в следващата фаза на турнира. Последната по-завързана осминафинална двойка. Очаквам Диего Симеоне ще забрани на своите възпитаници да играят атакуващ футбол и най-вероятно само най-запалените фенове на „Старата госпожа“ ще са будни за финалния съдийски сигнал на мача в Мадрид. Любовта между Кристиано Роналдо и „дюшекчиите“ ще пламне наново, а мръсните номера и провокациите също може да съпътстват срещите между двата отбора. \"Реал\" взе дербито на Мадрид „Ювентус“ е единственият тим в топ 5 първенствата на Европа, който все още няма загуба в местната лига. За сметка на това вече отпадна от турнира за Купата на Италия след 0:3 от „Аталанта“ в Бергамо, което сложи край на мечтите на „бианконерите“ за требъл. Заредете се с доста бира и си викнете другарчета, за да не ви е скучно. Едва ли ни чака кой знае какво зрелище. „Кралскосините“ или „небесносините“ - звучи като дилема на абитуриентка, която си търси обувки за балната рокля. Разбира се, двата отбора няма да излязат един срещу друг, облечени в нюанси на един и същи цвят, тъй като това би предизвикало мигрена и бунт на Съюза на футболните фенове-далтонисти. Въпреки това е любопитно да се отбележи, че това са два от отборите (заради екипировката и прякорите им), благодарение на които мъжете разпознаваме повече от 7 цвята. \"Манчестър Сити\" завъртя \"шестица\" на \"Челси\" След като „Сити“ победи „Челси“ с 6:0 през уикенда (най-тежката загуба на лондончани от 28 години насам), не е много трудно да си представим как и на „Шалке“ ще се случат неприятни неща. Нищо, че мачът ще се играе в труден за произнасяне град, какъвто е Гелзенкирхен.  Немският тим на всичко отгоре се намира...(момент да скролна надолу)... на 14-о място в Бундеслигата. За него би било много по-добре да съсредоточи сили там, за да не изпадне от елита, а не да се надиграва с отбори като „Манчестър Сити“, които могат да ги бият дори след пиянски рожден ден в Студентски град. На 20 февруари ще знаем колко от прогнозите са се оказали верни и дали съм се доближил до легенди в типстър бранша като октопода Пол (лека му пръст). А през това време ще стартира и пролетният дял в родната Първа лига, което съвсем ще бетонира статута на февруари като страхотен месец. Да ни е жив и здрав и да порасне голям догодина! „Генерация Z“ – с подкрепата на „Америка за България“ \"Реал\" взе дербито на Мадрид \"Манчестър Сити\" завъртя \"шестица\" на \"Челси\" „Генерация Z“ – с подкрепата на „Америка за България“", "date": "2019.02.12", "title": "Осминафиналите на Шампионска лига - добър повод да загубим малко пари"}
{"url": "http://clubz.bg/79384-posledno_qsno_e_koj_stroil_kraj_magistrala_struma_proektantyt", "text": "Фирмата, избрана от Агенция \"Пътна инфраструктура\" да направи идеен проект и Подробен устойствен план - парцеларен план (ПУП-ПП) е докарала техника в близост до трасето на поредния участък от магистрала \"Струма\". За строежа на лота в момента тече обществена поръчка, която е на етап \"подаване на оферти\" и дейностите около трасето през 2018 г. нямат общо с този процес, както се твърдеше в материал на бТВ от вчера. Как по магистрала \"Струма\" вече се работи, преди да е избран изпълнител \"Главболгарстрой\" отрича да строи край \"Струма\". АПИ не знае... Това се разбра от думите на управителя на компанията \"Пътпроект - 2000\", избрана от пътната агенция за предпроектната работа още през 2017-2018 г. - инж. Любен Симеонов. Отново пред бТВ той обяви, че фирмата е правила сондажи и временни пътища - процес, който предхожда изготвянето на техническия проект и строителството на трасето на автомагистралата. , подчерта той. Инж. Симеонов призна пред бТВ, че няма задание за допълнителни сондажи, но когато през април 2018 г. от АПИ му възлагат актуализация на парцеларния план ( ), проектантите решават да довършат работата си по сондиране и геоложко проучване. Целта на това - да не се допуснат грешки, които могат да попречат на следващите етапи на строителство на магистрала \"Струма\".  , подчерта инж. Симеонов и добави: Според управителя на фирмата проектант през 2017 г. е информирано Държавното горско стопанство, на чиято територия са се случвали дейностите по сондиране и проправяне на път за машините, че такива дейности предстоят. През 2018 г. са направени допълнителните сондажи, но без ново уведомление.  Според инж. Симеонов не става дума за никакви далавери, а за непознаване на технологичния процес за строеж на пътища, в това число и магистрали, става ясно от негови думи, цитирани от радио \"Фокус\". \"Главболгарстрой\" отрича да строи край \"Струма\". АПИ не знае...", "date": "2019.02.12", "title": "Последно: ясно е кой \"строил\" край магистрала \"Струма\" - проектантът"}
{"url": "http://clubz.bg/79378-dopotopno_kakva_bylgariq_iska_bpc", "text": "Българската православна църква (БПЦ) се държи като четвъртия в коалицията на \"патриотите”. Възмущава се от бежанците, тръгна на битка срещу Истанбулската конвенция, настоява за задължително вероучение в училище и изглежда силно развълнувана от демографските проблеми на България, при чието решаване трябва да бъдат защитени “традиционните ценности и устои на българското семейство”. Също като „Патриотите\", само дето говорят от различни амвони. Загрижено за духовно-нравственото състояние на българските деца, най-голямото вероизповедание в България се произнесе срещу новата Национална стратегия за детето 2019-2030 година. В становище, публикувано от Светия синод, православната църква настоява за радикална редакция на стратегията. Обявява се например против яслите и детските градини, като говори за “узаконяване на насилствената институционализация на децата (…) без никаква възможност за алтернативно решение на техните родители”. Обявява се и срещу абортите, което вероятно би означавало да се криминализират и да се върнем във времената, когато са били забранени. Наред с това за сетен път иска да бъде въведено задължително религиозно обучение, най-добре още в детските градини. Само и само да не бъдат възпитавани децата, „че забременяването е лесно отстранимо, че абортът е суверенно право на майката или че двама или повече души могат да живеят без брак и да съжителстват на семейни начала, включително и ако са от един и същи пол”. По един особен начин доктринерството на БПЦ прилича на концепцията на Каракачанов за интеграция на “циганския етнос”. Неговата стратегия предлага например финансирани от държавата аборти, за да бъде ограничена раждаемостта сред ромите. И двете позиции са дидактични, ограничават човешки права и предлагат радикални мерки, вместо управления на процеси. БПЦ е на мнение, че трябва да бъде “включена като доказан положителен фактор и градивен участник в целевите, заинтересовани и засегнати групи и институции в процеса на развитие на живота на детето”. Като оставим настрана въпроса с какво точно БПЦ се е доказала пред българското общество като “положителен фактор”, няма как да не отбележим, че никой не е попречил на институцията БПЦ, официално вероизповедание по Конституция, да бъде градивен участник в упоменатите от нея процеси. След като смята, че е по-успешно да се работи “по превенция на детското насилие чрез преподаване на християнските добродетели кротост, милосърдие, любов към ближните, отколкото по преодоляването на разрушителните последствия от вече извършеното насилие”, нека организира детски лагери например. Разполага със свещоливница, от която получава приходи за милиони. Притежава и внушителен брой имоти - гори, земи, храмове, манастири и комплекси към тях, за голяма част от които държавният бюджет отпуска средства за довършителни дейности и реконструкция, благосклонно разписвани от премиера Борисов. Преди тоталитарния режим го е правела - детски летовища (част от които после стават пионерски лагери), юношески лагери към епархийските манастири, наред с традиционните неделни училища и приюти за сираци. Още отец Матей Преображенски (Миткалото) е основал взаимопомощна Спестовна каса, изпращала млади хора да учат в английски университети. БПЦ иска също така да проповядва на децата, че алкохолът, никотинът и наркотиците категорично трябва да се избягват. Ами нека го прави - съвременният дигитален свят предлага достатъчно възможности за комуникация: сайтове с видео и подкаст, интернет радио, канал в YouTube. А в случай, че иска да помогне и при справянето с последствията - християнски благотворителни организации от цяла Европа с радост ще споделят опита си в организацията на комуни за наркозависими или на домове за деца, станали жертви на насилие. А ако пък иска да ни учи на милосърдие, нека върне Православните добротворни братства от началото на миналия век, подпомагали бедни и нуждаещи се енориаши. Вместо отдел “Милосърдие и благотворителност” към Софийската света митрополия. Сега, когато грижата за заплатите на духовниците е поета от данъкоплатците - без значение дали са атеисти, агностици или вярващи, а вероизповеданията са на път да получат и данъчна амнистия за неплатените си налози за смет, БПЦ би могла да се съсредоточи не толкова върху каноничните напътствия, колкото върху същинската, смислената работа. Но не. Светият синод изисква от държавата да отдели средства за възпитание по вкуса на Църквата, защото православието било “исторически, националноформиращ и културоопределящ фактор в развитието на България”. Това ли е църквата, създала Екзархията, на чиято основа възниква Третата българска държава? Същата, която участва в спасяването на 50 000 български евреи? За какво се сещате, когато чуете името БПЦ - за Екзархията или за Ролекса на някой митрополит?", "date": "2019.02.12", "title": "Допотопно: каква България иска БПЦ"}
{"url": "http://clubz.bg/79377-rusnacite_podozirat_che_pravitelstvoto_gi_lyje", "text": "Малко над половината руснаци -   - подозират, че правителството им ги лъже до голяма степен или почти винаги, показва изследване на центъра Левада, цитирано от ДПА. \n\tТова е най-високият резултат по този показател за последните осем години, заяви Левада. \n\tДруги   от анкетираните в извършеното през ноември национално изследване изразяват подозрение, че държавните ръководители не казват истината поне от време на време. Руснаците - толкова бедни, че дори не могат да емигрират Областите, в които политиците са заподозрени в лъжа, включват икономиката, здравеопазването, пенсионната система и правоохранителната дейност. \n\tРуската икономика от години страда от ниските износни цени на петрола и от санкциите, които Западът наложи на Москва, след като Русия анексира Крим през 2014 г. Миналогодишното съобщение на руското правителство, че ще повиши пенсионната възраст с пет години, предизвика протести в цялата страна, отбелязва БТА. ", "date": "2019.02.12", "title": "Руснаците подозират, че правителството ги лъже"}
{"url": "http://clubz.bg/79381-bylgarskite_vlasti_se_opitvat_da_prikriqt_otravqneto_na_gebrev", "text": "Българските власти се опитват да прикрият случая с отравянето на бизнесмена Емилиян Гебрев и на още двама души през 2015 година, смята бившият министър на отбраната Бойко Ноев. Ноев е убеден, че ключът към разгадаването на загадката – кой стои зад отравянето и защо – се крие във „Виафот” – дружеството, свързано със сюжета около „Дунарит”, чийто собственик е именно Гебрев. Той е един от свидетелите по разследването за отравянето на Гебрев, тъй като през 2015 г. е бил до леглото му, когато предприемачът се е борел за живота си след тежкото отравяне. \"Бях до леглото на Гебрев. Обадиха ми се по телефона, че умира там и отидох\", обясни Ноев като не даде повече подробности за своята роля в случая. По думите на бившия министър на отбраната изнесената в понеделник информация по случая от главния прокурор Сотир Цацаров не е била точна. „Първо – тримата отровени никога не са били на едно място, когато са били отровени. Второ – Гебрев не е отровен в ресторанта, а там е припаднал. Трето – той не пие кафе. Вчера ни обясняваха за кафе машини и т. н. Аз очаквам не само Федотов да бъде, очаквам скоро и други имена да се появят, но въпросът е кои са българските ятаци. Ето това е големият въпрос\", каза Ноев. Сотир Цацаров потвърди - помагач за Скрипал е бил в България три пъти Според него Русия има интерес да закрие българската оръжейна индустрия и да дестабилизира България като държава членка на НАТО. Случаят с отравянето на Емилиян Гебрев влиза в парламента Той показа и доклад за намерените в организма на Гебрев следи след отравянето: „Химикалът, с който те са отровени е на базата на органофосфорно съединение. Това е същото съединение, което е от групата на „Новичок” – същото съединение, което е от групата на същото вещество Ви Екс”.. Има нов \"рубеж\" срещу \"Дунарит\", оплака се собственикът Емилиян Гебрев Изследването на веществото, с което се смята, че е бил отровен Гебрев, било поръчано от ВМА, бизнесменът само го платил. Всеки от тримата пострадали е бил натровен поотделно, по различен начин и по различно време, твърди още Бойко Ноев. Става дума за съединение от групата на новичок по неговите думи, но през 2015 г. новичок още не е бил познат и затова се казва, че е органофосфорно съединение, но не може да бъде идентифицирано. Ноев на няколко пъти подчерта, че българските власти се опитват да прикрият случая. Като посочи, че от един месец Гебрев ги е помолил отново да се обърнат към Международната организация за забрана на химическите оръжия. \"Нямам съвнения в следователите от СДВР, те са честни хора, но са затрупани с кражби, изнасилвания\", каза още Ноев. Според него мотивите за прикриването тепърва ще стават ясни. Бившият военен министър смята, че интересите на Русия не са да защитят или ударят една или друга партия, а отравянето на Гебрев е част от дълга брънка за дестабилизиране на България. Случаят с отравянето на Емилиян Гебрев влиза в парламента Има нов \"рубеж\" срещу \"Дунарит\", оплака се собственикът Емилиян Гебрев", "date": "2019.02.12", "title": "\"Българските власти се опитват да прикрият отравянето на Гебрев\""}
{"url": "http://clubz.bg/79376-nqmalo_shans_putin_da_prati_otrqd_alfa_da_eliminira_sorosoidite", "text": "Това е един от отговорите на руския посланик в София Анатолий Макаров в обявената фейсбук акция на дипломатическата мисия #ПопитайПосланика на въпрос на загрижени граждани, които се тревожат как се справя с неприязънта и омразата към Русия. Директно попитан дали президентът Румен Радев е на заплата в Москва, руският посланик е написал само: \"Не.\" За сметка на това соросоидите засега могат да си отдъхнат - не са застрашени от непосредствено елиминиране. Буден гражданин се интересува, ако се съберат 100 хил. подписа на русофили, дали Русия ще прати отряд \"Алфа\",  за да се разправи със соросоидите. Има ли шанс, пита с надежда гражданинът. Интересното е, че посланикът отговаря старателно и детайлно на \"предложението\": Посланик Макаров: Няма да ви се месим в изборите. Никакви указания за това не сме получавали Руското посолство мобилизира стотици въпроси с акция #ПопитайПосланика : Русия обича ли България? – Много! : От коя част на Русия е родом? – От Москва. : Уважаеми, г-н Посланик, изключително много желая да се възстановят братските връзки с България и Русия! Прави впечатление, че в тази насока малко се работи! Обичам Русия като втора Родина! Но използвате ли си правомощията създавайки чести контакти с нашите политици! САЩ-посланикът непрекъснато поддържа близка връзка с МС и Президентство! Вие имате ли такава възможност! Само тесни контакти с политиците ни и народа ще възродят святата дружба между двата народа! Въпросът имате ли тази възможност за контакти! – Поддържам добри работни контакти с членове на политическото ръководство на България, за което им благодаря. Ще работя и по-нататък за подобряване на руско-българските отношения и се надявам и занапред да срещам разбиране от българската страна. : Румен Радев на заплата ли е при вас? – Не. : Защо имаме такова голямо, отрицателно за нас търговско салдо, защо пречите всячески и умишлено на износа на български продукти в страната ви? – Наопаки, бихме се радвали търговията между Русия и България да се развива и в двете посоки. Дори имаме тук Търговско представителство, което оказва подкрепа на бизнеса. Руският пазар е голям, така че и за български производители има място. Стига да имат желание. : Като чета въпросите на другите ми се иска да разбера как се справяте с честата неприязън и неодобрение, които са задължителна част от тежката корона, която трябва да носи държава като Русия?;   Как се справяте с крайно поляризираното българско общество по отношение на Русия, и най-вече с омразата ? Благодаря Ви ! – Кучетата лаят, керванът си върви. Нали така казват в България? : Господин посланник, в РФ някой обръща ли внимание на всевъзможните декларации, мнения, изказвания от България спрямо РФ и нейните политики? – Разбира се, че думите не минават незабелязано, и от тях до голяма степен зависи нагласа на ръководството на страната ни към развитие на руско-българския диалог. Въпреки това много добре разбираме, че често има разлика между политическите декларации и настроението на народа, така че и други неща се вземат предвид. : Въпрос към Н.Пр.посланика - колко на брой са българските младежи, кандидатстващи за безплатно образование в Руската федерация след завършено средно образование и дали броят на кандидатите се увеличава всяка година? – Годишно имаме около 500 заявки от българските абитуриенти да следват в Русия по нашата програма за безплатно образование. Квотата за България е около 220 души, така че почти всеки втори успява да замине за Русия. : Г-н посланик, бих искал да Ви задам въпрос, свързан с напрежението, което се поражда от струпването на войски на НАТО в близост до руската граница. Според Вас това би ли могло да се тълкува само като провокация от силите на НАТО, или съществува реална опасност от реален конфликт между НАТО и Русия? Бих искал и да Ви попитам дали според Вас е възможно кризата в отношенията между България и Русия в бъдеще да бъде преодоляна? И в тази връзка кога г-н Путин ще посети България? Благодаря Ви предварително! – Дай боже, до реалния конфликт никога няма да стигне – нали има още хора, които добре помнят поуките на Втората Световна война. Не бих говорил за кризата в отношенията между Русия и България, по-скоро за нереализиран потенциал, който трябва да започнем да използваме. И третия ви въпрос – надявам се, че това ще се случи по време на моя мандат. Той има покана, а над конкретното съдържание работим заедно с българската страна. : Ваше Превъзходителство! Господин Посланик! Ясно Ви е, че злословията тук не изразяват ничие мнение, още по-малко – на българския народ! Трябва да знаете, че троловете се вкаменяват с доброта и светлина. Лично на мен ми е любопитно какви качества е необходимо да притежава добрият дипломат, за да се справя с реални дипломатически затруднения? – Трябва да бъде достатъчно образован, да се ориентира добре в международната ситуация, да разбира от човешката психология и да обича страната, в която работи. Притежаването на чувство за хумор също е от плюсовете. Тогава и дипломатическите затруднения, а и всички други се преодоляват по-лесно. : Няма ли да нападате, пред разпад сте? – Как да нападаме, ако сме пред разпад? Ако оставим хумора настрани, нито се каним да нападаме някого, нито сме пред разпад. Подведоха Ви фалшивите новини.  Ваше превъзходителство! Ако се съберем 100 000 русофила и с подписка поискаме от Владимир Владимирович да изпрати отряд алфа да елиминира соросоидите в България, има ли шанс? – Шанс няма, защото, за разлика от някои страни, не се намесваме във вътрешните работи на други държави и не предоставяме военна помощ без получаване на съответни молби от легитимното им ръководство.     Руското посолство мобилизира стотици въпроси с акция #ПопитайПосланика", "date": "2019.02.12", "title": "Нямало шанс Путин да прати отряд \"Алфа\" да елиминира соросоидите"}
{"url": "http://clubz.bg/79353-naj_golemiqt_skandal_otkakto_musolini_obqvi_vojna_na_franciq", "text": "Решението на Франция да изтегли посланика си от Италия е може би най-големият дипломатически скандал между двете съседни държави, откакто Бенито Мусолини обяви война на Франция през 1940 г, но трансалпийското противопостовяне се корени в по-скорошни събития. Това се казва в статия на Ройтетс, цитирана от БТА. На 28 август м. г. в Милано италианският вицепремиер Матео Салвини и унгарският министър-председател Виктор Орбан се срещнаха, за да обсъдят бъдещата стратегия за изборите за Европейски парламент през май и обещаха да следват антиимигрантски курс. Това беше провокация, която младият френски президент - по онова време едва от една година на власт и избран с ясна проевропейска програма - не можеше да игнорира. Тогава той бе на обиколка в северните страни и отговори по време на пресконференция на следващия ден. Въпреки че преди това имаше моменти на съгласие между Макрон и Салвини, водача на крайнодясната партия \"Лигата\", в този момент вече \"ръкавицата бе хвърлена\" и Салвини и неговият колега, вицепремиера Луиджи ди Майо, не пропускаха възможност да уязвят френския лидер. Като се почне от критиката към Франция, че връща мигранти през границата обратно в Италия, и се стигне до френския \"неоколониализъм\" в Африка и перспективите на Макрон на европейските избори, италианският тандем нееднократно дразнеше 41-годишния френски президент. Макрон, който също има репутацията на човек с остър език, в повечето случаи се опитваше да не обръща внимание на провокациите. Миналия месец по време на визита в Кайро той каза, че изказванията на Салвини и Ди Майо са неуместни и че той работи с премиера Джузепе Конте. Но чашата преля с решението на Ди Майо да посети миналата седмица Франция и да се срещне с някои представители на движението на \"жълтите жилетки\", което от месеци води на моменти прерастваща в насилие кампания срещу Макрон и политиката му. Според френски служители посланикът вероятно скоро ще бъде върнат обратно, но напрежението ще продължи. Остават още три месеца до европейските избори, които се очертават като най-антагонистичните от първият такъв вот през 1979 г. Крайнодесните и популистки партии се очаква да спечелят до една трета от депутатските места. Според премиера Конте и 45-годишният Салвини, и 32-годишният Ди Майо искат да укрепят електоралната си база. На Световния икономически форум в Давос Конте каза на германския канцлер Ангела Меркел, че Салвини прави това, като експлоатира темата за имиграцията и отправя нападки към Франция, а Ди Майо, лидерът на антисистемното \"Движение 5 звезди\", се фокусира единствено върху Франция.  Макрон някога се надяваше да подготви общоевропейска партийна листа за европейските избори - предложение, което обезпокои лидерите на ЕС, което видяха в този ход навлизане в тяхна територия. Сега обаче той ще трябва да се съсредоточи върху подобряване на спадащия си рейтинг у дома, докато се опитва да държи на разстояние Салвини и Ди Майо с техните словесни провокации.", "date": "2019.02.12", "title": "Най-големият скандал, откакто Мусолини обяви война на Франция"}
{"url": "http://clubz.bg/79382-avtomagistrali_otgovori_na_bsp_sys_spisyk_na_dogovori_sys_stroitelni_firmi", "text": "„Автомагистрали“ ЕАД има действащи рамкови споразумения само с две от петте фирми, посочени от БСП като евентуални \"строители\" на магистрала \"Хемус\". Това са „ПСТ груп“ ЕАД и „Главболгарстрой\", става ясно от отговор на министърката на регионалното развитие Петя Аврамова на въпрос от депутата от левицата Георги Свиленски. Договорът с трета фирма от списъка на БСП - „Пътстрой -92“ АД, е бил за доставка на строителни материали за последното тримесечие на 2018 г. и е прекратен през декември поради изтичането му. С компаниите „Хидрострой“ и „Трейс груп“ „Автомагистрали“ ЕАД няма сключени рамкови споразумения през изминалите три години. Повод за въпроса на БСП бе решението на властта за строежа на новите 134 км от \"Хемус\" да не обяви обществени поръчки, а да възложи работата на държавната \"Автомагистрали\". За целта в края на 2018 г. правителството отпусна и 1,3 млрд. лв. за строежа. Социалистите обаче обявиха, че по този начин на практика пак частният строителен бранш ще работи, но без да е избран строител в конкуренция и при прозрачен търг.  \"Автомагистрали\" ЕАД преди да строи \"Хемус\" - 146 работници, 20 строителни машини От държавната компания твърдят, че няма сключени нито договори с подизпълнители, нито нарочни рамкови споразумения за строителството на новите 134,14 км от магистрала „Хемус“. Очаква се работата да започне до месеци. Освен с изброените компании държавната фирма има договори и рамкови споразумения за допълнително обезпечаване на оперативната си дейност от юли 2018 г. За наем на техника договорите са с шест фирми -  ЗП „Андрей Иванов Андреев“, „Миро транс 86“ ЕООД, „Боби 66“ ООД, „Бобо 5 и синове“ ООД, ЕТ „Палина – Зафир Иванов“, ЕТ „Бовема – Тодор Павлов“. През последното тримесечие на 2018 г. „Автомагистрали“ ЕАД сключва споразумения за наем на техника, за доставка на строителни материали и за изпълнение на отделни видове дейности с още 8 фирми – „ПСТ груп“ ЕАД, „Инфрастроежи“ ООД, „Грома холд“ ЕООД (това е новото име на небезизвестната строителна компания \"Агромах\" - б.р.), „ГБС - инфраструктурно строителство“ АД, „Геострой“ АД, „Инжстройинженеринг“ ЕООД, „Галчев инженеринг“ ЕООД и „Пътища и мостове“ ЕООД. На депутатите, които се интересуват по-детайлно от договорите, се дава възможност да се запознаят в удобно за тях време на място в дружеството, съобщават от строителното министерство. Това се прави с цел конфиденциалност и запазване на коректните търговски отношения на „Автомагистрали“ ЕАД с партньорите им.", "date": "2019.02.12", "title": "\"Автомагистрали\" отговори на БСП със списък на договори със строителни фирми"}
{"url": "http://clubz.bg/79366-favoritka_na_kritikata_no_ne_i_na_publikata", "text": "Действието във „Фаворитката*“ се развива в самото началото на XVIII век. Англия е във война с Франция, въпреки това най-популярните занимания в дворцовите среди са надбягвания с патици и преяждане с ананаси. Болнавата и наскоро овдовяла кралица Анна   заема трона, а близката ѝ приятелка лейди Сара   полага грижи за лошото ѝ здраве и успокоява избухливия ѝ темперамент, докато на практика управлява кралството. Изтощената от нещастната си съдба кралица – която има 17 починали малки или мъртвородени деца – се опитва да балансира между противоположните идеи на вигите и торите за управлението, данъците и войната с Франция, както и грижите за своите 17 зайци. Сара използва близостта си с Анна, за да оказва решителен натиск върху нейните политически решения. С намерението да си възвърне мястото сред аристокрацията, временно изпадналата до прислужница Абигейл   успява да се сближи с лейди Сара. Докато политиката отнема доста от време на Сара, Абигейл се сближава с кралицата – повече, отколкото обикновено се сближават две жени. Тяхното процъфтяващо приятелство ѝ дава шанс да изпълни амбициите си и тя няма да позволи на жена, мъж, политика, война или заек да застанат на пътя ѝ. Поне на сюжетно ниво новият филм на Йоргос Лантимос* изглежда по-нормален от това, което досега е предлагал режисьорът. Разбира се, историческата акуратност едва ли е била сред основните му приоритети  , но фактически голяма част от героите и събитията във филма имат реална основа. Що се отнася до пикантните подробности – те не са документирани със снимков материал и никой от героите не е направил официално „излизане от килера“. Историческите сведения в тази посока са от косвен характер. В ръцете на Лантимос тази дворцова история се превръща в ексцентрична и цинична, обилно подправена с черен хумор, сатирична драма за покваряващата сила на властта и нейните истински, понякога неподозирани механизми, които нямат нищо общо с официалната политическа система, каквато и да е тя. В случая с Абигейл, доближаването ѝ до блясъка на короната разкрива най-тъмните страни на психопатичната ѝ човешка природа. С атмосферата и епохата си „Фаворитката“ напомня за незабравими исторически филми, като например „Бари Линдън“ на Кубрик, но Абигейл предизвиква събитията, докато на Бари те му се случват. Със съблазняванията, предателствата и двойните игри, филмът на Лантимос е по-близо да „Опасни връзки“ на Стивън Фриърс, но тук жертвата не е някое наивно момиче, защото мащабите са съвсем други – монархически, социално-политически и международни. С великолепните си декори* и костюми*, избретателните ракурси на камерата*, осветление, всеки кадър е като жива картина на Вермеер, в която блестят – в тази ред – Оливия Колман, Ема Стоун и Рейчъл Уайз. И трите са достойни за номинациите си, но дори и да забравим, че по художествени съображения Колман е качила 18 кг за сложната си роля, нейната игра е най-впечатляваща. Още по-впечатляваща е динамиката вътре в това вълшебно женско трио – между истеризиралата от страдания и отговорности Анна, хладната, решителна и принципна Сара и амбициозната, коварна и все пак симпатична, въпреки слабостите си Абигейл. За общото въздействие спомагат и необичайните смени на лещите с широкоъгълни и още по-необичайните шумове, предизвикващи на подсъзнателно ниво усещания за изгубеност или тревожност в някои ключови моменти. С рекордните си десет номинации за „Оскар“  „Фаворитката“ на Йоргос Лантимос е един от двата големи фаворита на филмовата академия, наред с „Рома“ на Алфонсо Куарон. Критиците също са във възторг – сред осемте заглавия, от които ще бъде избран филмът на годината, техният комбиниран вот в „Метаскор“ го поставя на второ място с 90 точки след „Рома“ с 96 (!). Единствено зрителите не фаворизират „Фаворитката“ – те са му дали 7,9 от 10 точки, но има най-ниските приходи от билети – $29 млн.  . Това, разбира се, не е проблем – през последните десет години е имало и победители с още по-слаб зрителски интерес.", "date": "2019.02.12", "title": "Фаворитка на критиката, но не и на публиката"}
{"url": "http://clubz.bg/79380-mej_protaka_glasuvaneto_za_brekzit", "text": "Британската министър-председателка Тереза Мей ще поиска днес от депутатите в парламента да й дадат още няколко седмици, за да опита да договори промяна на споразумението с ЕС за \"Брекзит\" и ще премести гласуването по този въпрос на 27 февруари. Това съобщиха в понеделник вечерта почти всички големи британски вестници, съобщава ТАСС. \n\tСпоред информация на \"Дейли телеграф\" Мей ще заяви днес в Камарата на общините, че изключва възможността Великобритания да остане част от европейския митнически съюз след \"развода\" с ЕС. Именно това иска опозиционната Лейбъристка партия, за да подкрепи правителството. Според \"Дейли телеграф\" с това обещание Мей ще опита да успокои евроскептиците и по този начин да получи допълнително време за преговори с Брюксел. \"Фолксваген\" и БМВ най-засегнати от \"Брекзит\" без сделка Повторното гласуване по сделката с ЕС за Брекзит бе планирано за 14 февруари, но в. \"Гардиън\" пише, че Мей се надява да отсрочи вота за 27 февруари. Според изданието британската министър-председателка може да обещае на депутатите, че ще получат нова възможност да внесат поправки в закона за Брекзит, част от който се явява споразумението с ЕС. \n\tСпоред \"Файненшъл таймс\" редица членове на британското правителство подозират Мей, че нарочно бави датата на гласуване в парламента. Според тях планът на премиерката е гласуването да се състои колкото се може по-близо до датата за \"Брекзит\" 29 март и по този начин депутатите да останат само с две възможности - да подкрепят споразумението в предложения му вид или да се готвят за твърд \"Брекзит\", тоест без сделка. Франция е против отлагане на \"Брекзит\" без надежден нов план Всички издания обръщат внимание на факта, че позицията на Европейския съюз остава непроменена. Вестниците цитират изявлението на главния преговарящ на ЕС за Брекзит Мишел Барние, който вчера отново заяви, че ЕС няма намерение отново да обсъжда условията по споразумението, постигнато миналата година. \n\tСъщевременно в. \"Сън\" пише, че според членове на кабинета Тереза Мей се готви да подаде оставка през лятото, за да може да влияе на избора на неин наследник, съобщава Ройтерс. \n\tТози ход се разглежда и като план за спиране на нейния отдавнашен съперник Борис Джонсън, който иска съвсем различно търговско споразумение с ЕС с по-малко връзки с Брюксел, пише БТА.  Франция е против отлагане на \"Брекзит\" без надежден нов план", "date": "2019.02.12", "title": "Мей протака гласуването за \"Брекзит\""}
{"url": "http://clubz.bg/79379-trymp_pusna_zakon_za_izkustveniq_intelekt", "text": "Американският президент Доналд Тръмп подписа закон за използване на правителствени ресурси с цел развитие на капацитета на страната в сферата на изкуствения интелект на фона на признаците за напредък на Китай в тази област, предаде ДПА. \n\tЗаконът има за цел  Същевременно законът гарантира, че изкуственият интелект се използва \"за защита на гражданските свободи, личния живот и американските ценности\". Законът също така подкрепя проучванията, обучението на служители и изготвянето на регулации. Точен бюджет за постигането на тези цели не бе оповестен, отбелязва ДПА. В Китай \"работи\" тв водещ с изкуствен интелект Китай представя публично напреднали програми за изкуствен интелект от 2017 г. и обеща да произведе първокласна технология на световно равнище, създавайки заплаха за доминацията на САЩ в технологичните иновации, коментира агенцията. \n\tПекин използва държавни средства, за да придвижва напред своите интереси, отчасти като подкрепя частни фирми. Китай също така изнася своите технологии, включително в недемократични държави. \n\tВ САЩ частният сектор е предпазлив към партньорства с правителството в тази област, особено армията.  \n\tСъобщението на Тръмп идва на фона на търговска война с Пекин, посочва ДПА. В края на месеца изтича срокът за постигане на споразумение с Китай. В противен случай САЩ ще наложат нова серия мита на стоки от Китай, напомня агенцията.  Тръмп \"може дори да не бъде свободен човек\" до 2020 г. По-късно Доналд Тръмп замина за Тексас. Американският президент обяви, че частичната парализа на правителството е показала на страната, политиците и света \"какво по дяволите става с границата\", съобщава АП. \n\tТръмп говори пред хиляди хора на митинг в Ел Пасо в щата Тексас. Той каза, че са му съобщили за опитите на конгресмените да избегнат ново спиране на финансирането на администрацията. Президентът посочи обаче, че е заявил на сътрудниците си, че не иска да слуша за това, а за него е важно първо да говори пред своите хора в Тексас. \n\tТръмп каза: Тълпата му отвърна: На митинга в Ел Пасо американският президент изрази също надежда, че втората му среща със севернокорейския лидер Ким Чен Ун на 27 и 28 февруари в Ханой ще бъде също толкова успешна, колкото и първата, допълва БТА. Тръмп \"може дори да не бъде свободен човек\" до 2020 г.", "date": "2019.02.12", "title": "Тръмп пусна закон за изкуствения интелект"}
