{"url": "https://clubz.bg/86777-falshiva_trevoga_za_navodnenie_v_jelqznata_cyrkva", "text": "При силните порои в Истанбул вода е проникнала през камбанарията на Желязната църква „Свети Стефан“ в турския град. Но по информация на Генералното консулство на България там водата е стигнала само до преддверието на храма, без да нанесе щети. Това съобщиха от пресслужбата на Министерството на външните работи. По-рано в социалните мрежи и различни медии се появиха разкази на очевидци, че метохът е с наводнен под, което породи сериозни притеснения. От МВнР са категорични, че храмът и олтарът не са засегнати. Взети са мерки по почистване и отводняване, а в понеделник предстои строителна фирма да направи оценка на щетите на място. Една легенда се завърна - Желязната църква отвори врати (СНИМКИ) „Свети Стефан“, известна като Желязната църква, е православна българска църква в Истанбул, Турция, направена от готови железни елементи. Това е единствената православна желязна църква. Храмът представлява трикорабна базилика с кръстообразна форма и красиви орнаменти. Олтарът е обърнат към Златния рог, а над притвора се издига 40-метрова камбанария. Църквата е създадена в края на XIX век и струва на българската държава над 1 милион франка. Желязната църква в Истанбул - нов живот след 6 години реставрация Желязната църква в Истанбул - нов живот след 6 години реставрация", "date": "2019.08.18", "title": "Фалшива тревога за наводнение в Желязната църква"}
{"url": "https://clubz.bg/86776-cska_sofiq_s_trudna_pobeda_sreshtu_novaka_arda", "text": "ЦСКА-София се измъчи срещу \"Арда\" (Кърджали) в мач от 6-ия кръг на Първа лига - 3:2 на стадион \"Българска армия\". Новакът, воден от бившия треньор на \"червените\" Стамен Белчев, създаде доста проблеми на домакините. Тони Уот вкара за 1:0 в 15-ата минута, а още в 19-ата Радослав Василев изравни. В 63-тата Евандро върна аванса на ЦСКА-София. Резервата днес Али Соу се разписа в 89-ата, а в добавеното време Иван Коконов върна за кратко интригата. ЦСКА-София има 11 точки - на две \"Левски\", а \"Лудогорец\" е със същия актив и мач по-малко. Малкото публика на \"Българска армия\" видя интересен двубой, в който гостите, като изключим времето до гола на Уот, не се бранеше глухо. Британецът направи пропуск в началото, но след това се реабилитира след контра и хубав пас на Тиаго. \"Арда\" отвърна почти моментално след \"заспиване\" в защитата на ЦСКА-София. Последва пропуска на Евандро и удар на Кристиян Малинов, спасен от Иван Караджов. Тимът от Кърджали игра добре до края на полувремето и направи интересни атаки. В началото на второто полувреме ЦСКА-София имаше претенции за неотсъдена дузпа. След малко повече от час игра Евандро отново се показа като най-важният футболист на \"червените\" от началото на сезона. До края съперниците размениха по още едно попадение. Личеше умора в тима на Люпко Петрович след маратона от евромачове всеки четвъртък. А \"Арда\" не искаше да се предава до самия край и макар и без актив остави добри впечатления на \"Българска армия\".", "date": "2019.08.18", "title": "ЦСКА-София с трудна победа срещу новака \"Арда\""}
{"url": "https://clubz.bg/86775-adski_goreshto_e_i_vali_mychenie_e_da_si_tuk_no_nqmame_drug_izbor", "text": "Над 100 000 антиправителствени демонстранти участваха днес в масово шествие в Хонконг и препълниха основните кръстовища въпреки дъжда в единадесетата седмица на често пъти бурни демонстрации в азиатския финансов център.  10-а седмица протести в Хонгконг - този път са учителите Броят на днешните участници показа, че продемократичното движение все още има широка база, въпреки някои неприятни сцени миналата седмица, когато протестиращи окупираха летището, за което някои активисти се извиниха, припомня Ройтерс, съобщава БТА.. Недоволството избухна през юни заради вече оттеглен законопроект, който щеше да позволи заподозрени в престъпления в Хонконг да бъдат екстрадирани и съдени в континентален Китай. Протестите се подхранваха обаче от по-общи тревоги за подкопаване на свободите, гарантирани от принципа \"Една държава - две системи\", който важи за Хонконг след връщането на бившата британска колония под китайско управление през 1997 г. Протестиращите носеха плакати с надписи \"Свободен Хонконг\" и \"Демокрация сега\". Множеството в парка \"Виктория\" беше мирно и сред участниците имаше хора на средна възраст и по-възрастни, младежи и цели семейства, а някои родители носеха на рамене невръстните си деца. Въпреки че организаторите не получиха разрешение за шествие, паркът едва побра хората, които изпълнили и околните улици. Много протестиращи се насочиха към градския финансов център и скандираха искания за оставка на подкрепяната от Пекин ръководителка на местната администрация Кари Лам. Демонстрантите настояват и за окончателно оттегляне на законопроекта за екстрадиция, искат протестите да не бъдат определяни като \"нарушения на обществения ред\", сваляне на обвиненията срещу арестуваните, независимо разследване и подновяване на политическите реформи. Антиправителственият митинг в Хонконг днес е събрал повече от 1,7 милиона души според организатора на протестната проява Фронт за граждански човешки права. Това го прави най-масовото събитие от началото на демонстрациите на 1 юли, предаде ДПА, съобщава БТА. Това е и един от най-многолюдните протести от връщането на Хонконг под китайско управление през 1997 г. Отново са отменени полетите на летище Хонконг Уон Ик Мо - ръководител на коалиция от продемократични групи каза, че протестите са започнали срещу оспорван законопроект за екстрадиция в Китай, но са се превърнали в движение срещу \"репресията в китайски стил, която вече се върши от хонконгската полиция\". Замисля ли Пекин \"Тянанмън\" в Хонконг Станахме мишена на небивали нападения от организираните триади. Гражданите на Хонконг са дълбоко възмутени и отвратени от действията на правителството и полицията в Хонконг, подчерта активистът. Отново са отменени полетите на летище Хонконг Замисля ли Пекин \"Тянанмън\" в Хонконг", "date": "2019.08.18", "title": "\"Адски горещо е и вали. Мъчение е да си тук, но нямаме друг избор\""}
{"url": "https://clubz.bg/86715-syprugyt_mi_e_sgreshil_mi_nakajete_go_izpratete_go_poslanik_nqkyde%E2%80%9C", "text": "Пламен Георгиев - новият консул във Валенсия и на Балеарските острови Българи във Валенсия откриха подписка - не искат Пламен Георгиев Връчването на акредитивните писма от страна на новоназначения посланик представлява една доста пищна церемония. В президентския дворец е построена почетна рота, внушителна и красива, свири духова музика; посланикът прави преглед на ротата, т.е.минава напред и назад пред нея, след което застава по средата и поздравява войниците с турското „Мерхаба, аскер! (Здравейте, войници!), на което те отговарят със силен вик „Саа ол!“ („Бъди здрав“, или, по нашенски, „Здравие желаем!“) След това посланикът трябва да ги попита „Насълсънъз!“, демек, „Как сте!“, и те отново отговарят със „Саа ол!“. Протокол, трябва да го спазва човек. На мен, като знаещ турски, не ми беше трудно, но съм виждал доста хора, които бая са се озорвали да произнесат тези две фрази – подобен е протоколът и при приветстването на ръководители на висши държавни и военни делегации, а за времето на посланичеството ми посрещнах доста такива. Имам един интересен спомен, свързан с връчването на акредитивни писма. При следващите си пътувания в чужбина се случи да бъда член на българска делегация в Анкара, в съпровождение на външен министър; след изпълнението на програмата за деня – преговори, срещи и т.н., вечерта посланикът ни покани в резиденцията, приготвил бе маркови напитки и всичко останало, както си му е редът. Започнахме да разхлабваме вратовръзките, да сваляме саката – зер, бяхме в режим на разпускане, доколкото това е възможно по време на такова посещение. Когато посланикът си свали сакото, видях, че е с едни много хубави и скъпи тиранти, загледах се в тях; той забеляза, че го гледам в тирантите, и ми каза: „Пешко, сигурно се чудиш защо съм ги сложил, нека ти разкажа, ти като бивш посланик тук ще ме разбереш най-добре. Когато пристигнах в Турция и дойде време да връчвам акредитивните си писма на президента, знаеш, че по протокол посланикът прави преглед на почетната рота, разхожда се напред-назад, има и „вълшебните думички“ на турски, които човек трябва да научи. Аз ги бях научил, това не ми беше проблем. Но като тръгнах пред ротата, започнах да изпитвам едно неприятно усещане, че панталоните – аха! и ми се смъкват от кръста – нали имам корем. Макар да знам, че няма да ми се смъкнат напълно панталоните, това си е едно доста гадничко чувство. И от Чанкая (квартал в Анкара, където по онова време беше президентският дворец), като потеглихме, казах на шофьора да кара направо в магазин „Беймен“ (скъп турски магазин за мъжка мода), и си купих няколко чифта тиранти. Та оттогава ги нося“. Като стана дума за протокол в Турция, да кажа и за посрещане на летището на висши чужди ръководители – държавни глави или министър-председатели. След като самолетът кацне на летището в Анкара, шефът на турския протокол и посланикът на страната, откъдето идва посещението, се качват по стълбичката и вътре обясняват на „високия“ гост протоколните тънкости – преглед на почетната рота, думичките за поздрав („Мерхаба, аскер!“ – „Саа ол!“; „Насълсънъз!“ – „Саа ол“) и пр. Бил съм в делегация с Тодор Живков, за него не бе трудно да произнесе „Мерхаба, аскер“, само дето си го произнасяше „по български“, вместо „Мерхаба“, казваше „Мараба“. Бил съм и с други български ръководители. Когато, например, в Анкара пристигна министър-председателят Филип Димитров, той не обърна никакво внимание на онова, което му казваше турският протокол, и затуй, като направи прегледа на почетната рота, застана пред строените войници и каза на английски: „Hello, gentlemen!“ А те – нали си знаят, отговориха мощно „Саа ол!“  --- Една от делегациите беше за погребението на бившия Вселенски патриарх в Истанбул, в нея бяха българският Патриарх Дядо Максим, вице-президентът Атанас Семерджиев, министърът на вътрешните работи Христо Данов, посланикът и генералният консул. Вечерта генералният консул ни покани в резиденцията си, насядахме покрай камината, всеки с някакво питие в ръка. По едно време Дядо Максим се извини и се прибра в покоите си, Семерджиев също. Аз останах с министъра и подхванах разговор, казах „Господин министър, по нашите медии все пишат и обсъждат, че членовете на българския висш клир били агенти и офицери на Държавна сигурност, Дядо Максим бил дори генерал...“ Министър Данов се усмихна благо-благо, и отговори: „Е-е, господин посланик, аз подписвам само до полковник, за генералите ще питате президента д-р Желев!“ --- Един старши дипломат от турското външно министерство ми казваше: „Генералите от армията от време на време правят преврати. Държат властта, назначават министри, вкарват в затворите хора по своите си списъци, правят политика, а после се отдръпват в сянка. И когато се отдръпват, винаги има такива генерали, които искат да стават посланици. Защо искат да стават посланици, ние как не искаме да ставаме генерали?“  \n\tРазказвах това веднъж на министъра на външните работи Соломон Паси (тогава бях началник на Политическия му кабинет), той беше ядосан, че и в България има генерали, които имаха мерак да станат посланици. Изслуша ме внимателно, очите му светнаха, и каза: „Ами да. Да взема аз да те предложа на президента да те назначи за командващ Трета армия?“ Аз отговорих, че, първо, не знам дали има още Трета армия, и второ, не искам да ставам главнокомандващ, аз съм си посланик. Но си мислех, че не само генералите-превратаджии, като се заотдръпват от властта, искат да стават посланици; същото правят и редица цивилни партийни функционери в края на своя властови мандат, при това независимо от партийния си цвят. Например, Тодор Живков беше усвоил една „хватка“ в дипломацията: когато някой партиен функционер ставаше неудобен поради различни причини – несправяне с работата, откровени гафове или пък проява на нелоялност, той го изпращаше по-далеч от София на дипломатически пост; подобна беше „участта“ и на членове на семействата на Политбюро и ЦК. (Сред хората се говореше как единият от братята Гяурови пеел на Запад, а другият плачел на Изток – има се предвид изпращането на Костадин, брат на великия бас Николай Гяуров, за посланик в Монголия). Имаше (почти) виц как една съпруга на такъв партиен другар отишла при Живков и му казала: „Добре де, съпругът ми е сгрешил, ми накажете го, изпратете го посланик някъде!“ \n\t  Българи във Валенсия откриха подписка - не искат Пламен Георгиев", "date": "2019.08.18", "title": "\"Съпругът ми е сгрешил, ми накажете го, изпратете го посланик някъде!“"}
{"url": "https://clubz.bg/86772-bylgarite_sa_pesimisti_koito_iskat_da_qdat_mestni_hrani_i_da_karat_bg_avtomobili", "text": "Времената се менят - това е основният извод на проучването на БНП Париба, от което ясно се вижда, че поради или въпреки повсеместната глобализация и индустриализация хората все повече търсят близост, естественост, автентичност и сигурност. Искат да знаят какво потребяват с акцент върху регионалните продукти, давайки си сметка, че така могат и да подкрепят регионалната икономика. Все пак какво е значението на \"регионалността\" за гражданите в различните европейски държави? Как се развива тази тенденция в отделните страни и в кои случаи е уместно да се говори за регионално потребление? Защото хората решават да купуват именно местни продукти и какво би могло да им попречи да го направят? Отговорите на тези въпроси определено са интересни - особено за предприятията и търговските вериги, които получават по този начин ориентир. Половината от запитаните европейци казват, че предпочитат да купуват продукти, произведени в собствената им страна (на първо място са хранителните стоки с 87 процента), за 22 на сто от гражданите произходът на продукта няма абсолютно никакво значение, а 17 процента заявяват, че не ценят особено местните продукти - точно обратното. Основните причини за предпочитането на родното производство са три - загриженост за околната среда, подкрепа за местната икономика и за местния трудов пазар. Същевременно се откриват различия в отношението към регионалните продукти в различните части на Европа - за западноевропейците това са продукти от техния регион, докато средноевропейските потребители разбират под понятието по-скоро национални, респективно европейски продукти. Изследването стига до заключението, че настроението на потребителите като цяло се е подобрило значително - покрай настъпилите подобрения в собственото им положение. Смята се, че тази тенденция е трайна, но се отбелязва също, че нещата лесно могат да се преобърнат, ако растежът отслабне, а социалната несигурност се увеличи. Прогнозираният растеж (на БВП) в Европа за годината е 1,8 процента. На този фон България се класира много добре с прогноза от 3,1 на сто. По-добри са само показателите на Унгария, Полша, Румъния и Словакия. Макар и минимално - 0,1 процент - подобрение има и в личната ситуация на българите, но пък в това отношение влошаване се наблюдава само в три държави - Белгия, Франция и Швеция. Като цяло оценката, която българите дават за състоянието на страната си, е   - 3,7 по скалата от 1 до 10 (срещу 7,4 в Норвегия, която е шампион в категорията). А що се отнася до личното състояние: по същата скала   Най-добре в това отношение са датчаните - както излиза от проучването. Българите са и в групата на хората, които смятат, че  а - така мислят 40 процента от анкетираните. Но пък във Франция същият показател е 59 на сто, докато в Дания - само 17 на сто. Принципно се открива стабилност в това отношение в европейски мащаб - при 44 на сто не са настъпили изменения. В 8 от 17-те включени в проучването държави покупателната способност се е увеличила, а най-високо в класацията са норвежците - с 46 процента ръст. Що се отнася до склонността към спестовност, в България е отчетен значителен ръст от 17 процента, въз основа на който излиза, че   . България е класирана на трето място след Румъния и Италия. А на кои им се харчи най-малко? Нищо изненадващо - на швейцарците. Все пак от това, че на българите им се харчи, ни най-малко не следва, че имат възможността да го направят - само три процента заявяват, че разполагат с нужните средства за това. А дали са готови българите да плащат повече, за да купуват стоки, произведени в региона? На челните позиции - като привърженици на качеството на местните продукти - са австрийци, италианци, германци и румънци със средно 90 процента одобрение. В България пък само 50 на сто казват, че намират качеството на тези продукти за добро. Това, което се радва на успех, са - те се харесват на 94 процента от анкетираните (само италианците харесват храните си повече - 96 на сто). Следват мебелировката и дрехите - със 74 процента одобрение, козметичните и хигиенните продукти - с 61, електрониката - с 18 и - невероятно, но факт:  Авторите на проучването отбелязват, че българите се различават от съседите си по това, че   - и в личен, и в общ план. Освен това са сред малкото страни, които дефинират \"регионалните продукти\" като продукти, произведени в тяхната държава. Ако на потреблението на този вид продукти се гледа като на нещо важно, то е предимно по патриотични съображения - екологичният аспект отстъпва на заден план. Проучването е било осъществено в 17 държави, в които са били анкетирани 13 800 души на възраст между 18 и 75 години. Основният извод е, че европейските потребители ценят регионалните продукти, тъй като държат на доверието и качеството. Потреблението на този вид продукти създава усещането, че действаш отговорно. За което потребителите са готови да плащат и повече.", "date": "2019.08.18", "title": "Българите са песимисти, които искат да ядат местни храни и да карат БГ автомобили"}
{"url": "https://clubz.bg/86758-pravitelstveni_dokumenti_nedostig_na_hrani_goriva_i_lekarstva_pri_brekzit_bez_sdelka", "text": "Великобритания ще бъде засегната от недостиг на гориво, храни и лекарства, ако напусне Европейския съюз без споразумение, а също така е заплашена от нарушаване на работата на пристанищата и твърда граница с Ирландия, показват документи на британското правителство, с които се е запознал в. \"Сънди таймс\", предаде Ройтерс. \"Брекзит\" запасите свършиха, БВП на Великобритания се сви Според изданието прогнозите, направени от правителството, описват най-вероятните последици от Брекзит без сделка, а не най-лошите сценарии. Правителствените оценки показват, че 85 процента от камионите, използващи главните пропускателни пунктове на Ламанша, \"може да не са готови\" за френските митници, което означава, че работата на пристанищата може да бъде нарушена в продължение на три месеца, преди движението да се подобри. Брекзит вече хапе Правителството също така смята, че е вероятно да се стигне до твърда граница между британския район Северна Ирландия и Ирландия, тъй като сегашните планове за избягване на значителни проверки ще се окажат неприложими. \"Брекзит\" в стил \"Джонсън\" може да доведе до разпад на Кралството Според вестника документите, подготвени този месец, позволяват да се \"надникне в тайното планиране, осъществявано от правителството с цел да се избегне катастрофален срив на инфраструктурата на страната\", и представят \"най-обстойната оценка за подготвеността на Великобритания за Брекзит без сделка\". Брекзит вече хапе \"Брекзит\" в стил \"Джонсън\" може да доведе до разпад на Кралството", "date": "2019.08.18", "title": "Правителствени документи: недостиг на храни, горива и лекарства при \"Брекзит\" без сделка"}
{"url": "https://clubz.bg/86774-vmro_himicheska_kastraciq_za_pedofili_i_iznasilvachi", "text": "ВМРО предлага химическата кастрация като наказание при изнасилване, педофилия и други сексуални извращения. Позицията на партията е провокирана от \"поредното брутално престъпление, извършено от човек, който не се вписва в нормите на нормалното съвременно българско общество\". \"Случаят с жестокото изнасилване и последвало убийство на 7-годишната Кристин в село Сотиря не бива да остане просто поредният абзац от дългата сводка с престъпления извършени от маргинални субекти. Това е симптом за сериозността на проблема, за който ние от ВМРО говорим от години. Преди Кристин има много дълъг списък с придобилите публичност подобни нечовешки зверства\", пишат от ВМРО. Мартин Трифонов признал всичко за убийството на 7-годишното дете И изброяват: \"- Вероника Здравкова във Велико Търново, убита от рецидивист, който беше излязъл от затвора няколко дни преди това – съден по бързото производство за убийство със споразумение с прокуратурата и пуснат преждевременно; - Виктория Маринова в Русе, изнасилена и убита от циганин, който сключи споразумение с прокуратурата; - 23-годишната жена изнасилена и ограбена от алжирец до Конната база в София; - Изнасиленото и пребито непълнолетно момиче от с. Хайредин, община Козлодуй; - Бившият учител по музика в Казанлъшко училище, който системно изнасилвал 13 годишната си дъщеря и т.н и т.н. Да не пропускаме десетките известни случаи на възрастни жени, с които не веднъж са се гаврили подобни изверги, както и изнасилванията на момчета, последното от които беше в квартал „Секирово” на Раковски. Там непълнолетни цигани се гавриха, блудстваха и изнасилиха 12-годишно момче. Нечовешки акт, ненормално и подчертаващо сериозността и мащабите на проблема деяние, свързано с несоциализираните маси от обществото.\" Северин няма да жали присъдата от 30 г. за убийство на Виктория Маринова От ВМРО искати     , което води до намаляване на присъдите при тежки престъпления \"Ето защо ние от ВМРО сме категорични, че подготвените от нас промени в НПК за отпадането на съкратеното съдебно следствие, с което се намаляват присъдите с до 1/3 трябва да отпадне, особено при подобни тежки престъпления. Това само води до регресия при престъпниците, които след 10 години се озовават на улицата и изнасилват и убиват пак\", се казва още в позицията на партията. Сред другите им предложения е да бъде   \"Нека се повдигне отново и темата за правомощията на органите на реда. Полицаите и военнослужещите трябва да имат самочувствието, че са защитени от държавата и гражданите при изпълнението на служебните си задължения. С риск да бъдем отново охулени от пролибералните среди и защитниците на човешките права от средите на НПО-сектора, ние няма да отстъпим от исканията си, които отстояваме от години и за които днес сме категорични, че българското общество е узряло и ги подкрепя\", казват от ВМРО. Северин няма да жали присъдата от 30 г. за убийство на Виктория Маринова", "date": "2019.08.18", "title": "ВМРО: Химическа кастрация за педофили и изнасилвачи"}
{"url": "https://clubz.bg/86714-shte_svalq_pravitelstvoto_ne_moje_da_e_prestyplenie", "text": "Покрай разследването срещу \"ТАД груп\" стана ясно, че в съвременна България изявлението \"ще сваля правителството\" е престъпление. Или най-малкото може да се ползва като доказателство за престъпление. Поне така излиза от разпространените на ръба на закона от прокуратурата доказателства за това разследване. Това изявление в престъпен контекст продължава да се повтаря дни наред. Доста тъжна констатация за прехода ни към демокрация, който продължава близо 30 години. Ако според правоохранителните ни органи изявленията в посока сваляне на правителството, което и да е то, са престъпление, то това означава, че ние сме започнали да се връщаме обратно там, откъдето тръгнахме.  Хакването на НАП безспорно е престъпление и неговият извършител трябва да бъде осъден. Дали това е \"ТАД груп\", или не, подлежи на доказване. Изявленията в посока сваляне на правителството обаче бяха престъпление преди 1989 г. Тогава беше времето, когато дори приказките за сваляне на властта можеха да те отведат в затвора. Изявлението \"ще сваля правителството\" няма как да бъде престъпление или доказателство за престъпление в една демократична държава. Напротив - в демократичните държави гражданите имат свещено право да свалят всяко правителство, когато то не се грижи достатъчно добре за техните права. Дори в днешна България, в която все още има какво да се желае по отношение на демокрацията, повечето правителства бяха свалени предсрочно. Включително първите две на настоящия премиер Бойко Борисов. Със сигурност преди всички тези предсрочно прекратени мандати е имало много приказки от различни хора, които са били в посока сваляне на правителството. Сега излиза, че тези хора са престъпници. Нещо повече - всички настоящи опозиционни политици и малцината журналисти, които се осмеляват да критикуват сегашното правителство, също излизат престъпници. Въобще съмненията, че прокуратурата обгрижва изпълнителната власт никога не са били потвърждавани чрез толкова откровено признание от държавното обвинение. Само че ако прокуратурата продължи да се грижи за правителството то нищо чудно и третото правителство на Борисов да не си изкара мандата.", "date": "2019.08.18", "title": "\"Ще сваля правителството\" не може да е престъпление"}
{"url": "https://clubz.bg/86761-valeri_simeonov_shte_ima_seriozni_promeni_v_otnosheniqta_ni_s_gerb", "text": "\"Ще имаме доста сериозни промени в отношенията ни с ГЕРБ, тъй като държавата не върви в правилната посока\",  Това заяви Валери Симеонов пред журналисти в събота вечер на Петрова нива на честванията на 116-годишнина от избухването на Илинденско-Преображенското въстание.. След което мина на преглед на проблемите. \"На първо място -  състояние на българската енергетика. Още не е решен проблемът с високите цени на тока, вследствие на борсовите спекулации. Продължава и финансирането на ТЕЦ \"Варна\" на Ахмед Доган с държавни пари и отстраняването на шефа на НЕК въобще не е решение“, коментира Симеонов.. След това той продължи с темата \"свинска чума“. По думите му на фермерите бил нанесен смъртоносен удар с мерките за овладяване на заразата. Още в началото на избухването на епидемията Симеонов лично разговарял с вътрешния министър Младен Маринов и го е призовавал да изолират напълно първите огнища в Русенско, но нищо не било направено.  Валери Симеонов не пропусна и разбор на любимия се сектор - туризма, който според него бил напълно съсипан. Валери Симеонов повдигна и темата за програмата „Плод и мляко“ – социален инструмент за здравословно хранене в училищата, финансиран от ЕС. По думите му от септември в училищата нямало да се получава нито мляко, нито кашкавал, защото „фирми на ГЕРБ бяха натъпкани да поемат всички поръчки на училищата“.   каза той.      След което обобщи, че кабинетът е изпаднал в тежка политическа криза, като ДПС си връща позициите във властта. По-рано той съобщи, че на събора в Жеравна се видял с вече бившия зам.-шеф на ГЕРБ и традиционен доскоро председател на предизборния щаб на партията. Но не конкретизира за какво са си говорили. На репортерски въпрос: Означава ли това, че Цветан Цветанов ще помага на НФСБ, или ще прави собствена партия, Симеонов отсече Симеонов обеща и \"възраждане на патриотичните сили в България\" с нова коалиция. За отношенията с ГЕРБ Симеонов повтори:", "date": "2019.08.18", "title": "Валери Симеонов: Ще има сериозни промени в отношенията ни с ГЕРБ"}
{"url": "https://clubz.bg/86760-prepodavatelka_i_doskoroshen_rektor_se_gotvi_za_poslanik_na_franciq_v_sofiq", "text": "Новият посланик на Франция у нас ще бъде преподавателка с дълъг стаж в образованието, доскорошен ректор на  и дебютант в дипломацията, по информация на бТВ. Флоранс Робин трябва да поеме поста в началото на септември след приключването на мандата на сегашния посланик Ерик Льобедел. Френският посланик: Няма трета световна война Това е станало ясно от изказване по време на церемония за връчването ѝ на френския Орден за заслуги в Нанси, отбелязва седмичникът „Ла Семен”. Макар да няма официално съобщение на френското външно министерство, Флоранс Робин вече е попълнила новата си длъжност  . Новината за смяната на кариерното поприще на Робин и преминаването ѝ от сферата на образованието към екипа на френското външно министерство е съобщено от АЕФ Инфо, но не се уточнява в коя мисия ще бъде назначена. Френският посланик: Пеевски е олигарх Флоранс Робин е била ректор на академията на Нанси-Мец. Оглавявала е и академиите в Гвиана, Руан и Кретьой. Три години е генерален директор, отговарящ за училищното образование във Франция, като е първата жена, назначена на този пост. В периода между 2004 и 2009 г. е главен инспектор за националното образование. Завършила е физика в Кашан, има докторат по епистемология и история на науките от университета „Дени Дидро” - Париж VII. Досега единствената жена посланик на Париж в България е била Кристиан Малишенко, която ръководи дипломатическата мисия по времето на соца от 1975 до 1980 г., отбелязва бТВ. Френският посланик: Пеевски е олигарх", "date": "2019.08.18", "title": "Преподавателка и доскорошен ректор се готви за посланик на Франция в София"}
{"url": "https://clubz.bg/86759-kyrvava_svatba_v_kabul", "text": "Атентатор самоубиец се взриви на сватба в Кабул, като уби най-малко 63 човека и рани 182, заяви говорител на афганистанското вътрешно министерство, цитиран от световните агенции, съобщава БТА. Сред жертвите има жени и деца, каза говорителят Насрат Рахими. Нападението е извършено в сватбена зала в западната част на афганистанската столица, в шиитски квартал. Залата е била пълна с хора. Талибаните отрекоха отговорност за взрива и осъдиха нападението. По-късно \"Ислямска държава\" пое отговорност за самоубийствения атентат, съобщи Ройтерс. ", "date": "2019.08.18", "title": "Кървава сватба в Кабул"}
{"url": "https://clubz.bg/86765-yunker_vleze_v_bolnica_za_speshna_operaciq", "text": "Председателят на Европейската комисия Жан-Клод Юнкер се е върнал в Люксембург за спешна операция на жлъчката, предаде \"Политико\".  Юнкер: Историята ще докаже, че  Меркел взе правилно решение  за бежанците Той е прекъснал лятната си ваканция в Австрия и се е върнал в родния си Люксембург. Петгодишният мандат на Юнкер изтича в края на октомври. Очакваше се идната седмица той да участва в срещата на Г-7 - седемте най-развити индустриални страни в света - в Биариц, Франция. Макрон настоява Г-7 да се ангажира с решения за климата През последните години Юнкер страдаше от болки в гърба, напомня Асошиейтед прес. Макрон настоява Г-7 да се ангажира с решения за климата", "date": "2019.08.18", "title": "Юнкер влезе в болница за спешна операция"}
{"url": "https://clubz.bg/86767-parijki_servitor_beshe_zastrelqn_zaradi_zabaven_sandvich", "text": "Сервитьор в заведение край Париж е бил застрелян от разгневен клиент заради забавен сандвич, съобщава Би Би Си. Полицията във френската столица съобщи, че е започнала разследване за убийство след случилото се в източното предградие на Ноази льо Гран. Заподозреният за убийтвото е избягал и все още не е заловен. Екип на спешна помощ е опитал да спаси простреляния 28-годишен сервитьор, но той е издъхнал. Според показанията на колегите му пред полицията клиентът избухнал заради времето, което трябвало да чака, за да получи поръчката си в заведение, в което се предлагат пица и сандвичи. \"Това е толкова тъжно. Това е тих ресторант, без проблеми, отвори преди няколко месеца\", казва пред френските медии 29-годишна жена. Други от обитателите на района обаче отбелязват, че в последно време има увеличаване на престъпността, продават се наркотици, има и пияни хора по улиците.", "date": "2019.08.18", "title": "Парижки сервитьор беше застрелян заради забавен сандвич"}
{"url": "https://clubz.bg/86771-strah_li_vi_e_amazon_veche_zasicha", "text": "Експерти на Amazon, занимаващи се с лицево разпознаване, се похвалиха с пробив - техният софтуер с изкуствен интелект вече разчита и \"страх\", разказва Wired. Засичането струва по 0,001 долара на изображение, а може и по-малко, ако ви трябва да обработите над 1 млн. снимки. Панди в Китай ще бъдат опазвани чрез система за лицево разпознаване Rekogservation вече се ползва от различни клиенти - както полицейски управления, така и частни компании. За какво вторите използват подобен софтуер, не е ясно, а и Amazon отказва да сподели. Софтуерът Rekogservation разпознава скала от 7 емоции - „щастлив“, „тъжен“, „ядосан“, „изненадан“, „отвратен“, „спокоен“ и „объркан“. Вече и осма - \"страх\". Въпреки това в описанието на програмата пише изрично: Microsoft иска регулации върху лицевото разпознаване Amazon не е единствената компания, която предлага такъв продукт - Google има от 2016 г., Microsoft - от 2015 г., въпреки че Бил Гейтс и наследникът му в компанията са искали регулации. Според множество специалисти четене на емоции само от снимка е фундаментално грешно. Microsoft иска регулации върху лицевото разпознаване", "date": "2019.08.18", "title": "Страх ли ви e? Amazon вече засича"}
{"url": "https://clubz.bg/86757-skandalyt_reket_v_severna_makedoniq_kriminalna_shema_s_balkanski_kolorit_video", "text": "Северна Македония се тресе от скандала \"Рекет\" – криминална схема с балкански колорит, в която главни действащи лица са местни бизнесмени, подкупната Специализирана прокуратура и Зоран Заев, съобщиха множество македонски медии. Има и българска следа. Аферата с Орце Камчев в Скопие и българската връзка През последната седмица съмненията бяха подплатени със СРС-та, а журналистът, който ги публикува, издаде, че има още какво да разкрие.  Нискотиражният италиански вестник \"Ла верита\" (близък до дясната \"Лига\" на Матео Салвини) публикува няколко потресаващи видеоклипа. В тях бизнесмените с печална слава Боян Йовановски (Боки 13) и Зоран Милески (Зоки Кичеец) взимат подкуп от 1,5 милиона евро от Йордан (Орце) Камчев.  Последният е сред обвиняемите по знаковото дело „Империя“ за корупция, пране на пари, престъпно сдружаване, измами и злоупотреба с власт. Смята се, че именно Камчев, който е приближен до опозиционна ВМРО-ДПМНЕ, е записвал разговорите. От тях става ясно, че парите са предназначени за шефката на Специализираната прокуратура на Северна Македония Катица Янева, която предлагала да издейства благоприятна присъда за Камчев. България номинира Камчев за почетен консул на България в Охрид миналата година. Това на практика щеше да осигури имунитет на бизнесмена. След студена реакция от страна на Скопие кандидатурата бе тихомълком оттеглена. Зоран Заев за България и Македония: Два братски народа Камчев в един момент обяснява на Йовановски, че е изпратил съобщение, че  , посочва македонската „Дойче веле“. Според контекста на разговора подобна намеса вероятно ще се случи, докато Камчев е в ареста. Йовановски изпраща съобщение до Анна, съпругата на Камчев, че вече няма да го правят, съобщава медията. Не се знае за кои \"приятели\" се говори в случая. „Дойче веле“ припомня, че българските власти отрекоха да имат каквато и да е връзка с делото срещу Камчев. Така и не се знае какви са били мотивите на София да избере предприемача за почетен консул. След като клиповете станаха обществено достояние, Янева обясни, че действително е водила разговори с Камчев, но че целта е била да го спечели за свидетел по друго дело. Тя получи призовка за разпит по случая „Рекет“ на 16 август, отбеляза електронното издание на македонския вестник „Денешен“. По непотвърдена информация Янева ще отговаря пред прокурора за организирана престъпност и корупция Вилма Рускоска във вторник.  Груевски няма да бъде екстрадиран в Македония Засега са разпитани прокурорите Лиле Стефанова и Елизабета Йосифовска, както и ръководителят на кабинета на Янева. Потърпевш от скандалните разкрития е също и министър-председателят на Северна Македония – Зоран Заев, който е близък с Янева. Премиерският му пост се разклати много повече, след публикуването на третия запис, в който главните действащи лица назовават личност с инициалите З.З. Те настояват, че тя не бива да се меси по делото. Въпреки че преди няколко години висши функционери на ВМРО-ДПМНЕ (сред които и бившият премиер Никола Груевкси) бяха уличени чрез СРС-та в участието на корупционни схеми, те не се стесняват да настояват за оставката на Заев. Унгария дала убежище на Груевски. Той сам се похвали Лидерът на партията Християн Мицкоски заяви, че аферата „Рекет” е само  , цитиран от телевизия „Сител”. Критикуван от всички посоки, Заев си създаде още повече врагове след едно непремерено изказване по адрес на участниците в записите.Той подчерта, че няма да позволи на   да съборят правителството. След бурната реакция в Северна Македония Заев бе принуден да бие отбой и побърза да се представи за поддръжник на ЛГБТ общността в Twitter.    Зоран Заев за България и Македония: Два братски народа Груевски няма да бъде екстрадиран в Македония Унгария дала убежище на Груевски. Той сам се похвали", "date": "2019.08.18", "title": "Скандалът \"Рекет\" в Северна Македония. Криминална схема с балкански колорит (ВИДЕО)"}
{"url": "https://clubz.bg/86768-tarantino_%E2%80%93_po_dobyr_po_dylbok_i_po_jestok", "text": "Прожекцията на „Имало едно време… в Холивуд” за журналисти в сряда не приключи с 6-минутни овации на крака, както през май в Кан. Все пак не бяхме на фестивал – но си заслужаваше. Още на премиерата на филма в Кан Тарантино помоли тези, които вече са гледали филма, да не разкриват най-важните сюжетни подробности. Предвид, че историята се върти около широко известни трагични събития от 1969 г., това може да изглежда малко странно. Новият златен триъгълник в киното: Брад Пит, Леонардо ди Каприо, Тарантино Но първо – Тарантино е известен исторически ревизионист (в ). В полето на алтернативните исторически факти може би не е чак толкова краен, колкото например Антон Дончев, но неговото насилие е по-качествено и забавно от това на Людмил Стайков, а и Тарантино снима филми, за да достави на публиката удоволствие, а не пропаганда и патриотично възпитание. Второ – „Имало едно време… в Холивуд” е филм за приятелството, което ни помага да се справяме по-лесно с всякакви психопати и което все пак съществува – дори и в онзи свят, където човек за човека е вълк ( ). Необичайна първа награда за \"Имало едно време в… Холивуд\" (ВИДЕО) И трето ( ), филмът е преди всичко  . Първите два часа са посветени на 1969-а и нейното отражение върху двамата главни герои и – да го наречем – подготовката на местопрестъплението. Тарантино е запазил убийствения екшън и своята версия на ужасяващото престъпление за последните 20 минути. Тогава зрителят се чуди дали да се смее, дали да избяга от киното, или да стане прав и да ръкопляска. Струва ми се, че „Имало едно време…” би бил интересен дори за зрители, които не знаят почти нищо за онова време в Холивуд, неговите филми, драми, престъпления и герои. Но за по-цялостно филмово изживяване на Тарантиновата приказка е необходимо да знаем някои факти за 1969 г., за семейството на Шарън Тейт и Роман Полански и за „Семейството” на Чарлс Менсън. 1969-а е изключителна година, наситена със събития в политиката, науката, борбата за граждански права, технологиите, литературата и културата, хвърлящи светлина ( ) десетилетия напред. През януари, докато двама съветски космонавти  се прехвърлят от „Съюз 5“ в „Съюз 4“ чрез космическа разходка между двата скачени апарата, на централния пражки „Вацлавски площад” студентът Ян Палах се самозапалва в знак на протест срещу съветската военна намеса в Чехословакия. Три дни по-късно Палах умира, а Ричард Никсън се заклева като 37-ия президент на САЩ. Два дни след това съветският младши лейтенант Виктор Илин стреля с два пистолета едновременно по кортежа, с който Леонид Брежнев и космонавтите от „Съюз 5“ и „4“ пристигат за тържественото посрещане на Червения площад. ( ) На 26 януари Елвис записва в Мемфис голямото си завръщане, а на 30-и „Бийтълс” свирят за последен път пред публика – от покрива на сградата на „Епъл Рекърдс”, преди полицията да ги прекъсне. А все още е само януари. И „Лед Зепелин” току-що са издали първия си албум, а през есента ще издадат още един. През 1969-а и „Бийтълс” издават два албума, а „Крийдънс Клиъруотър Ривайвъл” – дори три.  И се раждат Дейв Грол и Мерилин Менсън. Междувременно руски космически апарат полита към Венера, а американски – към Марс. През март Пол Маккартни се жени за Линда Ийстман, Джон Ленън – за Йоко Оно, а Джордж Харисън и жена му Пати са арестувани за притежание на хашиш. Наркотиците са навсякъде, особено в Холивуд. Но и в Лондон. Ел Ей и Лондон са Меката и Медината на музиката, киното и контракултурата, в които наркотиците играят важна роля ( ). През юни Брайън Джоунс се развежда с „Ролинг Стоунс” и след месец е открит удавен в басейна на автора на „Мечо Пух”. Злополука, убийство, наркотици? Никой не се интересува особено. Наркотиците все още не изглеждат особено опасни – Джими Хендрикс, Джанис Джоплин и Джим Морисън са живи, здрави и пълни с творческа енергия ( ). На 20 юли Нийл Армстронг става първият човек, стъпил на Луната. На следващия ден „Луна 15” става първият съветският спътник, паднал на лунната повърхност, а американската сонда „Маринър 6” изпраща близки снимки от Марс. Седмица преди „малката стъпка” на Армстронг, Денис Хопър и Питър Фонда осъществяват „голям скок” на американското независимо кино с „Волния ездач”. Филмът излиза на 14 юли, а изненадващо големият му успех бележи началото на нова ера в американското кино и рязко засилване на публичния интерес към контракултурата. През ‘69 излизат класики, които ( ) стигат дори и до българските киносалони: „Бъч Касиди и Сънданс Кид”, „Среднощен каубой”, „Хелоу, Доли!”, „Уморените коне ги убиват, нали?”… В литературата най-нашумелите заглавия в САЩ, публикувани през 1969-а, са „Кланица 5”, „Кръстникът”, „Щамът Андромеда”, „Лявата ръка на мрака”, „Месията на Дюна”, „Синдромът Портной”, „Пеперудата”, „Знам защо пее птицата в клетка”. Тя знае защо пее птицата в клетка По това време Мохамед Али – най-великият световен шампион по бокс в тежка категория – вече от две години е лишен от титлите си и правото да се боксира. В общественото съзнание днес той продължава да е най-великият спортист. Джей Себринг, коафьорът стилист на холивудски зведи, който по това време живее с Шарън Тейт, забелязва Брус Лий на кунг-фу демонстрация в турнир по карате в Лонг Бийч през 1964 г. Урежда му пробни снимки и така се стига до първата американска роля на Лий в сериала „Зеления стършел”. През 1968 г. той е още само тв звезда, но вече е най-предпочитаният в Холивуд инструктор по бойни изкуства. Сред учениците му са Роман Полански, Стив Маккуийн и Джей Себринг. През 1969-а той подготвя и Шарън Тейт за ролята ѝ филма „ . В началото на 1966 г. Шарън Тейт се влюбва в Роман Полански, докато снима с него в Лондон комедийния хорър „Безстрашните убийци на вампири“. Разделят се с Джей, но двамата остават близки приятели – дори и след нейния брак с Полански в началото на 1969-а. Във фаталната нощ на 8 срещу 9 август той е един от тримата гости в дома на семейство Полански. Другите двама са младият полски сценарист Войтек Фриковски и неговата приятелка. Къщата на „Сиело Драйв” 10050 има интересна история. Тя е построена за актрисата Мишел Морган, в нея през различни години са живели Лилиан Гиш, Хенри Фонда и Кари Грант. Преди през лятото на 1969-а там да се настанят Тейт и Полански, тя е използвана от актрисата Кандис Берген и Тери Мелчър  . Двойката се разделя – Берген си тръгва, а Мелчър напуска къщата – отчасти и защото започва да се притеснява от едно досадно хипи, които често се навърта около къщата с надеждата продуцентът да му уреди сделка за записи. Това бил Чарлс Менсън, който все още се мотаел наоколо, когато Тейт и Полански се нанасят. Денис Уилсън, барабанистът на „Бийч Бойс”, запознава Мелчър с Менсън – престъпник с музикални амбиции, лежал в затвора за кражби и грабежи, лидер на хипи комуна, която се изражда в култ, наречен „Семейството”. Менсън и няколко от членовете на „Семейството” живели известно време в къщата на Уилсън, след като той качва на автостоп две от момичетата. Освен от момичетата, Уилсън се заинтересувал и от песните на Менсън и записва една от тях с „Бийч Бойс”, но Менсън не остава доволен нито от заплащането, нито от промените в неговите текст и музика. Малко по-късно и Мелчър загубва интерес към него. Дали на 8 август Менсън е забравил, че Мелчър вече не живее на „Сиело Драйв“ 10050, или изобщо не го е интересувало – не е ясно. Но той нарежда на четирима от последователите си – Текс Уотсън и три момичета – да отидат в къщата, да убият всички, които намерят, и да оставят  . Още преди да влязат, хипитата се сблъскат с едно 18-годишно момче – куриер, което тъкмо си тръгва. То става първата им жертва. Когато влизат вътре и изненаданият Фриковски пита Текс Уотсън кой е, отворът е:   Шанън Тейт е бременна в средата на осмия месец. Ще спестим останалите зловещи подробности. Една седмица след убийствата се провежда фестивалът „Удсток“ – три дни на мир и музика, но това е само последният и най-масов отблясък от една ярка и красива илюзия, приключила в малките часове на 9 август 1969 г. Дотук бяха фактите, от тук започва въображението на Тарантино. В съседната къща на Тейт и Полански живее Рик Далтън ( ) – звезда от уестърни от 50-те години, със залязваща кариера. Той е добър актьор, но несигурен в себе си, не може да се ориентира в новите времена и е изпаднал до епизодични еднократни роли на злодеи в различни тв сериали. Единствените киновъзможности, които се отварят пред него, са роли в спагети-уестърни, снимани в Италия. Но ще му се наложи да повтори тази част от кариерата на Клинт Истууд и Хенри Фонда. Най-хубавото у Рик Далтън е Клив Буут ( ) – неговият дубльор, шофьор, телохранител и преди всичко приятел. Ако Рик е актьор, специализирал се в образите на уестърн герой, то ветеранът от Втората световна война Клив е истински уестърн герой – сдържан, честен, верен, лаконичен и, когато се наложи, небрежно героичен и способен с лекота да използва екстремно насилие – живо превъплъщение на персонаж от ранните филми с Клинт Истууд или Хенри Фонда.   Докато кариерата на Далтън запада, неговите съседи се къпят в лъчите на първата слава и очакванията за блестящо бъдеще. Това са донесеният в Холивуд от Новата вълна Роман Полански и неговата приказна американска съпруга Шарън Тейт ( ). Той още наслаждава на успеха на дебютния си американски филм „Бебето на Розмари” и го виждаме за малко. Но тя преминава през целия филм почти без реплики, с усмивка и танцова стъпка, като символ на всичко чисто, красиво, щастливо и вдъхновяващо, което 60-те години обещаваха.   Хипитата от „Семейството“ на Менсън са антиподи на Шарън Тейт ( ). Докато около нея постоянно грее ласкаво слънце и чуруликат птички, в ранчото на Спан, където се е настанило „Семейството” на Менсън, слънцето спряно сърдито пече и гарвани грачат грозно, зловещо. Самия Менсън виждаме съвсем за малко ( ), но мръсотията, запуснатостта и нещо порочно, лукаво и зло в атмосферата рисуват много точно портрета му… Това са истинските и измислени персонажи ( ) в холивудската приказка на Куентин Тарантино, която едновременно натъжава, разсмива, ужасява и въодушевява. И напомня, че за разлика от живота, изкуството ( ) е в състояние да поправи всяка несправедливост. А Тарантино е направил още един много добър филм за любовта си към киното, телевизията, филмите и хората, които ги снимат. Може би дори по-добър и по-дълбок от обикновено. Естествено, не без провокации. И този път изненадата на финала е по-голяма от обикновено… Необичайна първа награда за \"Имало едно време в… Холивуд\" (ВИДЕО) Тя знае защо пее птицата в клетка", "date": "2019.08.18", "title": "Тарантино – по-добър, по-дълбок и по-жесток"}
{"url": "https://clubz.bg/86762-slonyt_v_staqta", "text": "От качената преди дни   на Иван Гешев като кандидат за главен прокурор не става съвсем ясно какво в крайна сметка е мотивирало желанието му да се “търкаля в калта“. Освен биографични данни, в раздел „Лична мотивация“ на представената от него концепция, като фактор с първостепенно значение той посочва номинирането му от всички членове на Прокурорската колегия (ПК) на Висшия съдебен съвет (ВСС). Това, разбира се, е в пряко противоречие с по-ранното му твърдение, че не би участвал в състезание, дори да бъде предложен от някого. Може пък да се е съгласил, защото състезание всъщност няма. По отношение на останалите ключови, а и противоречиви моменти в концепцията, се изписа и каза немалко, затова тук ще разгледаме по-скоро какво липсва в нея. 1. За пръв път ще се избира главен прокурор по силата на изменените през 2016 г. правила в Закона за съдебната власт (ЗСВ); 2. Това се прави в момент на упорито настояване от страна на Съвета на Европа (СЕ) България най-накрая да изпълни задължението си да приеме законодателни и институционални мерки, които да позволят ефективно и независимо търсене на наказателна отговорност на главния прокурор (делото „Колеви срещу България“). В същото време се наблюдават и зловредни опити Министерството на правосъдието (МП) да се възползва от ситуацията и да измени законодателната рамка така, че да обслужи статуквото. Когато към горното се добави и силното медийно и обществено внимание към съдебната власт като цяло и към избора на нов главен прокурор в частност, е повече от озадачаваща защо в концепцията на Гешев липсват особено наболелите теми, свързани с прокуратурата. Такива например са: - Какво мисли за установеното по делото „Колеви срещу България“; - Има ли идеи за законодателни и институционални промени, които биха довели до възможност за реално търсене на наказателна отговорност на главния прокурор; - Смята ли, че прокуратурата следва да запази мястото си в съдебната власт или, с оглед заиграванията с изпълнителната, следва да мине под нейната шапка или да стане независим орган. Това са основополагащи въпроси, чието разглеждане следва да предшества тези за материално-техническата обезпеченост на магистратите, разпределението на кадровите ресурси, електронните системи и регистри, медийното отваряне на прокуратурата, обученията и други, подробно разгледани в концепцията важни, но второстепенни по значение, проблеми. Затова включването на този въпрос в концепцията на Иван Гешев на пръв поглед изглежда обнадеждаващо. При вглеждане в посветената на този проблем само половин страница обаче ясно се вижда, че той е само маркиран и то от грешна перспектива. Изглежда като мрънкане, че надзорът за законност създава прекалено много работа на прокуратурата. Липсва задълбочено разглеждане какво всъщност представлява това правомощие и по какъв начин застрашава правата на гражданите. Той не го идентифицира като възможен инструмент за натиск, който може да доведе до произвол поради липсата на съдебен контрол. Не разглежда въпроси като: - Следва ли „всеобхватния надзор за законност“ да бъде премахнат или поне ограничен; - Следва ли да има съдебен контрол над надзора; - Следва ли предварителните проверки да се премахнат; - Какво би могло да се предприеме в тази връзка на конституционно, законово, институционално ниво; - Какъв е опитът на други посттоталитарни държави в това отношение. Единственото предложение на Гешев е да се „активизира дейността на всички контролни органи“, което наистина следва да е налице, но е крайно недостатъчно за една възприемаща се за демократична държава. Частта „Анализ и оценка“ (анализът по същността си е оценъчна дейност и в този смисъл самото заглавие е озадачаващо, но това е друг въпрос) от концепцията прелива от статистически данни, но липсва така необходимия аналитичен елемент. Би било полезно, ако концепцията на Иван Гешев за стратегическо управление на прокуратурата наистина съдържа ясно очертана визия и стратегия за развитието, реформата и администрирането на прокуратурата. Това обаче е възможно, само ако към истински важните проблеми в нейните устройство и функции има честно, разумно и професионално отговорно отношение. Вместо това, сме свидетели на изобличаваща в своя популизъм и противоречивост концепция, която хем иска да стигне до  „обикновените български граждани“ (а кои са необикновените?), хем да се отблагодари на сегашния главен прокурор, хем да демонстрира еманципиране. Накрая получаваме мълчание, където не трябва и многословие, където не е нужно.  ", "date": "2019.08.18", "title": "Слонът в стаята"}
{"url": "https://clubz.bg/86769-martin_trifonov_priznal_vsichko_za_ubijstvoto_na_7_godishnoto_dete", "text": "Заподозреният за убийството на 7-годишно дете в сливенското село Сотиря Мартин Трифонов е признал вината си пред служебния си защитник Димитър Димитров, съобщава бТВ като се позовава на адвоката. Местен задържал, овързал и снимал убиеца Мартин. Но после го изтървал... Това се е случило в болницата в Сливен, където Трифонов беше настанен в лечебното заведение в петък, след като беше прострелян в краката при залавянето му. Прокуратурата вчера повдигна три обвинения – за убийство по особено жесток начин на непълнолетно лице, за изнасилване и за блудство. Мартин Трифонов е разказал с подробности какво е направил. По думите на служебния защитник ставало въпрос за смразяващи детайли за престъплението. Трифонов казал, че осъзнава какво е направил и че съжалява. Три обвинения за заподозрения за жестокото убийство на дете в Сотиря По време на престъплението бил пиян – първо пил ракия, после бира. Всичко, което Трифонов е разказал, тепърва ще бъде проверено. Ще има следствен експеримент на мястото на престъплението. Според служебния защитник в подобни случаи едва 70% от думите на задържаните за тежки престъпления могат да бъдат приети като истина и се потвърждават в хода на следствието. По-късно от окръжната прокуратура в Сливен съобщиха, че резултатът от ДНК пробата е на Мартин Трифонов. Близките на убитото момиченце пред Нова тв отправиха и обвинения към екипа на Спешна помощ, който според тях не се е погрижил за детето, докато то е било транспортирано към Сливен. Три обвинения за заподозрения за жестокото убийство на дете в Сотиря", "date": "2019.08.18", "title": "Мартин Трифонов признал всичко за убийството на 7-годишното дете"}
{"url": "https://clubz.bg/86770-ot_ponedelnik_se_vyzstanovqva_dvijenieto_po_bul_bylgariq", "text": "От утре, 19 август ще бъде възстановено изцяло движението по бул. „България“. Продължава работата по тротоара към южното платно и по моста от бул. „България“ към бул. „Витоша“. Той трябва да е готов до 15 септември, съобщи кметът на София Йорданка Фандъкова. От неделя: пълна блокада на столичния бул. \"България\" (КАРТА) Тази година беше ремонтиран основно участъкът от бул. „Черни връх“ до бул. „Акад. Ив. Гешов“, а миналата – от бул. „Акад. Гешов“ до бул. „Гоце Делчев“. Спират трамвая по бул. \"България\", преасфалтират бул. \"Левски\" От Столичната община обсъждали дали да използваме оставащите дни с по-слаб трафик, за да ремонтират участъка от Южната дъга към „Бояна“. Спират трамвая по бул. \"България\", преасфалтират бул. \"Левски\"", "date": "2019.08.18", "title": "От понеделник се възстановява движението по бул. \"България\""}
{"url": "https://clubz.bg/86763-svetovnata_ikonomika_e_kato_v_povest_za_dva_grada_na_dikens_ne_se_znae_nakyde_shte_trygne", "text": "Коментарите за евентуална нова финансова криза в света, която е на път да избухне, зачестиха от известно време. Темата коментираха по Нова тв в неделя Петър Ганев от Института за пазарна икономика и Атанас Пеканов от Австрийския институт за икономически изследвания Според Ганев действително вече има много показатели, които сочат, че започва да настъпва нова икономическа криза. Той обаче отбеляза, че има цикличност и подобни кризи има на всеки 10 години. „Безспорно идва нова икономическа криза. Тя винаги идва и то в период обикновено от около 10 години. Ние трябва ясно да осъзнаваме, че живеем във време, в което в икономическия живот винаги има върхове и спадове”, каза анализаторът. Той уточни, че „спадовете не винаги са криза, но ние ги превръщаме в такава, тъй като такава ни е финансовата политика\". \"Имаме толкова много инструменти, че винаги напомпваме растежа, предимно през централни банки, но и не само през тях. Ако някой закъса - ние ще му помогнем, ще напомпаме още пари. Докато покриваме тези малки недъзи на икономиката, се надуват балони, които през някакви периоди изгърмяват. Т.е. сами провокираме през някакъв период да ни удря по-тежка криза”, каза още Петър Ганев. „Икономическият цикъл редува периоди на бум и на спад. Това е нещо нормално. Не трябва да се плашим, но не трябва и само да гледаме отстрани”, смята Атанас Пеканов от Австрийския институт за икономически изследвания. По думите му трябва да се мисли за мерките и поуките, които сме си извадили от последната икономическа криза. „Именно затова е важна какво научихме от последната криза. Научихме, че фискалните рестрикции не бяха особено продуктивни. Много страни задълбочиха рецесията. Другата поука е, че не трябва да позволяваме в периоди на бум, загубите да се споделят от цялото общество, докато в същото време печелят най-горните доходни групи”, смята още Атанас Пеканов.", "date": "2019.08.18", "title": "Световната икономика е като в \"Повест за два града\" на Дикенс - не се знае накъде ще тръгне"}
{"url": "https://clubz.bg/86764-neochakvan_final_v_sinsinati", "text": "Руснакът Данийл Медведев и белгиецът Давид Гофен ще спорят за титлата на турнира от Мастърс 1000 в Синсинати, САЩ. Неочакван финал, най-вече с присъствието на Гофен, който за първи път в кариерата си достига толкова напред в надпревара от този ранг. Медведев, шампион от последния \"София оупън\", детронира Новак Джокович, грабнал титлата в щата Охайо през 2018-а - 3:6, 6:3, 6:3. Това е втора победа на руснака над сърбина - той го надви и на Мастърса в Монте Карло в ранната пролет. Впечатляващо е, че този път успя с обрат. Андрей Рубльов елиминира Федерер в Синсинати Преди това Медведев се справи със сънародника си Андрей Рубльов, който пък елиминира Роджър Федерер. Рафаел Надал не участва, така пътят бе разчистен за тенисисти, които по-рядко виждаме да излизат за титлата на Мастърс. В другия полуфинал Давид Гофен показа доста солидна игра срещу Ришар Гаске (Франция) - 6:3, 6:4. Синсинати ще има различен шампион. Както през 2017 г., когато финалисти бяха Григор Димитров и Ник Кириос, а титлата взе българинът.", "date": "2019.08.18", "title": "Неочакван финал в Синсинати"}
{"url": "https://clubz.bg/86766-8_instrumenta_za_otkrivane_na_falshivi_novini_i_dezinformaciq", "text": "Проблемът с различването на фалшивите новини става все по-сериозен. Не сте сигурни дали сайтът, на който сте попаднали, заслужава доверието ви? Ето осем инструмента, които могат да ви помогнат, за да проверявате валидността на информацията и източниците от интернет. Те са публикувани на сайта на Първоизточникът е  \n\t \n\tУниверситетът в Индиана създава Botometer (по-рано „BotOrNot“) в отговор на разпространението на ботове в Twitter. Сайтът оценява Twitter профили в скала от 1 до 5 („1“ е реален, а „5“ е фалшив) въз основа на тяхната хронология, туитове и споменавания. Подробности може да научите  . \n\t \n\tТози програмен код, достъпен в  , открива фалшиви новини чрез машинно самообучение (изкуствен интелект) и Бейсови модели (теория на вероятностите). Софтуерът сравнява класификатори за фалшиви новини с данни от доказани фалшиви новини, за да заключи дали дадена статия е истинска или фалшива. Двойно скочили фалшивите новини от Русия, насочени срещу ЕС \n\t \n\tПотребителите могат да задават въпроси на FactCheck.org относно валидността на политически твърдения и информации, а експерти от сайта проучват и обясняват проблема. Техните задълбочени обяснения включват кой е направил твърдението, кога е направено и как е проверена достоверността му. \n\t \n\tПрограмисти от колежа в Суортмор, Пенсилвания са автори на този софтуер за машинно самообучение, който може да идентифицира фалшиви твърдения с точност до 82%, използвайки  . По този начин се измерва достоверността на дадено твърдение чрез съпоставяне със свързани с него статии от реномирани източници в интернет. Ако тези достоверни източници са съгласни с твърдението, програмата го оценява като истина. Въпреки че услугата не е достъпна публично, програмният код може да се използва в интегрирана развойна среда. Англия дава 18 млн. лири срещу фалшивите новини в Източна Европа \n\t \n\tМелиса Зимдърс, доцент по комуникация и медии в колежа Merrimack, Масачузетс създава тази електронна таблица с над 1000 уебсайта, представящи се за новинарски. Ако не сте сигурни в достоверността на даден сайт, използвайте „Ctrl+F“, за да потърсите името му и да разберете дали той е предубеден, фалшив, конспиративен, ненадежден, сатиричен или има някой друг от многобройните класификатори. \n\t \n\tHoaxy е онлайн инструмент, който визуализира разпространението на онлайн статии. Замислен с цел проверка на фалшиви новини, Hoaxy позволява на потребителите да проверяват как дадени твърдения се разпространяват в Twitter чрез цветни интерактивни диаграми. Създаденият през 2016 г. сайт е съвместен проект между Центъра за сложни мрежи и системни изследвания и Института за мрежови научни изследвания към Университета в Индиана. \n\t \n\tСайтът Politifact, носител на награда „Пулицър“, проверява за достоверност твърдения на политици и блогъри. Той оценява твърденията по скала, варираща от „Вярно“ до „На лъжата краката са къси“. Politfact е създаден през 2007 г. от в. Tampa Bay Times, а в момента се поддържа от Poynter Institute. \n\t \n\tОт 1994 г. Snopes оценява валидността на твърдения, статии, публикации в социалните мрежи, изображения и видеоклипове. Snopes използва по-специфични категории за тяхната оценка като: „истински“, „неверни“, „смесени“, „предимно верни“, „предимно неверни“, „остарели“, „погрешно озаглавени“ и др. Той също така предоставя   със сайтове за фалшиви новини.   Англия дава 18 млн. лири срещу фалшивите новини в Източна Европа", "date": "2019.08.18", "title": "8 инструмента за откриване на фалшиви новини и дезинформация"}
{"url": "https://clubz.bg/86773-otkriha_ostanki_na_nad_10_dni_ot_dve_tela_kraj_negovan", "text": "Столичната полиция разследва убийство, извършено по особено жесток начин, след откриването на разчленено човешко тяло в землището между Негован и Чепинци. Вчера към 18.00 часа местен жител е подал сигнал за открит череп в близост до водоема на селото, в землището между Негован и Чепинци. Към мястото са изпратени екипи от криминалисти и експерти на СДВР. Днес по обяд стана ясно, че е намерен и още един труп дo първoтo рaзфacoвaнo тяло. Разследва се връзка между намереното тяло и откритият снощи в същия район труп на жена. Полицията работи по всички версии.  Телата вероятно са на мъж и жена. И двамата са с прострелни рани в главите. След това телата са били разчленени и изхвърлени край водоема. В претърсването на района бяха включени и следови кучета. Оглед беше направен и на водоема, в който по това време се къпеха хора, излезли на излет. Според патоантоми, престъплението  е извършено преди поне 10 дни, а останките били разпръснати от бездомни кучета, съобщава Нова тв. Предстои да бъде изяснена самоличността на двата трупа, правят се проверки в регистъра за лицата, обявени за безследно изчезнали през последните години. Ще бъдат проведени и разпити на живеещите в района хора. По първоначални данни убитите не са в списъка с издирвани лица. Никой в близкото село Негован не е съобщавал за изчезнал близък. Местните не са виждали и съмнителни хора или автомобили, съобщава Нова тв. Експерти коментираха за NOVA, че разфасоването може да е направено с цел прикриване на престъплението, но и да показва силна емоционална връзка между убиеца и жертвите. Няма яснота и дали убийството е извършено край езерото или труповете са пренесени по-късно, като по-вероятна е вторатa версия.  Подобна жестокост напомня на случая, при който през 2004 г. в Перник Кристиян Петров разфасова и прибра във фризера тялото на съученика си.  Възможно е обаче и да не става въпрос за действия на психопат, а на организирана престъпна група.  Заради изстрелите преди разфасоването е възможно извършителят да е целял да прикрие следите си, каквато е била практиката на престъпните банди през последните 15 години. Част от \"Килърите\" са в затвора за тези престъпления. Някои от жертвите им бяха открити години след заравянето им, а други все още се водят безследно изчезнали, припомня Нова тв.", "date": "2019.08.18", "title": "Откриха останки на над 10 дни от две тела край Негован"}
