{"url": "http://clubz.bg/57863-trymp_svikva_sbor_sreshtu_oon", "text": "Президентът на САЩ Доналд Тръмп, който често е изказвал критики по адрес на ООН, ще се опита да привлече подкрепа за реформирането на световната организация, на организирано от него събитие в главната квартира на ООН в Ню Йорк на 18-и септември, един ден преди официалното изявление на американския президент пред 193-те члена на организацията, предаде агенция Reuters. Служителите на агенцията са видели политическа декларация, съставена от десет точки, която цели да подкрепи усилията на Генералния секретар на ООН Антонио Гутериш „да инициира ефективна и действителна реформа“, съобщава \"Хокус\". Страните ще бъдат поканени да присъстват на мероприятието, организирано от Тръмп, ако се присъединят към декларацията. Американският президент на няколко пъти се оплака, че дела на САЩ в бюджета на ООН е прекалено голям и настояваше плащанията към световната организация да бъдат намалени. Той описа организацията, като „клуб, в който хората се срещат, говорят си и си прекарват добре“. Това обаче се промени, след инаугурацията на Тръмп като американски президент през януари тази година. Оттогава той смята, че американското финансиране е „нищо работа“, сравнена с важната дейност на ООН. САЩ е с най-голям принос в бюджета на ООН, като осигурява 22 процента от 5,4-те милиарда долара, отредени за двугодишния основен бюджет на организацията и 28,5 процента от 7,3 милиарда, отделяни за мироопазване. Вноските са договорени от 193-членното Общо събрание.", "date": "2017.09.02", "title": "Тръмп свиква сбор срещу ООН"}
{"url": "http://clubz.bg/57864-cheren_dim_nad_ruskoto_konsulstvo_v_san_francisko", "text": "Гъст черен дим се стелеше вчера над руското консулство в Сан Франциско, предаде Си Ен Ен. Събитието става само ден преди Москва да опразни сградата по нареждане на властите, след като президентът Доналд Тръмп закри мисията от 2 септември. Местните хора бяха извикали пожарна, но огнеборците не бяха допуснати в мисията. Най-вероятно при напускането са били изгаряни секретни документи, но не е имало опасност от пожар, защото димът излизаше от комина, коментира специалист. Тръмп като от времето на Студената война Закриването на консулството е поредната стъпка от битката \"зъб за зъб, око за око\", която водят Вашингтон и Москва на дипломатическото поле. Още миналата гонита Обама прокуди около 40 руски дипломати. Едва на 31 юли т.г. руският президент реагира и нареди да бъдат съкратени 755 души от дипломатическия персонал на САЩ в Русия. Волята му бе изпълнена в срок - на 1 септември. Тръмп обаче не остана със скръстени ръце и заповяда консулството в Сан Франциско да бъде опразнено, както и две търговски мисии на Русия във Вашингтон и Ню Йорк. Спешно руснаците се евакуираха и от трите места, за да се вместят в ултимативния срок - 2 септември. Какво следва. Руският външен министър Лавров се закани с остър отговор на последните действия на Белия дом. Скоро ще ги видим. И после пак Вашингтон ще отвърне...", "date": "2017.09.02", "title": "Черен дим над руското консулство в Сан Франциско"}
{"url": "http://clubz.bg/57837-koj_kak_si_predstavq_borbata_s_korupciqta", "text": "Новият антикорупционен закон трябва да бъде приет до края на годината, за да бъде отразен този факт в мониторинговия доклад на ЕК в началото на следващата година. Това е един от приоритетите на парламента. Вече вървят разгорещени обществени обсъждания по темата, като ГЕРБ и БСП имат серизони различия относно бъдещия закон и единния антикорупционен орган. Като най-спорен се очертава въпросът как да бъде конституиран новият орган. От ГЕРБ предлагат той да се създаде като обедини досега съществуващи органи, като основа да бъде комисията за отнемане на престъпно имущество. От БСП пък смятат, че новият орган трябва да се създаде като се отдели дирекцията на ДАНС, която и сега отговаря за борбата с корупцията. Според законопроекта на ГЕРБ органът се състои от петима членове - председател, заместник-председател и трима други членове. Председателят се избира от Народното събрание по предложение на народните представители. Заместник-председателят и членовете се избират от Народното събрание по предложение на председателя. Мандатът на органа е 6 години и започва да тече от датата на попълване на състава ѝ. Членовете на Комисията осъществяват дейността си до конституирането на новия състав на Комисията. Според проекта на БСП  Специална агенция \"Антикорупция\" се ръководи от председател, който се назначава с указ на президента на републиката за срок от 5 години. Председателят има право на не повече от два последователни мандата. По негово предложение Народното събрание избира трима заместник-председатели. Изборът се осъществява с мнозинство две трети от всички народни представители. Заместник-председателите се избират за срока на мандата на председателя. ДПС ще подкрепи закона \"Антикорупция\" на ГЕРБ Въпросът, по който и ГЕРБ, и БСП имат пълно съгласие е този за анонимните сигнали. И двете партии смятат, че органът не трябва да се занимава с такива сигнали. В миналия мандат антикорупционният закон, изготвен от екипа на вицепремиера Меглена Кунева, предвижаше възможност за анонимни сигнали и това бе основната причина той да не бъде приет. В проекта на ГЕРБ е записано, че анонимни сигнали не се разглеждат и не се препращат по компетентност. Все пак от ГЕРБ са допълнили, че лице, което е уволнено, преследвано или по отношение на което са предприети действия, водещи до психически или физически тормоз, заради това, че е подало сигнал, има право на обезщетение за претърпените от него имуществени и неимуществени вреди по съдебен ред. От БСП също предвиждат защита на лицата, подали сигнал за нарушение. В техния проект се казва, че всеки, който разполага с данни за корупционни прояви за лице, заемащо висша публична длъжност, може да подаде сигнал до агенцията. За сигнал се приема и публикация в средствата за масово осведомяване. Когато сигналът съдържа трите имена на подателя и неговия единен граждански номер, адрес, телефон, факс, електронен адрес и подпис, агенцията е длъжна да го информира за предрпиетите по сигнала действия.   В проекта на ГЕРБ е детайлно разписано кога и как действа органа. Проверката започва след уведомление от административнонаказващия орган, когато има административно нарушение, установено с влязъл в сила акт, което е от естество да създава облага на стойност над 50 000 лв. към момента на придобиването й, и същата не може да бъде отнета по друг ред. Комисията образува производство за отнемане на незаконно придобито имущество, когато може да се направи обосновано предположение, че дадено имущество е незаконно придобито. Обосновано предположение е налице, когато след проверка се установи значително несъответствие в имуществото на проверяваното лице. А значително несъответствие е онзи размер на несъответствието между имуществото и нетния доход, който надвишава 150 000 лв. за целия проверяван период. Законопроектът на ГЕРБ може да се види  Законопроектът на БСП може да се види ", "date": "2017.09.02", "title": "Кой как си представя борбата с корупцията?"}
{"url": "http://clubz.bg/57879-bil_gejts_i_richard_bransyn_zapochvat_biznes_s_izkustveno_meso", "text": "Основателят на „Майкрософт“ Бил Гейтс и основателят на „Върджин груп“ Ричард Брансън решиха да инвестират заедно с бившия президент на „Дженерал мотърс“ Джак Уелч в стартиращия бизнес с изкуствено месо, съобщи агенция \"Блумбърг\".  Предприемачите ще вложат капитали в новата компания „Мемфис мийт“, която има успешни опити за отглеждане в изкуствена среда на месо от мускулни животински клетки.  Вече ядем клонирано месо. Без да знаем Нейният продукт още не е стигнал до пазара, защото е по-скъп от естественото месо, но с новите инвеститори усилията за поевтиняването й ще продължат. Освен това новото производство ще защити природната среда, защото ще потребява само 1% от земята и 10% от водата, необходими днес за животновъдството. „Мемфис мийтс“ взема самовъзпроизвеждащи се живи клетки от животни, слага ги в хранителна среда наситена с кислород и ги оставя да се делят естествено.  По тази технология през 2016 г. е произведено говеждо месо, а по-рано тази година – пилешко и патешко. \n\t ", "date": "2017.09.02", "title": "Бил Гейтс и Ричард Брансън започват бизнес с изкуствено месо"}
{"url": "http://clubz.bg/57761-zashto_ruskoto_selo_e_simvol_na_razruha_a_litovskoto_e_raj_snimki", "text": "Днес с вас сме на Куршската крайбрежна коса на руско-литовската граница. Няма да правим парелел между големи градове, а между села. За нас селото винаги е символ на разруха, нищета и безизходица. Но има различни села. Примерно край браздата с Литва има няколко малки селища – наши и на литовска земя. Ако не знаете какво е Куршската коса – това е уникален национален парк с невероятна красота. Всяка година тук се стичат стотици хиляди туристи. Литовците са създали истински рай с много музеи, ресторанти и хотели. Не разбирам защо не са го направили и у нас. И в малките селца в Литва, примерно в Юодкранте с 900 жители, къщите са в превъзходно състояние – всяка е истинско съкровище. Такива селца можеш да видиш в Швеция и Норвегия. Не мога да си представя такова чудо в Русия. Защото не ценим историята, не ценим архитектурата. Ние никога не смогваме да съживим селата. В Рибачьово са съградили няколко къщи за гости, но защо да го посещаваш, като отвъд е прекрасната Литва? Ето и Нида, на 20-ина километра от нашето Рибачьово, а разликата е колосална. Нида е “столицата” на Куршската коса, едииственото по-голямо населено място в националния парк. Нида е жив паметник на архитектурата. Тук има музей дори на Томас Ман. В руското село Рибачьово не възстановяват стари къщи. Не срещнах нито един човек, решил да ремонтира къщата си. Няма и път. Че защо са им пътища? Тук няма да срещнеш туристи, а местните хора са свикнали. Има обаче паметник на Великата отечествена война. Незнайно защо войникът е непропорционален. Друго нещо е литовското село Нида, което процъфтява. Има и малко пристанище, където акустират яхти. В руската част на Куршската коса, в Зеленоградския район, през 2007 г. беше създадена специална икономическа зона с 4 участъка. Районът трябваше да се превърне в център за развитие на екотуризма в Русия, но за пет години (!) властите не успяха да привлекат нито един резидент, а сумата на частните инвестиции е 0 рубли. Даже се канеха да създадат “всесъюзен спа-център”, но през 2009 г. държавата замрази изграждането на инфраструктура. Така през 2012 г. просто ликвидираха ОЕЗ “Куршска коса”.  ", "date": "2017.09.02", "title": "Защо руското село е символ на разруха, а литовското е рай (СНИМКИ)"}
{"url": "http://clubz.bg/57865-v_ban_veche_ne_sa_feodalni_starci_kanqt_gi_na_zasedaniqta_na_kabineta", "text": "С писмо от 14 август 2017 г. до председателя на Българската академия на науките, премиерът Бойко Борисов отправя покана за участието на акад. Юлиан Ревалски в заседанията на Министерския съвет. Това посочва министър-председателят в писмен отговор до депутат от “Обединени патриоти”, предаде БГНЕС. Явно отношението към учените коренно се е променило в кабинета \"Борисов 3\". Навремето - през 2009 година, тогавашният министър на финансите Симеон Дянков обяви, че в БАН са \"феодални старци, които си стоят там и събират заплати\". Според него \"науката не е основно нещо по време на криза\" и затова няма да отпусне повече пари. Във въпроса до премиера, депутатът Станислав Станилов припомня практиката в предишните два мандата, при която на заседания на правителството са били канени ректори на висши учебни заведения и председателят на БАН.", "date": "2017.09.02", "title": "В БАН вече не са \"феодални старци\", канят ги на заседанията на кабинета"}
{"url": "http://clubz.bg/57868-novi_futbolisti_v_levski_i_cska_sofiq", "text": "\"Левски\" и ЦСКА-София се активизираха в края на трансферния прозорец, като привлякоха нови футболисти. В повечето страни в Европа пазарът вече е затворен, но в България продължава до полунощ на 6 септември. \"Сините\" взеха исландския защитник Холмар Ейолфсон, който подписа договор за четири години с клуба. Изпълнителният директор Красимир Иванов обеща още \"1-2 нови попълнения\" до средата на следващата седмица.  Ейолфсон   бе собственост на израелския \"Макаби\" (Хайфа), но загуби доверието на треньорското ръководство. Преди това е играл за \"Розенборг\", \"Бохум\", \"Уест Хем\" и т.н. Часове по-рано \"Левски\" представи и халфа Антони Белмонт, който се подписа под 3-годишен контракт. Полузащитникът има 8 мача във френската Лига 1 и 17 във втора дивизия. ЦСКА-София пък изненада, като взе бивш футболист на \"Литекс\" и \"Лудогорец\" - 31-годишният защитник Александър Барт, който има 6 титли на България с двата отбора. Барт е най-титулуваният чуждестранен играч в историята на българския футбол с общо 12 трофея. Бранителят е пореден шесткратен шампион на България - 2 пъти с \"Литекс\" (2010-2011 г.) и 4 пъти с \"Лудогорец\" (2012-2015 г.). Три пъти е носител на Купата на България - 2009-а, 2012-а, 2014 г. и също толкова пъти печели Суперкупата - през 2010-а, 2012-а и 2014 г. Преди Барт ЦСКА се сдоби с камерунския халф Раул Лое (Камерун), играл в испанския \"Осасуна\". С екипа на този тим Лое има гол на \"Камп Ноу\" в мач срещу \"Барселона\".", "date": "2017.09.02", "title": "Нови футболисти в \"Левски\" и ЦСКА-София"}
{"url": "http://clubz.bg/57866-uefa_razsledva_psj_zaradi_kosmicheskite_transferi", "text": "УЕФА започва разследване срещу \"Пари Сен Жермен\" заради нарушаване на финансовия феърплей покрай умопомрачителните трансфери това лято, пише Би Би Си. През август клубът от френската столица закупи Неймар от \"Барселона\" срещу 222 милиона евро. А в последния ден на трансферния прозорец привлече Килиан Мбапе от \"Монако\" под наем до края на сезона. По силата на договора идното лято ПСЖ трябва да плати 180 млн. евро за 18-годишния нападател. ПСЖ обяви Неймар за свой, \"Барселона\" получи 222 милиона евро (ВИДЕО) Нов исторически трансфер - ПСЖ ще плати 180 млн. евро за тийнейджър Най-просто казано правилото за финансовия феърплей забранява на клубовете да харчат повече, отколкото изкарват. Идеята е да има баланс между приходи и разходи. По данни на \"Делойт\" през финансовата 2015-2016 г. печалбата на \"Пари Сен Жермен\" е била 10 милиона евро, а приходите възлизат на 520,9 млн. евро. Клубът на катарския милиардер Насер Ал Хелайфи вече понесе глоба за нарушаване на финансовия феърплей - през 2014 г. Правилото бе измислено 2010-а, а на следващата година бе въведено. Българските \"Левски\" и ЦСКА също бяха санкционирани по веднъж. УЕФА разпространи официално съобщение за разследването срещу ПСЖ. Парижани отвърнаха моментално с обръщение, в което се казва, че клубът е \"изненадан\" от решението на централата в швейцарския град Нион. Там са описани всички срещи, правени напоследък между шефове на \"Пари Сен Жермен\" и УЕФА по отношение на финансовите дела на отбора, които били перфектни и не били в разрез изискванията на Нион. Нов исторически трансфер - ПСЖ ще плати 180 млн. евро за тийнейджър", "date": "2017.09.02", "title": "УЕФА разследва ПСЖ заради космическите трансфери"}
{"url": "http://clubz.bg/57874-borisov_ninova_tri_pyti_da_se_otreche_ot_satanata_video", "text": "Близо час и половина премиерът Бойко Борисов говори пред младежите от ГЕРБ във Варна по време на 10-ата им Лятна академия. Лидерът на партията отговори на десетки въпроси и тъй като немалко от тях засягаха местни проекти, за които се искат пари, по едно време заключи: Премиерът започна в самото начало с любимите си теми - за инфраструктурните проекти и модернизацията, която вършат управленията на ГЕРБ. Традиционно се оплака и от това, че преди него - от времето на комунизма насам, никой не е искал да прави магистрала \"Хемус\", а на левицата едно време целта била тя да е до Правец (родния град на Тодор Живков).  Премиерът се впусна отново да припомня как в мандатите на ГЕРБ се възраждат проекти, които преди това са били провалени. Примерите бяха обичайни - \"Цанков камък\", за който Борисов заяви, че лично питал Николай Вълканов за този проект ли е бил хонорарът на Ахмед Доган и отговорът се оказал \"не\". По думите му работата на БСП била да се появяват във вторник и да ги нападат, но това е политическо говорене. Според него сигурно и ГЕРБ в опозиция би говорила подобно. Той обаче се обърна към лидерката на БСП Корнелия Нинова, че не може да се носи отговорност за 1 година или само за времето, в което си начело. Премиерът и лидер на ГЕРБ посъветва младежите и съпартийците си въобще \"да не се занимават изобщо с тях само да си хабят енергията\", а да се съсредоточат върху работата, която трябва да се върши. Депутатите от партията задължи да не взимат в спор за антикорупционния закон с БСП, а всички присъстващи застави да прочетат и научат законът, който БСП приели през 2008 г. и оневинявал корупцията - това било истинското лице на левицата. И допълни:  Мисълта му от \"Хемус\", БСП и миналите им мандати, скочи на модернизацията в армията - тема, която в последно време не пропуска, когато има място и време да говори дълго.  Кое налага скъпите покупки често питал своя заместник, приятел и \"хейтър\" в правителството Томислав Дончев, стана ясно още от думите на премиера. Според него има и друг тип самолети, друг тип бронетранспортьори, които струват много по-малко пари. И изброи отново някои големи плащания - за „Белене“, за \"американските\" централи, КТБ. Така Бойко Борисов коментира историята с двата вида учебници - цветни и черно-бели, с различни цени. Решението: без черно-бели учебници, министърът ще променя наредбата Премиерът обясни пред залата във Варна, че новият приоритет на държавата да вкара всички деца в училище е изключително важна: Имало хора, които не само не могат да пишат и да четат, но и цветовете даже не познават. Как можели да работят дори нещо, за което се натискат две копчета, ако не познават даже цветовете, попита Борисов и обяви, че това не е виц, а реален случай, разказан на среща в Пловдив от работодател. , декларира Борисов на въпрос от залата може ли да даде времева рамка за строежа на съоръжението. И припомни строежите на конектори с Гърция и Турция, инвестициите в газопреносна мрежа, договореностите за руски газ и т.н. На въпрос от залата как е постигнал такива добри взаимоотношения с европейските лидери Бойко Борисов посочи: Премиерът заяви още, че започват преговорите за изграждането на транспортен коридор Солун-Бургас-Варна-Букурещ. Освен това е важен пътят до Скопие и Тирана, а и не можело като сега зо Западните Балкани да се пътува по 10 часа. Попитан за българското малцинство в Албания, покрай подписания договор с Македония, Борисов обобщи: Цялото участие на Бойко Борисов в Лятната академия на МГЕРБ можете да видите във видеото:  ", "date": "2017.09.02", "title": "Борисов: Нинова три пъти да се отрече от Сатаната (ВИДЕО)"}
{"url": "http://clubz.bg/57867-a_g_ja_ninova_mylchi_kato_izneverila_sypruga", "text": "Няма да слагам прилагателни на претенциите на госпожа Нинова. Вие ги определете. От една страна, тя не престава ден след ден, да повтаря, че трябва да се вдигнат заплатите, пенсиите, да се помогне на бедните. Направо е като политически Робин Худ. В същото време - във всички казуси, в които става дума за гранд източване на финансов ресурс - именно парите с които да се вдигнат пенсии, заплати или премахне бедността - тя или отсъства или застъпва тезите на източващите. - а времето доказа източването на ресурс - милиарди.   - ударът срещу банката стана при управление на правителство на нейната партия. Можеше БСП да спре този процес - и да попречи на Пеевски и Цацаров, като озапти и Цветан Василев - можеше. Но пасува.   - половин милиарда отлетя. Списъкът е дълъг, много дълъг. До тук някак си не е лично замесена, поне така твърди, макар че е спорно. Но хоп идва и   - тази с горивата - при която институции мълчат, партии също и 1 - словом един милиард - лева се източват ВСЯКА ГОДИНА. Да не говорим за концесионните такси на пристанище Росенец и т.н.  А госпожа Нинова мълчи - като изневерила съпруга. А тя работата е, че съпругът и е привлечен и работи за компанията, която трябва да върне тези пари в бюджета и в джобовете на хората. А от бюджета в пенсии, заплати и социални помощи. В смисъл тя съзнателно е избрала да не дава пенсии, заплати и бори бедност и корупция. Значи госпожа Нинова няма право да говори по темата за бедността, за ниските заплати и т.н. защото е \"конфликтна\". Семейно и лично. Възползва се от положението си за да може семейно да се възползва чрез назначения на високи постове в съответните фирми с добри заплати. Като получава парите, които преди това са отклонени от бюджет или лични сметки, тя е просто част от проблема, не от решението. Разбирам я - парите са важни - семейни нужди - децата и т.н. Но следващия път като се самоентусиазира и самонадъха на тема да помогнем на бедните трябва да ви уверят, че нито бедните, нито унизените ще намерят в нейно лице защитник. Тя е луксозно издание на неокомунистическа олигархия - някои го наричат соцпартокрация. Според мен използването на думата \"аристокрация\" е напълно неуместно в този случаи.", "date": "2017.09.02", "title": "А г-жа Нинова мълчи - като изневерила съпруга"}
{"url": "http://clubz.bg/57872-izpovedta_na_merkel_mechtaq_za_chetvyrti_mandat_i_sobstveno_tokshou", "text": "Германската канцлерка Ангела Меркел е известна с желязната си дисциплина. И все пак има ли и ако да, какви са слабостите й? На общите избори на 24 т. м. тя се кандидатира за четвърти канцлерски мандат. В неделя вечер предстои тв дуел между нея и кандидата на социалдемократите за правителствен ръководител Мартин Шулц. По този повод Ангела Меркел е дала обширно интервю за в. “Райнише пост”. Освен интервюто на живо журналистите са помолили канцлерката да отговори на писмено зададени й 10 въпроса, касаещи нейния личен живот. Скръб. Радвам се, че съм човек. Масло, извара, сирене. С удоволствие ям по нещо и късно вечер. Не мога да си спомня за подобни ситуации, но със сигурност ги е имало през детството и младежките ми години. Да говоря добре френски. Редом с поста ми на федерална канцлерка един ден да водя собствено тв токшоу. Да готвя. Големите кънкьорки или гимнастички. Нямах обаче такива данни. Робинзон Крузо.   Какви са плановете на Ангела Меркел, ако на общите избори на 24 т. м. спечели четвърти канцлерски мандат? Как оценява обстановката в Германия, Европа и света? На тези и други въпроси Меркел отговоря в сериозната част на интервюто, дадено в канцлерството и публикувано днес. През 2013 г. останах доста доволна. Естестевно времената и темите се промениха. Сега в центъра на вниманието е външнополитическа несигурност – теми, като Украйна, бежанци, Северна Корея, търговията със САЩ. Не. Ясно е, че тв дуелът ще се следи с изключително голямо внимание. Ще се радвам, ако възможно най-много зрители отделят време да го гледат. В ХДС се залага и на силните страни на правителствената ни програма. Радостна съм, че както и при предишни предизборни битки ще има дуел. Не бива обаче да забравяме, че в Германия нямаме президентска демокрация, както това е в САЩ. Тук федерален канцлер не се избира пряко. Гражданите дават гласа си за кандидатите и партиите в съответния избирателен район. С оглед на малките партии трябва по-скоро да е изключение концентрирането на вниманието само върху две личности по време на тв дуел. Есествено, че си пожелавам зрителите да запомнят нещо. Доста се старая да представя добри аргументи. Но кое точно ще се запомни, не се знае предварително. Не си мислех, а и до днес не вярвам, че това изречение е било единственото, което се е запомнило от тв дуела. Ние искаме да достигнем до всички граждани. Това е алфата и омегата на правителствената ни програма. Искаме да направим политическо предложение на възможно най-много хора в страната. Всеки има различна представа какво означава добър живот в Германия. Съзирам единствено дипломатическо решение и то непременно трябва да се намери. Радостна съм, че по този въпрос Съветът за сигурност на ООН реагира единодушно. Никой не знае точната цифра и не обръщам внимание на подобни предположения. Сигурното е, че трябва да намалим опасната за живота на хората нелегална миграция. На първо място целта ни трябва да е чрез помощ за развитие да дадем нови възможности за приходи на засегнатите от кризи хора. Това ще удари и по гешефта на трафикантите на хора. Изключително жалко е, че един бивш федерален канцлер е обсъждан за висок пост при едно предприятие, което във връзка с конфликта в Източна Украйна е в списъка на ЕС по санкциите. Това сега наистина не ме занимава. Намирам се в предизборна борба и отдавам всичките си сили за успех на ХДС, а така и за мен. Как се казваше по Бертолд Брехт? “Ох, каза господин К. и пребледня, когато му казаха, че не се бил променил.” Всеки се променя. Аз станах по-възрастна, научих много неща и трупах опит. И това е добре. Във всички случаи не се промени любознателността ми и радостта от работата ми. Ето защо още веднъж се кандидатирам. Не го вярвам. От съображения за сигурност не ми позволяват сама да шофирам. Но не вярвам, че вече не мога да карам кола.", "date": "2017.09.02", "title": "Изповедта на Меркел: Мечтая за четвърти мандат и собствено токшоу"}
{"url": "http://clubz.bg/57870-cvetanov_ne_iskame_prezidentska_republika", "text": "Той отбеляза, че през всички тези години винаги, когато партията е обсъждала антикорупционно законодателство, е била с протегната ръка. „Днес ако си направите труда да сравните техния ( ) и нашия законопроект, ще видите, че те са направили копи-пейст и са преписали около 70-75% от законопроекта. Останалите проценти са това да дадат правото на президента да назначава председателя на този антикорупционен орган. Ние не искаме президентска република. Ние знаем, че единственото място, където може да се води смислен политически дебат постоянно и да се осъществява необходимия парламентарен контрол върху изпълнителната власт, е българският парламент“, заяви Цветанов. Преди това той разговаря с журналисти. И благодари на всички парламентарни групи и на техните председатели за декларациите в началото на новата пленарна сесия.", "date": "2017.09.02", "title": "Цветанов: Не искаме президентска република"}
{"url": "http://clubz.bg/57869-kitajskata_medicina_%E2%80%93_sponsorirano_ot_dyrjavata_sharlatanstvo", "text": "\"В миналото пренебрегвана като недостатъчно научна, традиционната китайска медицина е напът да превземе света“. Така се изказа държавната информационна агенция на Китай „Синхуа“. Това, разбира се, е закачливо преувеличение – дори Китайската комунистическа партия не планира да замени съвременната медицинска наука с древни и недоказани форми на лечение. Но партията е сериозна в намеренията си да популяризира използването на традиционната китайска медицина по света и да подкрепи разрастващата се мрежа от такива клиники. В последните години традиционната китайска медицина се радва на особена популярност в Китай. Броят на болниците, които я предлагат, нарасна от 2500 през 2003 г. до 4000 в края на 2015 г. В последните шест години броят на лицензираните лечители в Китай се увеличи почти с 50% до над 450 хиляди души. През мрежата от „Институти „Конфуций“, китайското правителство спонсорира обучението по традиционна китайска медицина в САЩ, Великобритания и други страни по света. „Навлиза ли светът в ерата на традиционната китайска медицина?“, попита официозът „Чайна дейли“. Правителството ще се радва, ако отговорът е „да“. Човечеството и природата, която снабдява традиционната китайска медицина с необходимите суровини, имат по-малко поводи за радост. Традиционната китайска медицина не винаги се е радвала на статута, който има днес в Китай. След края на последната имперска династия през 1911 г., китайските лидери я обявяват за суеверие. Все пак, традиционната китайска медицина не е само акупунктура и забърканите билки и части от животни. Често има и елемент на мистика – вярата в силата „Ки“, която може да влияе на здравето на тялото. Мао обаче е всеизвестен поддръжник на традиционната китайска медицина. Той знае, че тя е популярна сред селяните, които му оказват подкрепа по време на партизанското движение. И ако това искат хората, то поне е евтино. (В лични разговори Мао е признавал пред един от лекарите си: „Дори да вярвам, че трябва да подкрепяме традиционната китайска медицина, лично аз не вярвам в нея“.) Днешният лидер на Китай Си Цзинпин е още по-голям фен на традиционната китайска медицина. Миналата година той издаде „Бяла книга“ с планове за подкрепа на тази практика и отбеляза нейното „позитивно отражение върху прогреса на човешката цивилизация“. Документът твърди, че традиционната китайска медицина е „нов източник на растеж“ за икономиката на Китай. През юли влезе в сила закон, който изисква от местните власти да открият отделения по традиционна китайска медицина във всички болници и да ѝ предоставят равни условия, наред с това, което в Китай наричат „западната медицина“. Усилията на Си Цзинпин може да донесат полза. Доколкото традиционната китайска медицина популяризира здравословното хранене, тя заслужава аплодисменти. Практикуващите традиционна китайска медицина, които имат умения в конвенционалната медицина, могат да запълнят празнините в системата на доболничната помощ в страната. Но има и опасни страни. Повече пари за традиционната китайска медицина ще означава по-малко пари за стъпващото на науката здравеопазване. Точно тук традиционната китайска медицина губи. Повечето ѝ лекарства са в най-добрия случай плацебо, а в най-лошия са вредно отклонение от целта за излекуването на човека, т.е. направо опасни. През 2015 г. китайската фармаколожка Йою Ту става първият учен, който печели „Нобел“ за изследвания, извършени в Китай. Тя е изолирала химикал, който лекува малария, използвайки методите на традиционната китайска медицина. Според китайското правителство това е доказателство, че традиционната китайска медицина като цяла е ефективна. Всъщност, както отбелязва и нобеловият комитет, традиционната китайска медицина само е вдъхновила Йою Ту за изследването, което ѝ донесло наградата. Когато една традиционна медицина постига резултат, то винаги в основата на този резултат лежи принцип от научната медицина. Популяризирането на традиционната китайска медицина само ще изостри вредите, които тя нанася на околната среда и застрашените видове. В Тибет масово унищожават пасища в търсене на умрели гъсеници – израстващата от тях гъба е любима на традиционната китайска медицина и струва повече от собственото си тегло в злато. Няма доказателства, че тази гъба стимулира либидото. В саваните на Южна Африка лежат убити носорози с отрязани рога, които се смилат на прах уж за лечение на артрит. На черния пазар на традиционната китайска медицина рогата достигат до няколко хиляди долара за килограм. Списъкът е дълъг. Усилията на Си Цзинпин имат политически мотиви. Той иска да бъде приеман за пламенен патриот и спонсор на китайската култура. Но вместо да субсидира шарлатанството, ще бъде по-полезен за Китай, ако спонсорира науката.", "date": "2017.09.02", "title": "Китайската медицина – спонсорирано от държавата шарлатанство"}
{"url": "http://clubz.bg/57871-4_jertvi_pri_chelen_udar", "text": "Четирима души са загинали, а две жени и момиче са с опасност за живота след катастрофа на в района на село Кортен, съобщиха от ОДМВР - Сливен. Катастрофата е станала на снощи около 21.00 часа, на 300 метра преди селото. Лек автомобил „Ровър”, управляван от мъж на 32 години от Нова Загора се е ударил челно в лек автомобил „Фиат”, шофиран от водач на 31 години от село Любенова махала. На място са загинали шофьорите на двете коли и пътуващите с тях на предна седалка жена на 28 години (от лекия автомобил „Ровър”) и мъж на 40 години от фиата. С опасност за живота в болницата в Сливен са откарани две жени на 35 и 34 години и момиче на 12 години, пътници в лекия автомобил „Фиат”. Вече се води разследване за причините на кървавата катастрофа.", "date": "2017.09.02", "title": "4 жертви при челен удар"}
{"url": "http://clubz.bg/57873-ne_pravim_zakon_za_borisov_dnes_e_toj_utre_nie_obqvi_ninova", "text": "„Управляващите предлагат поредната имитация на борба с корупцията за отчет пред предстоящия мониторингов доклад. Защо имитация? Тяхното предложение е орган, който събира информация, констатира административни нарушения и издава предписания“, заяви Нинова. По думите ѝ предлаганият от ГЕРБ антикорупционен законопроект не предвижда единният орган да се бори с корупционни престъпления, нито да има разследване. Нинова посочи, че през всички години на прехода е имало имитации за борба с корупцията, но резултат – никакъв.  Цветанов: Не искаме президентска република Днешното заседание на Националния съвет на БСП е ключово, поясни тя и попита членовете на партията дали тръгват единни като юмрук в битката с паралелната държава. Според нея трябва да има власт-власт възпира.  А г-жа Нинова мълчи - като изневерила съпруга Тя посочи, че на фона на картината, която е очертал Цветан Цветанов в парламента, вечерта по новините са съобщили за инцидент в Пазарджишко с 6-годишно дете, застреляло собственик на заведение; за баща, който се е дрогирал пред детето си в заведение; за агресия в метрото на София; за издирване на двама маскирани и други. А г-жа Нинова мълчи - като изневерила съпруга", "date": "2017.09.02", "title": "Не правим закон за Борисов, днес е той, утре - ние, обяви Нинова"}
{"url": "http://clubz.bg/57862-zashto_prozqvkata_e_zarazna", "text": "Дори и когато четете това, може да започнете да се прозявате. Няма как да не сте забелязали, че прозявката е \"заразна\". Учените досега трудно намираха обяснение на този феномен, съобщава Би Би Си. Ново изследване се опитва да даде отговор на въпроса: \"Защо прозявката е заразна?\" Изследователски екип от университета в Нотингъм стига до извода, че този процес се случва в частта от мозъка, която е отговорна за двигателните функции. Тя играе роля в заболявания като Синдрома на Турет  (наследствено неврологично заболяване, при което пациентът страда от множество двигателни и речеви тикове).  Според учените разбирането на процеса на заразното прозяване може да помогне и при тези функционални разстройства. Заразното прозяване е често срещана форма на ехо феномена - автоматична имитация на думите или действията на някой друг. Този феномен се наблюдава и при Синдрома на Турек, както и при други разстройства като епилепсията или аутизма. За да проверят какво се случва в мозъка по време на този феномен, учените подлагат на наблюдение 36 доброволци, докато те гледат други хора да се прозяват. Резултатите от изследването са публикувани в сп. Current Biology. На някои от доброволците е казано да се прозяват без задръжки, други обаче са помолени да се опитват да потиснат прозявката. Изследва се как реагира мозъчната кора - възбудимостта ѝ. Като се използва външна транскраниална магнитна стимулация се оказва възможно да се увеличи възбудимостта на мозъчната кора и така и склонността на хората към заразни прозявки.  Джорджина Джаксън, професор по когнитивна невропсихология, която е работила в проучването, обяснява, че откритието може да има по-широко приложение. \"При Синдрома на Турет, ако можем да намалим възбудимостта, може да намалим тиковете. Точно върху това работим\", казва тя. Друг от екипа, проф. Стивън Джаксън, добавя: \"Ако можем да разберем как промените във възбудимостта на мозъчната кора предизвикват неврологични разстройства, може потенциално да ги спрем. Опитваме се да открием персонализирано лечение, без лекарства, с използването на външно магнитно стимулиране, което може да е ефективно при модулирането на дисбалансите в мозъчните мрежи\". Д-р Андрю Галъп, психолог в Политехническия институт SUNY, който е извършвал проучвания за връзката между емпатията и прозяването, казва, че  TMS е \"нов подход\" към изучаването на заразното прозяване. \"Все още знаем недостатъчно защо се прозяваме. Множество изследвания са предлагали връзка между заразното прозяване и емпатията. Но все още доказателствата са разнопосочни и непълни\", обяснява той.", "date": "2017.09.02", "title": "Защо прозявката е заразна?"}
{"url": "http://clubz.bg/57875-obshtinarqt_ot_septemvri_pusnat_bez_obvinenie", "text": "Председателят на Общинския съвет в Септември Лазар Влайков е освободен от ареста, а срещу него не е повдигнато обвинение, съобщи за БНР наблюдаващият прокурор Димитрия Ганчева. Вчера 6-годишно дете уби човек по време на празник в заведение, след като в него попаднало оръжие. Компанията празнувала рождения ден на малкото момче, един от гостите извадил боен пистолет \"Глог\", който имал законно. Оръжието се предавало от ръка на ръка и така стигнало и до детето. То взело пистолета и неволно дръпнало спусъка. От изстрела бил улучен собственикът на заведението, който починал. 6-годишно дете уби човек с пистолета на общинар от Септември Свидетели обаче твърдят пред БНР, че когато е станало убийството детето си играело на двора. А един съсед разправяше пред тв каналите, че се чували много изстрали, включително от автомат. Според сина на убития 47-годишен Наско Тонкев, убийството е извършено от Лазар Влайков, без умисъл. Лазар Влайков стана известен след като беше изключен от ГЕРБ заради побой и нанасяне на прорезни рани с нож. Спорът е бил заради включени дълги светлини на автомобил и се разиграл на междуселски път. По-късно обаче бе помилван и върнат в редовете на партията. Днес отново беше изключен. Този път вероятно завинаги.", "date": "2017.09.02", "title": "Общинарят от Септември пуснат без обвинение"}
