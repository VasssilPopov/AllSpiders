{"url": "http://clubz.bg/77913-prikazki_po_telefona_za_deca_i_vyzrastni", "text": "„Основната причина толкова да харесам „Uber“ не беше свързана с транспорта. Причината е, че тази компания ми продава време. В бъдеще хората ще плащат все повече, за да си купуват време.“ Думите са на Гари Вайнерчук, предприемач, автор на бестселъри за инвестиции и маркетинг, обявен за една от най-влиятелните личности в интернет. Съвременният човек живее денонощно включен към мрежата, комуникира всяка минута, бърза, социалните очаквания към него се увеличават, изнемогва от задачи, отвсякъде е облъчван от информация, сензорите му са претоварени. Този постоянен стрес се отразява на всичко, включително на читателските му навици. (Неслучайно „Площад Славейков“ уточнява над всеки материал колко минути отнема прочитането му.) Дефицитът на внимание заедно с липсата на време водят до постепенно намаляване на класическите читатели. Как човек може да задоволи глада си за книги в дигиталния свят? Като използва новите медии. Ако той прекарва повече от три часа на ден, втренчен в телефона си, значи там е мястото и на книгите му. Най-бързо растящият сегмент от целия издателски бизнес в последно време представляват аудиокнигите. (Тенденция, която се потвърди и на най-голямото книжно събитие в света – Франкфуртския панаир.) Но не просто аудиокниги, а дигитални. И не само дигитални, а под формата на стрийминг услуга. Това е същият принцип, на който излъчват съдържание „Нетфликс“ и „Спотифай“. Ако четенето изисква спокойствие, време, съсредоточаване, то слушането на книги може да се случи, докато вършите други неща. Слагате слушалките, пускате плейъра и в това време можете да тренирате във фитнеса, да разхождате кучето, да пътувате към офиса, да готвите или да чистите. Тенденцията е осезаема. Пазарът на аудиокниги само в САЩ само в първите три месеца на тази година е нараснал с 32%. Във Великобритания продажбите на аудиокнигите за 5 години са се удвоили. И ако най-големият играч на това поле в Щатите е „Audibl“e на Amazon, то в Европа една шведска компания е с амбициите да стане лидер. „Storytel“ е мобилно приложение, което – за разлика от „Audible“ – предлага аудиокниги на оригинални езици. Премиерата на „Storytel“ у нас стана на Панаира на книгата в НДК в края на 2018-а. България е 15-ата държава в света, в която компанията излъчва съдържание срещу абонамент. Приложението започна с над 300 заглавия на български и десетки хиляди на английски, като обещанието е заглавията на български непрекъснато да се увеличават. Сред българските автори в шведския каталог с книги за слушане засега са Георги Господинов, Алек Попов, Васил Георгиев, Богдан Русев, Елена Алексиева, Леа Коен. На български слушателите могат да избират между трилърите на Камила Лекберг, Стиг Ларшон, книгите на Наполеон Хил и Дипак Чопра, класики на Илф и Петров и Булгаков. Думите им звучат с гласовете на отбрани български актьори. Най-четените заглавия на английски в каталога на „Storytel“ са: „The Fallen“ на Дейвид Балдачи, „Тънкото изкуство да не ти пука“ от Maрк Менсън, „Да станеш“ на Мишел Обама Obama и „21 урока за 21 век“ на Ювал Харари. Платформата предлага и детски режим. Разработен специално за деца, той позволява достъп само до детското съдържание от каталога. Заедно с детето си потребителят ползва общ абонамент. Децата имат своя собствена библиотека и получават препоръки за книги, базирани на досегашните слушания. Черешката на тортата е оригиналното съдържание на „Storytel“, което представлява аудиосериали, написани специално за абонатите на компанията. Засега на български слушателите могат да чуят „Черна звезда“ и „Черният делфин“, хитови заглавия в Швеция и Дания. Тази година ще бъде дебютът и на сериалите в „Storytel“, създадени от български автори. Според изследователите бумът на сериалите – видео и аудио – тепърва предстои. Причината е отново истеричната среда на предлагане на забавления, която често докарва потребителя до т.нар. decision fatigue – той все по-често предпочита сигурността и предвидимостта на поредицата, която веднъж е избрал. „Storytel“ достига 200 милиона часа, в които най-различни хора по света са слушали книги на общо 17 езика. Абонатите на компанията са повече от 620 000 и всяка година те получават над 5000 нови заглавия за слушане. Какво показват данните за потребителите на аудиокнигите? Традиционните издатели могат да бъдат спокойни – този формат не убива класическите книги. Всъщност, читателите се увеличават. 75% от клиентите на „Storytel“ си купуват повече книги, откакто са започнали да слушат аудиозаглавия, а 80% от слушателите им намират време и за четене. И отговорът на стария въпрос „Ще изяде ли мишката книжката?“ е твърдо „не“. Но пък ще я украси със слушалки.", "date": "2019.01.05", "title": "Приказки по телефона за деца и възрастни"}
{"url": "http://clubz.bg/77922-hilqdi_ungarci_protestiraha_sreshtu_noviq_zakon_za_izvynredniq_trud", "text": "Хиляди унгарци протестираха в центъра на Будапеща срещу нов закон, който разрешава на работодателите да възлагат на подчинените си до 400 часа извънреден труд годишно, предаде Ройтерс. През последните седмици опозиционни групи организираха редица протести в Будапеща и други унгарски градове срещу, по думите им, авторитарното управление на консервативния премиер националист Виктор Орбан. Днешният протест бе организиран от опозиционни партии, синдикати и граждански сдружения. Той бе насочен главно срещу новият трудов закон, наричан \"робовладелски\" от критиците му. Унгария - всичко, което искат за Коледа, е демокрация Протестиращите преминаха под снега в шествие от историческия Площад на героите до сградата на парламента на брега на Дунава, носейки транспаранти с надписи като \"Да изметем режима\". Някои демонстранти носеха табели с призив за национална стачка или постваха такъв призив в социалните медии. Изменението на Кодекса на труда, което бе прието от парламента миналия месец, е подложено на остри критики и предизвика най-големите улични протести от повече от година. Новият текст може потенциално да прибави по около два допълнителни часа към всеки работен ден или еквивалента на още един работен ден в седмицата. Той не е бил обсъден със синдикатите. В четвъртък управляващата партия Фидес повтори, че протестите са част от кампания за изборите за Европейски парламент през май в помощ на поддръжниците на масовата миграция в ЕС.", "date": "2019.01.05", "title": "Хиляди унгарци протестираха срещу новия закон за извънредния труд "}
{"url": "http://clubz.bg/77914-pediatri_bez_televiziq_i_telefon_za_decata_pone_chas_predi_syn", "text": "Децата трябва да преустановят гледането на екраните на телевизора и на мобилните устройства най-малко един час преди лягане, пише в. \"Дейли мейл\". Изданието цитира препоръките на Кралския институт по педиатрия и детско здравеопазване. Британските специалисти са събрали многобройни данни, според които времето, прекарано пред екрана, може да се отрази неблагоприятно върху детския сън. А недоспиването е свързано с опасни здравни последствия. За пръв път британските педиатри от Кралския институт публикуваха указания, предназначени за родителите и как те да контролират времето, прекарано от техните деца пред екраните. По този начин ще могат да бъдат избегнати здравните рискове, на които са изложени децата. А злоупотребата с екранното време води до нездравословно хранене, заседнал начин на живот и влошено психично здраве. Според британските здравни експерти екранното време на децата не трябва да се бие с часовете за хранене, за сън и за семейно общуване. Децата най-добре усвояват нещата, следвайки чуждия пример. Поради тази причина педиатрите препоръчват родителите да дават личен пример в семейството, и те самите да изключват дисплеите при първа възможност. И най-вече един час преди лягане.", "date": "2019.01.05", "title": "Педиатри: Без телевизия и телефон за децата поне час преди сън"}
{"url": "http://clubz.bg/77915-kak_kolednata_elha_moje_da_se_prevyrne_v_sladost", "text": "Учени установиха, че от отсечените за новогодишните празници дървета може да се извлече полза, съобщава сайтът geek.com, цитиран от БТА. Специалисти от университета в Шефилд, Англия, предложиха отрязаните за новата 2019 година елхи да бъдат използвани.  В игличките на иглолистните дървета бе открито вещество, което допринася за производството на бои, оцет и дори на подсладители в храните.  Учените отбелязват, че понастоящем отрязаните елхи се изхвърлят на боклука след празниците. Данните сочат, че само във Великобритания за новогодишните празници се отрязват около 7 милиона елхи. Чрез нагряване от игличките е възможно да се извлекат твърди и течни вещества.  Течните вещества могат да се използват за производство на захар, а твърдите - за производство на био въглища. ", "date": "2019.01.05", "title": "Как коледната елха може да се превърне в сладост"}
{"url": "http://clubz.bg/77873-vlastta_moje_da_spre_i_demokraciqta", "text": "\"До 15 януари ще може да се пътува без винетка, обяви пътната агенция\" Като човек, който няма шофьорска книжка (вероятно единствената книжка, към която не съм проявил засега интерес, но пък винаги съм се чудил защо ги наричат \"книжки\"), аз съм над сегашните винетъчни страсти. Но като прочетох това и си казах: - Еврика! Ето го най-сетне възможният български принос към съвременното управление в Постиндустриалното и Пред-изкуствено-интелектно общество! Когато властта се провали в изпълнението на някаква своя задача, то уреждането на обществените отношения, свързани с тази задача и отговорностите, произтичащи от законодателството, което я урежда, се суспендират. Сиреч спират своето действие докато властта сколаса да разреши проблема!  Така ще се намери изход от различни кризи - тази с Търговския регистър, с парализираната Съдебна система, с данъчните задължения, с животоспасяващите операции и въобще - с нашата демокрация.  С други думи, докато не си поправим демокрацията, властта може чисто и просто да спре нейното действие. Ако трябва до 15 януари, ако трябва и докогато трябва. Дотогава ще бъде като с винетките - лично премиерът ще казва какво може и какво не може, какво трябва и какво не трябва, какво да мислим и какво да не мислим, какво ни е позволено и какво не ни е позволено. И ще настъпи един живот, че само си викам да, но! Но за какво беше всичкото, което започна преди 30 години на 10 ноември? И на 10 ноември тази година да празнуваме ли или да си блъскаме главите - каква я мислихме, каква стана!?", "date": "2019.01.05", "title": "Властта може да спре и демокрацията"}
{"url": "http://clubz.bg/77918-pik_na_gripa_sled_nqkolko_sedmici", "text": "Някои от областите в България ще обявят грипна епидемия през следващите две-три седмици. Това прогнозира главният държавен здравен инспектор д-р Ангел Кунчев пред Нова тв. Според него учебните занятия трябва да се прекратят преди да се е стигнало до това 30% от учениците да са болни. Тази година грипове от вида H1N1, известен като свински грип, и H3N2 са основните причинители на епидемия. Симптомите са същите, както всяка година – отпадналост, висока температура, кашлица, главоболие. Процентът на усложненията от грипа е нисък около 1%, каза още д-р Кунчев. Грипна епидемия в още области - и грипна ваканция Той допълни, че е много важно да се разбере, че антибиотикът не лекува вирусни инфекции и не трябва да се самолекуваме с него. Тя допълни, че ако почувстваме болка в сърцето или стягане, трябва веднага да потърсим лекарска помощ. Според нея възрастните хора не бива да излизат в най-студените сутрешни часове.", "date": "2019.01.05", "title": "Пик на грипа след няколко седмици"}
{"url": "http://clubz.bg/77921-us_sindikatyt_na_modata_polzvajte_zakrygleni_manekenki", "text": "Американският синдикат на модата призова дизайнери и модни къщи да ползват услугите на повече манекенки със закръглени фигури, като например Ашли Греъм и Кандис Тъфайн, в дефилетата си, предаде Франс прес.  Имат ли място дебели манекенки на подиума? Каримзадех и Кембъл имаха предвид манекенките Ашли Греъм и Кандис Тъфайн, които носят облекла с големи размери.", "date": "2019.01.05", "title": "US-синдикатът на модата: Ползвайте закръглени манекенки"}
{"url": "http://clubz.bg/77919-v_germaniq_opakovkite_postepenno_stavat_mrysna_duma", "text": "И сега 70 процента от употребените опаковки подлежат на преработка и се оползотворяват, но това вече се приема за недостатъчно – набелязаните цели са до 2022 година квотите за рециклиране да стигнат 90 процента за стъклото, хартията и метала, за т.нар тетрапак-опаковки – 80 процента, а за изхвърлената пластмаса – 63 на сто. Изходната точка: огромното количество опаковки, които всеки германец изхвърля годишно – 220 килограма по данни от 2016-а, или общо над 18 милиона тона. Начинът на живот на съвременния човек „осигурява” струпването на толкова много отпадъци: от чашите за кафе и кутиите със салата за обед през пакетираните малки порции за домакинствата на несемейните до поръчваните в интернет хранителни продукти, които се доставят по домовете. ЕК ще забранява сламки, клечки за уши и прибори от пластмаса Важността на опаковките (за производители и търговци) определено е значителна, а и става дума за бизнес с доста големи мащаби, който не се поддава лесно на ограничения и не е да не им се противопоставя, но тъй като в случая става дума за влезлия в сила нов закон за опаковките, предвиждащ сериозни санкции, изискванията му би трябвало да се спазват. Редовите потребители ще бъдат по-малко засегнати и почти няма да усетят нововъведенията, но фирмите и преработвателният бранш вече ще трябва да играят по нови правила. От специалните табели в супермаркетите, обозначаващи точно кои шишета са за еднократна и кои – за многократна употреба, през регистрирането и облагането с лицензионни такси на опаковките от продаваните онлайн стоки до стимулирането (чрез по-ниски налози) на този амбалаж, който изцяло подлежи на рециклиране – всичко това е включено в новия закон. Предприятията ще трябва да му се подчиняват, а контролът ще се осъществува от специална централа, където всички производители на опаковани продукти ще трябва да се регистрират. Неспазването на изискванията може да бъде санкционирано с глоба до 200 000 евро. Шефката на новосформираната централа Гунда Рахут очаква удвояване на регистриралите се до момента 70 000 производители на опаковани продукти, тъй като доскоро мнозина са се занимавали с този вид бизнес „на тъмно”. Струват ли си 10 стотинки за пликче в магазина? Да, в Англия Защитниците на околната среда логично приветстват закона, но не и Германският институт по опаковките. „При положение, че стойността на един опакован продукт далеч надхвърля разходите за неговия амбалаж, опаковането си заслужава както в икономически, така и в екологичен и социален план”, гласят аргументите на защитата. Струват ли си 10 стотинки за пликче в магазина? Да, в Англия", "date": "2019.01.05", "title": "В Германия опаковките постепенно стават мръсна дума"}
{"url": "http://clubz.bg/77910-az_sym_naj_velikiqt_na_sveta_a_dali_svetyt_e_syglasen", "text": "Леброн Джеймс обича славата. Славата също го обича. Няма никакъв спор, че той е сред най-великите баскетболисти на нашето време. Или както казваше посланието в една широко обсъждана реклама на \"Найки\" миналата есен, \"Леброн Джеймс е не просто най-добрият баскетболист, той стана по-голям от баскетбола\". Последното беше заради откритото и съфинансирано от Крал Джеймс обществено училище (разбирай за бедни) в родния му град Акрон, щата Охайо. Светът ръкопляска на Леброн за всичко това. Мнозина му ръкопляскат и заради откритата словесна война, която води с Доналд Тръмп. Той е един от прочутите щатски спортисти, опълчили се на политиката на президента. Преди дни обаче Джеймс направи едно изказване, с което може би малко прекали. В епизод от поредицата \"Много повече от спортист\" на щатската спортна телевизия ESPN, универсалният атлет коментира едно наистина впечатляващо постижение, в което имаше главна роля. През 2016 г. във финалната серия за титлата на НБА воденият от Леброн \"Кливланд Кавалиърс\" обърна суперфаворита \"Голдън Стейт Уориърс\" с 4:3 от 1:3 и грабна короната. За първи път в историята отбор навакса от 1:3 (четири от седем двубоя) на финал. И започнаха баскетболни \"забивки\". Направо космически. Малко е да се каже, че светът на \"извънземните\" беше разлюлян от забивката на Леброн. Думата взе и Кевин Макхейл - и той като Томас, член на \"Залата на славата\" на НБА.  Отзвукът обяснимо бе голям сред легендите на \"Бостън Селтикс\" - един от най-успелите тимове на баскетбола, за който са играли неколцина асове, всеки един от които би могъл да се нарече \"най- за всички времена\". Президентът на \"Селтикс\" Дани Ейндж жегна Леброн, тъй като го сравни с... Доналд Тръмп. На Леброн бе припомнено интервю на ESPN с Майкъл Джордън от 2009 г. На въпрос дали се смята за най-великият в историята на играта, MJ казва, че не му харесва да го смятат за такъв, тъй като не е имал шанса да се противопостави на най-големите от предишните генерации. Значи Майкъл, който все още има повече аргументи да се счита за №1 - дори само като статистика, може да прояви скромност и благородство, а Джеймс не може? Този риторичен въпрос журналисти и анализатори отправят към Краля вече от дни. Според мнозина Леброн просто прави нещо, което умее още от тийнейджър - да се продава добре. През 2003 г., още неизиграл и един мач в НБА 18-годишният тогава Джеймс, израснал в неописуема бедност, отказва рекламен договор за 10 милиона долара с \"Рийбок\". Седмици по-късно подписва за 90 млн. с \"Найки\". В момента Леброн Джеймс е реализатор №5 в историята на НБА. На четвъртата позиция е... Майкъл Джордан. Звездата на \"Лос Анджелис Лейкърс\" може да го задмине още този сезон. Така че засега оставяме темата. А когато Джеймс остави зад себе си MJ - може и следващият шампионат, ще я отворим отново. Какво ли ще каже Леброн тогава?", "date": "2019.01.05", "title": "\"Аз съм най-великият на света\". А дали светът е съгласен?"}
{"url": "http://clubz.bg/77920-petq_avramova_vidq_politicheski_i_hakerski_ataki_zad_haosa_s_vinetkite", "text": "Това каза по време на пресконференция министърът на регионалното развитие и благоустройството Петя Аврамова по повод искането на оставки на министри от страна на БСП заради проблемите със системата за електронни винетки,  съобщава \"Фокус\". БСП иска министерски оставки заради хаоса с винетките По думите й атаките към системата са както хакерски, така и политически. Борисов разпореди оставки в АПИ заради хаоса с винетките Тя обясни, че най-големият бум за закупуване на винетни стикери се очаква да бъде в края на януари. \"Дотогава ще имаме и въведените нови начини за закупуване на винетки\", даде заявка тя. Тя даде заявка и че заради проблемите с покупката на електронни винетки и липсата на терминали на граничните пунктове на фирмата изпълнител на проекта ще бъдат наложени санкции според подписания с нея договор. Иначе Аврамова отчете, че продадените електронни винетки до момента са 73 000 за над 5 млн. лв. Борисов разпореди оставки в АПИ заради хаоса с винетките", "date": "2019.01.05", "title": "Петя Аврамова видя политически и хакерски атаки зад хаоса с винетките"}
{"url": "http://clubz.bg/77905-jyltite_jiletki_pak_izlizat_dnes", "text": "След ареста в сряда на един от изявените им представители - Ерик Друе, \"жълтите жилетки\" призовават за осми ден на протести срещу правителството днес във Франция, предаде Франс прес. За първия ден на протест за 2019 г. \"жълтите жилетки\" предвиждат демонстрации в Париж и други градове. В Париж са обявени две акции: шествие от общината до Националното събрание и събиране на булевард \"Шанз-елизе\" - основно място на протестите в предишните уикенди. Друе бе арестуван близо до прочутия парижки булевард в сряда вечер и задържан за десетина часа, което предизвика недоволството на опозицията. \"Жълтите жилетки\" нарекоха ареста политически и обявиха засилване на протестите. Задържаха лидер на \"жълтите жилетки\" в Париж. И го пуснаха Днешното \"осмо действие\" ще бъде тест за тяхното движение, което предизвиква сътресения в правителството от месец и половина, но през последните седмици сякаш отслабва, посочва АФП. По данни на министерството на вътрешните работи в \"седмото действие\" на 29 декември във Франция са били преброени 12 000 протестиращи по обед. На 22 декември те са били 38 600, а на 17 ноември, когато възникна движението на \"жълтите жилетки\", по улиците на френските градове са били 282 000 души. В отворено писмо до президента Макрон, разпространено в четвъртък, водачите на \"жълтите жилетки\", които нарекоха себе си \"Гневна Франция\", заявиха: \"Гневът ще прерасне в омраза, ако продължавате, от вашия пиедестал, да се отнасяте към хората от народа като отрепки, беззъби, нищожества\". \"Гневна Франция\" реши да промени стратегията си и призова своите последователи да не обличат жълти жилетки днес, а \"да излязат по улиците като обикновени граждани, каквито са всъщност\", добавя АФП. ", "date": "2019.01.05", "title": "\"Жълтите жилетки\" пак излизат днес"}
{"url": "http://clubz.bg/77911-vartolomej_podpisa_za_nezavisima_cyrkva_na_ukrajna", "text": "Вселенският патриарх Вартоломей подписа в Истанбул днес томоса (декрета) за автокефалия на православната църква на Украйна, предаде Асошиейтед прес. С този документ се формализира независимостта й от Руската православна църква, към която тя бе обвързана от 1686 г.  Този формален акт налага на украинските свещеници да направят избор коя църква да предпочетат на фона на цялостното влошаване на руско-украинските отношения и особено на фактическата война в Източна Украйна между правителствените сили и проруските бунтовници, отбелязва АП.  Миналия месец украински православни лидери обявиха създаването на нова, обединена църква, отделена от Московската патриаршия, и избраха младия митрополит Епифаниий за неин предстоятел (водач). Руската православна църква отговори със скъсване на връзките с Вселенската патриаршия, смятана за център на православния свят.  Порошенко и Вартоломей подписаха споразумение за създаването на Украинска църква За подписването на томоса в Истанбул днес пристигна украинският президент Петро Порошенко. \"За мен е голяма чест да посетя в Истанбул, където утре ще се състои дългоочаквано събитие\", писа той във Фейсбук снощи и добави, че ще получи документа за автокефалията от вселенския патриарх Вартоломей. Това събитие ще открие \"нова ера в православната история. . . Молим се за мир и единство\", посочи Порошенко, цитиран от ДПА.  Преди подписването на томоса тази сутрин Порошенко се срещна с турския президент Реджеп Тайип Ердоган. Двамата разговаряха повече от час, съобщи Анадолската агенция, без да добавя подробности.  Подписването на томоса стана на церемония в храма \"Свети Георги\" край резиденцията на Вселенската патриаршия. Преди това подписване се състоя молебен, на който присъстваха Порошенко, украинският външен министър Павло Климкин, председателят на украинската Рада (парламента) Андрий Парубий, митрополит Епифаний, истанбулски свещеници, а също други украински политици и духовни лица от новосъздадената православна църква на Украйна.  След богослужението Вартоломей прие в своята резиденция украинския президент и митрополит Епифаний, след което те се върнаха в храма, където бе подписан томоса, предаде ТАСС.  Подписването на томоса за разколниците в Украйна окончателно откъсна Вселенската патриаршия от световното православие, заяви пред ТАСС днес прессекретарят на патриарха на Руската православна църква, свещеник Александър Волков.  Според прессекретаря на руския патриарх Кирил \"подписването на томоса е нищожно от канонична гледна точка и е трагично за Вартоломей и неговите поддръжници, подписали днес своята духовна капитулация\".  Молебен в Киев за Украинската църква, Москва готви \"твърд отговор\" По същия начин се изрази и председателят на синодалния отдел на Московската патриаршия по взаимоотношенията на църквата с обществото и медиите Владимир Легойда. Той напомни, че приближава един от главните християнски празници, радостта от срещата с който не може да бъде отнета от никакви политически сили. Молебен в Киев за Украинската църква, Москва готви \"твърд отговор\"", "date": "2019.01.05", "title": "Вартоломей подписа за независима църква на Украйна "}
{"url": "http://clubz.bg/77923-sblysyci_i_aresti_v_pyrviq_za_godinata_protest_na_jyltite_jiletki", "text": "Френските сили на реда използваха сълзотворен газ и боеприпаси \"флашбол\" срещу протестиращи в центъра на Париж. Няколко хиляди демонстранти продължиха натиска върху президента Еманюел Макрон в първия протест на \"жълтите жилетки\" за тази година, предадоха Асошиейтед прес и Франс прес. В цяла Франция днес по данни на полицията са протестирали около 25 000 души спрямо 32 000 миналата събота. От тях по някои оценки на полицията около 3500 са били в Париж. Крайречен ресторант по Левия бряг на река Сена бе обхванат от пламъци, а край музея \"Орсе\" и Френската академия полицията се намеси, когато протестиращите се отклониха от официално одобрения маршрут. \"Жълтите жилетки\" пак излизат днес Полицейски корабчета патрулираха по река Сена, а на булевард \"Сен Жермен\" на Левия бряг бяха запалени мотоциклети и една кола. След намеса на полицията и пожарникарите бяха отстранени издигнати на булеварда запалени барикади. Днешният протест на \"жълтите жилетки\" бе предварително обявен и одобрен от властите, за разлика от някои неразрешени протести през декември, които прераснаха във вандализъм, мародерство и хаос. Протестите преминаха предимно мирно, освен когато някои протестиращи се опитаха да пресекат Сена по пешеходен мост, което беше отклонение от предварително одобрения маршрут от кметството до парламента. Полицията използва палки и сълзотворен газ и попречи на демонстрантите да преминат моста. В северния град Бове силите на реда използваха сълзотворни гранати, за да попречат на около 600 \"жълти жилетки\" да влязат в града след опит да блокират летището. \n\tВ северозападния град Руан протестираха между 1000 и 2000 души. Един демонстрант бе ранен в главата от \"флашбол\", а най-малко двама протестиращи бяха арестувани. По главния булевард на града бяха издигнати две барикади, една от които бе запалена. Задържаха лидер на \"жълтите жилетки\" в Париж. И го пуснаха В южния град Монпелие четирима полицаи бяха леко ранени от камъни и бутилки. В западния град Нант при протеста с участието на най-малко 2000 души имаше сблъсъци и поне един човек бе ранен. В югозападния град Бордо протестираха над 1000 души, в Марсилия 500, а в северозападния град Кан между 1000 и 2000. Задържаха лидер на \"жълтите жилетки\" в Париж. И го пуснаха", "date": "2019.01.05", "title": "Сблъсъци и арести в първия за годината протест на \"жълтите жилетки\""}
{"url": "http://clubz.bg/77886-denqt_v_kojto_vsichki_bqhme_bratq", "text": "На 4 януари 1989 г. започва да се излъчва, превърналото се в един от символите на \"Хоризонт\" на БНР, предаване \"12+3\". 30 години по-късно създателите му се връщат към годините на началото, за да представят своя прочит на историята на Радиото и на България от драматичните времена на края на комунизма и началото на демократичните промени в страната.  помага за съхраняване на историята и разказва за феномена \"12+3\".  Заедно със спомените, снимките и документите на екипа, създал предаването, в изграждането на тази виртуална история на „12+3″са включени и спомените на някои от хората, чийто професионален и житейски път се е кръстосал с този на предаването в годините от неговото основаване до предколедните политически уволнения от 1995 година, които слагат край на оригиналния му вариант. \"12 плюс 3\" на 30 години Създателите на „12+3“, първите му водещи и редактори  ,  ,  ,  ,  ,   и   са автори на своите страници в тази дигитална история. Спомените на    са споделени отново от самите тях в специалния отдел на този портал във времето. Радвам се, че съм там и че участвам с каквото мога, защото новината на деня е невероятна. Не, не става дума за Тодор Живков, поне официално още не. Предишната нощ, почти по грешка, са отворени преходите от Източен към Западен Берлин. След месеци на масово бягство – стотици хиляди минават на запад първо през Унгария, после през Чехия – властите на Източна Германия, оставени без съветска подкрепа, се виждат принудени да пуснат гражданите си да пътуват свободно. Планират да го направят контролирано, но новината изтича по западногерманската телевизия и вълната буквално прелива през Стената. Десети ноември е ден на еуфория в Берлин и по света. Немците ликуват, покатерили са се по Берлинската стена, заливат се с шампанско и я къртят с подръчни инструменти. Внасяме на Чавдар новини в студиото и той разказва на цяла България за невероятните събития от последните часове. Това за “цяла България” не е преувеличение. Тогава нямаше интернет и мобилни телефони, по единствената телевизия си вървеше редовната програма и за повечето българи Радиото беше единствен източник на информация, още повече, че 12+3 вече беше суперпопулярно и се слушаше навсякъде, и то не само по радиоапаратите. Техническата инфраструктура на пропагандата на комунизма беше свързала всички предприятия, ведомства, казарми, гари, селски мегдани и жилищни блокове с „радиоточки“ – един вид кабелно радио – които стояха включени по цял ден и хората просто поглъщаха всичко, което вървеше по радиото. Предаването беше свършило и адреналинът от деня беше  започнал да ми минава, когато на етажа на „Хоризонт“ се появи тогавашният началник на „Хоризонт“, Александър Владков (Бог да го прости), огледа се наоколо и ме привика. Подреждам се до принтерите и усещам, как превъзбудата се връща. От сутринта под сурдинка се говореше, че ще сменят Живков, но до този момент освен слухове нямаше нищо. Дали пък днес няма да е най-великият ден, откакто работя в Радиото? Берлинската стена да отприщи и промени в България? Заставам на пост и започвам да чакам. Вече въобще не помня какво е вървяло по БТА този ден. Агенцията имаше два канала – МИНФ и ВИНФ (международна и вътрешна информация). Така бяхме разделени като редакции и в Радиото. 12+3, планирано като прозорец към света,  беше МИНФ, което ни правеше малко по-свободни. Събирахме и предавахме истински новини, макар и понякога избирателно, но поне не ни се налагаше да се занимаваме с  глупостите, с които се занимаваше държавната „вътрешна“ информация в онези години – къде започнала дълбоката оран, къде преизпълнили плана за годината, къде трудов колектив подкрепил Юлската концепция, която била изцяло в духа на Априлската линия (не ме питайте – това бяха някакви партийни абракадабри, които никой не вземаше насериозно). От ВИНФ на БТА всичко отиваше в коша, а за МИНФ не чакахме агенцията, следяхме си световните агенции и медии сами. След кратък размисъл започва да ми се прояснява защо трябва да пазя принтерите. Знаехме, че Владков си беше дошъл за малко от резиденция „Бояна“ и бързаше да се върне обратно.  Този ден  там имаше среща на висшето държавно ръководство  (за родените по-късно, както и за удобно забравилите,  да поясня: имаше „пленум на ЦК на БКП“ – т.е. сбирка на ръководството на управляващата комунистическа партия, която от 1948 до 1989 година си  държавата).  От няколко седмици се носеха слухове, че предстои нещо важно, а от сутринта  се заприказва, че Живков ще бъде сменен и че Държавна сигурност е обсадила „Бояна“ с тайни постове, в случай че уж верните му вътрешни войски окажат съпротива, но това бяха само слухове (все още наказуеми, ако бъдат изказани на глас пред „неправилната“ аудитория), така че само малцина просветени са знаели, че предстои нещо  наистина различно. Така или иначе, след пет следобед БТА пусна кратичката новина, че Тодор Живков е „освободен с благодарности“  от постовете си и в Радиото настана паника. Чавдар Стефанов, чест му прави, искаше да прекъснем програмата. Величко Конакчиев, който по наряд трябваше да води новините от шест нататък, стискаше палци съобщаването да остане за него. Нямам представа за обема и интензитета на телефонния трафик, който е довел до решението новината да бъде оставена за редовната емисия в шест, но това си беше прекрасно свидетелство за времето. Най-важната новина за последните 33 години, след идването на Тодор Живков на власт през 1956-а, беше оставена да чака кръгъл час, „да не смущава редовната радиопрограма“… Сори, Чари (Чавдар Стефанов, де)…Аз обаче не се сдържах – обадих се по телефона в къщи и на няколко приятели, само да си пуснат радиото и да слушат новините в шест, и си тръгнах. По повод на добрата новина съм поканил бъдещата си съпруга на вечеря. „Унгарският“, както всички наричаха заведението тогава, беше едно от малкото добри места в София. Днес това изглежда невероятно, но тогава в целия едномилионен град я имаше, я не, 20-25 ресторанта, повечето от които опушени дупки с гръмкото название „механа“, с „битови“ покривки и грънчени чаши и чинии, с изобретената от Балкантурист „шопска салата“  и с три вида еднакво лоясала свинска скара в менюто… та „Будапеща“ – днешното „Хепи“ на „Раковски“ – беше едно от малкото по-приятни изключения. (Другите, както си му е редно, се наричаха „Варшава“, „Берлин“, „Крим“, „Москва“ и т.н., по столиците и градовете на „братските страни“.)  В тогавашната „Будапеща“ имаше интересни и леко побългарени версии на гулаш, шницел и торта „Гараш“ (да не се бъркат с оригиналите), но и едно прекрасно трио от две цигулки и цимбал за цигански чардаш, което създаваше приятна атмосфера за романтична вечеря. В онази десетоноемврийска вечер обаче  в „унгарския“ ставаше нещо необичайно. Сервитьорите и музикантите се бяха събрали на гардероба, вляво от входа. За първи път в живота си виждах хора скупчени един до друг да слушат радио. Радиото, от което току-що си бях тръгнал, повтаряше новината за свалянето на Живков. Сервитьорите от времето на соца са тема за отделен разказ. Корави, арогантни, безмилостни наглеци, които оставяха клиентите си да чакат с часове, сервираха им изстинала храна и топла бира и задължително лъжеха в сметката.  Е, на 10 ноември 1989 в „Будапеща“, поне в моите спомени, това свърши. След една прекрасна вечер с много вино, музика и надежди за бъдещето, помолих за сметката. Възрастният сервитьор, един от тези, които бяхме видели на входа  до радиоапарата, се върна с две чаши коняк и каза: \"Това е от мене, за добрата новина\". След няколко сутрини в Радиото, всички малко като снощни, гледаме портретите на новото Политбюро на първа страница на  „Работническо дело“. Йордан Лозанов, една от най-светлите, всеотдайни и оптимистични фигури, която познавам, въздъхва: „Ееее-те-тези ли ще правят промяната?“ Всички започваме да разбираме, че тежкото всъщност сега започва. Всички бяхме заедно против „тоталитарната система“. Но едни искаха да я оправят по пътя на съветската перестройка, други тъгуваха за някакъв „истински“ комунизъм и смятаха Горбачов за предател, трети искахме чиста и свята демокрация.  Така беше и в цяла България. Затова комунизмът в ГДР падна за 24 часа, а у нас, поне според мен, започна да предава дух чак на 4 февруари 1997.", "date": "2019.01.05", "title": "Денят, в който всички бяхме братя"}
{"url": "http://clubz.bg/77912-stiv_hanke_evrozonata_izpada_v_recesiq_ne_razbiram_zashto_q_iskate", "text": "Еврозоната ще изпадне в рецесия тази година, прогнозира пред БНР икономистът проф. Стив Ханке, известен като \"бащата на валутния борд\". Според него Европа върви към забавяне заради структурните проблеми на икономиките на европейските държави.  Ханке отдавна критикува желанието на България да се присъедини към еврозоната, с което да се откаже от борда. Сега той предупреди в предаването „Събота 150“ на програма „Хоризонт“, че Европейската централна банка действа „хаотично“ и допълнително усложнява ситуацията във валутния съюз, в който има много структурни проблеми: Ханке: България в еврозоната е равно на криза като гръцката И допълни: \"Мисля, че най-накрая ще получите \"да\", когато изпълните всичките изисквания на еврозоната, каза още Ханке. Въпросът за стената по границата между Съединените щати и Мексико блокира вече близо месец работата на федералното правителство. Тъй като той е изключително силно оцветен политически, се пропускат важните въпроси - за миграционната политика на Вашингтон като цяло, заяви икономистът. Ханке подчерта, че спирането на част от институциите е проблем основно на работещите в тях, а ключовият въпрос за американската сигурност не трябва да бъде решаван под натиска на недоволството на чиновниците. Според него блокираната работа на федералните служби не е голям проблем. След 18 часа преговори - споразумение за реформи в еврозоната Относно критиките на Тръмп срещу решенията на Федералния резерв Ханке коментира: След 18 часа преговори - споразумение за реформи в еврозоната", "date": "2019.01.05", "title": "Стив Ханке: Еврозоната изпада в рецесия, не разбирам защо я искате"}
{"url": "http://clubz.bg/77884-bylgariq_e_sred_shampionite_v_es_po_prostituciq_s_grajdanstvo", "text": "България е сред шампионите в ЕС по \"проституция с гражданство\". Това става ясно от доклад на \"Трансперънси интернешънъл\" и \"Глоубъл утинес\". Според доклад на двете неправителствени организации четири страни от ЕС (Австрия, България, Кипър и Малта) дават направо гражданство на чужди инвеститори, а дванадесет държави издават специални разрешителни за пребиваване. България, Кипър и Малта предоставят и двете. В Португалия приключва процес за корупция при издаването на т.нар. златни визи на богати чуждестранни инвеститори, извадил на показ спорна, но разпространена в Европейския съюз практика. Парламентът все пак ще разследва схемата за продажба на българско гражданство От края на 2012 г., когато беше на \"финансови инжекции\" от Европейския съюз и Международния валутен фонд, и търсеше чужди капитали, Португалия предоставя такива \"разрешителни за пребиваване срещу инвестиции\" на кандидати, готови да платят поне 500 000 евро за покупка на имот, да инвестират най-малко един милион евро или да създадат 10 работни места. До края на ноември 2018 г. страната е издала 6800 разрешителни за пребиваване на инвеститори и още 11 600 за семействата им срещу общо 4,15 милиарда евро, вложени най-вече в недвижимо имущество. Най-много такива разрешителни - над 4000 - са издадени на китайци, които представляват основният контингент от инвеститори, следвани от бразилците. Подсъдимите по делото, гледано в Лисабон, са завишавали изкуствено цените на някои имоти, за да достигнат изисквания праг. Бившият вътрешен министър изглежда е подкрепил създаването на пост \"служител на гранична полиция\" в португалското посолство в Пекин, за да се търсят кандидати за такива разрешителни за пребиваване. Испания води класацията по брой издадени разрешителни за пребиваване и сума на привлечените по този начин чужди капитали със средно 976 млн. евро годишно. Според докладите на \"Трансперънси интернешънъл\" и \"Глоубъл уитнес\" в последните десет години европейските страни са привлекли общо около 25 млрд. евро, приемайки над 6000 нови граждани и около 100 000 жители. Недопустимо е да се говори, че мигрантите и бежанците застрашават сигурността, а после да установяваме, че риториката се променя напълно, щом става дума за богати чужденци, казва Ана Гомеш. Бивш зам.-министър: Сигнал за нередности с гражданството подадох през 2014 г. Анализирайки подробно случаите с Кипър, Малта и Португалия, докладът на \"Трансперънси интернешънъл\" отбелязва, че в трите страни се наблюдава недостатъчен контрол и конфликти на интереси, които \"отварят вратата на Европа за корупцията\". В рамките на борбата си с прането на пари Европейската комисия се очаква да представи в началото на 2019 г. доклад за състоянието на тези разпоредби.  Бивш зам.-министър: Сигнал за нередности с гражданството подадох през 2014 г.", "date": "2019.01.05", "title": "България е сред шампионите в ЕС по \"проституция с гражданство\""}
{"url": "http://clubz.bg/77906-maradona_izpisan_ot_bolnica_sled_vytreshen_kryvoizliv", "text": "Диего Марадона беше изписан от болница в Аржентина, след като преди няколко дни беше приет с вътрешен кръвоизлив в стомаха, потвърди дъщеря му Далма пред агенция \"Ройтерс\". Семейството на легендата твърди, че нищо сериозно не се е случило. Дон Диего напусна преди няколко дни втородивизионния мексикански отбор \"Дорадос\", на който е треньор, за да се лекува в родината си. Тогава дори тръгнаха спекулации, че той няма да се завърне клуба. Животът на един от най-големите в историята на футбола продължава да върви в доста турбулентен режим. През миналото лято Марадона беше лице на ФИФА на Световното в Русия. По време на един от мачовете на Аржентина му прилоша и за няколко часа посети клиника в Санкт Петербург. След Мондиала №10 стана президент на беларуския \"Динамо\" (Брест), но си тръгна внезапно и прие да тренира мексиканския \"Дорадос\" от Синалоа. През миналата есен ще се запомни едно тв \"интервю\" на Марадона, при което той не можа да отрони и дума на въпросите на водещите след мач. Издаваше само странни звуци.", "date": "2019.01.05", "title": "Марадона изписан от болница след вътрешен кръвоизлив"}
{"url": "http://clubz.bg/77903-bg_radio_posveshtava_utreshniq_den_na_dimi_ot_sleng", "text": "На 6 януари Димитър Екимов, или просто Дими от група \"Сленг\" би навършил 49 години. В този ден в ефира на БГ радио ще звучат някои от най-обичаните песни на групата с вокал Дими, който е и автор на голяма част от тях. Ще чуете песните „Мой свят“, „Любовта няма край“, новата версия на „Синьо“, която записа неговата дъщеря Дара и други. През 1997 година Дими основава група \"Сленг\" и в края на 1998 г. излиза първият сингъл на групата „Синьо“ по авторски текст и музика на Дими, който става хит и дава името на първия албум на групата, излязъл през декември 2000 г. Част от тогаашния състав са някои от членовете на по-късно създадените Д2. Паралелно с музикалната кариера Екимов не се отказва и от медицината и в края на 1998 година започва специализация по акушерство и гинекология и работи във Втора градска болница. Дими загина при нелеп инцидент с мотор на 29 юни 2008 г.   Пак утре от БГ Радио ще отбележат и Богоявление с най-обичаните песни на имениците в българската музика - Богдана Карадочева, Йордан Караджов и Йорданка Христова.", "date": "2019.01.05", "title": "БГ радио посвещава утрешния ден на Дими от \"Сленг\""}
{"url": "http://clubz.bg/77917-strelba_v_bouling_igrishte_v_kaliforniq_trima_dushi_sa_ubiti", "text": "Трима души са убити и четирима ранени при стрелба тази нощ в боулинг игрище в крайбрежния град Торънс, на 30 км южно от Лос Анджелис, в щата Калифорния, съобщи полицията, цитирана от Асошиейтед прес. Полицейското управление в Торънс каза, че негови служители са се отзовали, след като получили информация за изстрели в боулинга \"Гейбъл хаус\" малко преди полунощ. Те открили в игрището много ранени от изстрели. 13 убити при стрелба в калифорнийски бар Трима души са били убити на място, от четиримата ранени мъже двама били отведени в болница.  БТА", "date": "2019.01.05", "title": "Стрелба в боулинг игрище в Калифорния, трима души са убити"}
{"url": "http://clubz.bg/77901-tapa_na_kulata_snegyt_zatvori_punkta_za_kamioni", "text": "ГКПП \"Кулата\" беше затворен за камиони, с което се образува тапа, съобщава кореспондентът на бТВ в региона. Решението е на гръцките власти и се налага заради разчистване на пътя. Забраната е в сила от 7:30 ч. тази сутрин. Нахлува студ. От четвъртък - сняг Трафикът на леките автомобили не е сериозен. Те обаче се пускат само с вериги. Снегът в района на пункта е едва 2 см, но между Серес и Солун положението е по-сериозно и има риск от тапи по пътя. Около 100 км преди Игуменица има и голямо изкачване, като шофьорите признават, че ако не е добре разчистено, камионите няма да могат да минат лесно.", "date": "2019.01.05", "title": "Тапа на \"Кулата\". Снегът затвори пункта за камиони "}
{"url": "http://clubz.bg/77904-bsp_iska_ministerski_ostavki_zaradi_haosa_s_vinetkite", "text": "Няколко дни след фалстарта на новата система за таксуване за движение по пътищата от левицата взеха отношение по въпроса - и поискаха министерски оставки. Това се случи няколко часа след като премиерът Бойко Борисов разпореди да бъдат освободени от постовете си трима висши служители в пътната агенция заради неработещата система за електронно таксуване и липсата на винетки в разпространителската мрежа. Борисов разпореди оставки в АПИ заради хаоса с винетките Депутатът и член на комисията по транспорт в парламента Георги Свиленски разкритикува властта за начина, по който бе дискутирана и изградена тол системата: Свиленски попита и кой е взел решението заради хаоса да не се проверяват собствениците на автомобили за винетки. Както и колко ще загуби държавата от това. И също постави въпроса с отговорността на членове на кабинета. Седем въпроса до премиера Борисов за винетките И попита как ще се решава на общинско ниво кой път колко ще струва, като заподозря и вероятност за политически натиск над неудобни кметове. И припомни как премиерът Бойко Борисов се намеси в спора за това ще се плаща ли за преминаване по Северната тангента на София като прехвърли стопанисването й на общината. Предложението на Борисов: община иска път без винетка - да си плаща поддръжката Колегата му Димитър Данчев пък обърна внимание на електронната система за таксуване и специално на вицепремиера, отговорник за електронното управление Томислав Дончев.  Седем въпроса до премиера Борисов за винетките Предложението на Борисов: община иска път без винетка - да си плаща поддръжката", "date": "2019.01.05", "title": "БСП иска министерски оставки заради хаоса с винетките"}
{"url": "http://clubz.bg/77908-fbr_zadyrja_rusnak_za_iznos_na_voenna_tehnika_moskva_protestira", "text": "Руски дипломати са поискали консулски достъп до задържан на остров Сайпан (от Северните Мариански острови) по искане на ФБР руски гражданин Дмитрий Макаренко, съобщи днес руският заместник-външен министър Сергей Рябков, цитиран от ТАСС, предава БТА. Според \"Гуам пост\" Макаренко е задържан при опит да изнесе военна техника от САЩ в Русия. Обвинен в заговор за опит за незаконен износ на устройства за нощно виждане, термични устройства и др. Никакво военно оборудване или отбранителни услуги не могат да бъдат изнасяни от Съединените щати в чужда държава без лиценз или писмено разрешение от Държавния департамент за контрол на отбранителната търговия. Русия задържа американец по обвинение в шпионаж В разпространено съобщение на руското външно министерство днес се съобщава, че Макаренко е бил арестуван в Сайпан на 29 декември и е прехвърлен във Флорида. Северните Мариански острови са архипелаг от 16 острова в северозападния Тих океан. Архипелагът е свободно присъединила се към САЩ територия. Само пет от тях са населени. Намира се северно от друг американски остров - Гуам, който е ключова тихоокеанска военна база на САЩ.  Във връзка с твърдения в световните медии, Рябков каза, че Русия не желае да заменя задържания в Москва по подозрение в шпионаж бивш американски морски пехотинец Пол Уилан. \"Не виждам причини този въпрос да се повдига в контекста на евентуални размени. Трябва да преминем през всички съответни процедури в тази ситуация\", обясни Рябков, цитиран от Ройтерс.  Русия пуска US консул до американец задържан за шпионаж Във връзка със задържането на Макаренко, Рябков, цитиран от ТАСС, посочи, че руското МВнР препоръчва на всички руснаци \"да внимават при пътувания в чужбина, ако има основания да се предполага, че към тях могат да възникнат претенции от страна на правоохранителните органи на САЩ\".  Русия пуска US консул до американец задържан за шпионаж", "date": "2019.01.05", "title": "ФБР задържа руснак за износ на военна техника, Москва протестира"}
{"url": "http://clubz.bg/77909-bylgarin_shte_igrae_v_elita_na_portugaliq", "text": "Първият за годината трансфер на българин в чуждестранен отбор е факт. Стивън Петков от \"Ботев\" (Пловдив) вече е футболист на първодивизионния португалски клуб \"Фейрензе\". Двата тима потвърдиха сделката на официалните си сайтове. Не се посочва продължителността на контракта, както и трансферната сума. При всички положения продажбата е добре дошла за \"канарчетата\", които изпитват финансови затруднения, независимо че наскоро бизнесменът Георги Самуилов получи контролния пакет акции на клуба и се ангажира с бъдещето на \"Ботев\", който и без това издържаше напоследък.  Стивън Петков също не криеше, че иска да заиграе в чужбина. След 15 кръга в \"Премиер лигата\" на Португалия \"Фейрензе\" е на предпоследната 17-а позиция с 11 точки (две победи, пет равенства и осем загуби). Последен е \"Шавеш\" с 8 т. \"Депортиво Авеш\" и \"Маритимо\", които са 15-и и 16-и, също са с по 11 т. От елита изпадат три отбора. Стивън Петков е роден през 1995 г. във Враца, юноша на \"Левски\". Игра още за \"Лудогорец\", \"Монтана\", \"Берое\" и \"Ботев\" (Пловдив). През втората половина на 2014 г. беше забъркан в скандал с \"черно тото\" в тогавашния юношески национален отбор до 19 г., който игра на европейско в Унгария. Петков отпадна от състава часове преди заминаването за Дьор заради подозренията. Правата му бяха спрени от БФС, но бързо въстановени, след като прокуратурата не успя да докаже обвиненията. Най-силен бе периодът му в \"Ботев\", за който записа 48 мача и 25 гола. Най-често имаше статута на \"златна резерва\", като бележеше на всеки 100 минути средно.", "date": "2019.01.05", "title": "Българин ще играе в елита на Португалия"}
{"url": "http://clubz.bg/77907-kak_samo_prez_dekemvri_byudjetyt_razplati_7_miliarda_leva", "text": "Българската държава е направила плащания* за близо 7,3 млрд. лв. през месец декември 2018 г. Ако изключим 31-ви декември, когато почти не са правени плащания, през последните три много активни работни дни – 21, 27 и 28 декември, са направени плащания за над 3,3 млрд. лв. В това число влиза и заделянето на ресурса от 1,35 млрд. лв. за магистрала „Хемус”, което е направено на 27 декември от МРРБ. Плащанията са извадени от Системата за електронни бюджетни разплащания (СЕБРА). Декември 2018 г. безспорно е сред рекордните месеци по бюджетни плащания в историята на страната. Някои от най-големите плащания през месеца са: Борисов пак обеща \"Хемус\" да е готова през 2024 г. (СНИМКИ) (Пълна разбивка на плащанията през декември и детайли за по-големите плащания по дни може да намерите в приложената таблица.) Масираните разходи през декември почти напълно стопиха натрупания бюджетен излишък –излишъкът се сви от 2,9 млрд. лв. в края на месец ноември 2018 г. до малко над 160 млн. лв. към края на годината. Това стана възможно не просто с отлагането на някои плащания за края на годината, но и чрез непланирани дискреционни мерки на правителството – в случая насочени предимно към инфраструктурни проекти, силови ведомства и общини. Установената традиция за масирани допълнителни разходи в края на годината е удобна за политиците, но безспорно неудачна като бюджетна практика. Повече за установените порочни практики за допълнителни разходи и харченето на излишъците в България може да видите в изследването на ИПИ „Дискреционните публични разходи през 2016 и 2017 г. – размер, произход и предназначение”.", "date": "2019.01.05", "title": "Как само през декември бюджетът разплати 7 милиарда лева"}
{"url": "http://clubz.bg/77896-trymp_shte_dyrja_pravitelstvoto_zatvoreno_s_godini", "text": "Президентът на САЩ Доналд Тръмп заяви на лидерите на Конгреса, че ще държи федералното правителство затворено \"за много дълго време, месеци и дори години\" поради липса на финансиране. Това съобщи лидерът на демократите в Сената Чък Шумър, цитиран от Асошиейтед прес. Той бе един от присъствалите на вчерашната среща с Тръмп в Белия дом.  Частичното затваряне на федералните служби заради искането на Тръмп Конгресът да му гласува 5 млрд. долара за изграждането на стената по границата с Мексико, трае вече 14 дни.  Според Шумър лидерите на демократите  .  Председателката на Камарата на представителите, която вече се контролира от демократите - Нанси Пелоси, раказа, че срещата е била  . Това бе втората за тази седмица безплодна среща при Тръмп на лидерите на двете партии в Конгреса.  Лидерът на републиканците в Сената Мич Макконъл каза по-късно, че Белият дом и конгресните лидери са определили състава на група, която да преговаря през уикенда в опит да се постигне компромис за отваряне на федералните служби, засегнати от затварянето. Предстои съставът на групата да бъде предложен за одобрение на президента и на лидерите на Конгреса, предаде Ройтерс.  Тръмп: Няма пари за стената - няма и правителство След срещата Тръмп каза, че обмисля да използва извънредни правомощия, за да построи стената по границата с Мексико без одобрението на Конгреса, предаде Ройтерс. \n\tТръмп даде изявление и по друга тема пред репортерите в Белия дом. Той обяви, че преговорите между САЩ и Китай за разрешаване на острия търговски спор между двете страни, вървят  и че според него  , предадоха Ройтерс и Франс прес. Пелоси: Може да има импийчмънт на Тръмп Висши сътрудници на Белия дом се събират през уикенда в резиденцията Кемп Дейвид, за да обсъдят приоритетите на администрацията за 2019 г. и президентът Доналд Тръмп ще се присъедини към тях и ще ръководи срещите в неделя, предаде Ройтерс, като се позова на прессекретаря на президента Сара Хъкаби Сандърс.  Съвещанието съвпада с встъпването в длъжност на Мик Мълвейни, който поема поста началник на канцеларията на Белия дом след уволнението на Джон Кели. Междувременно Тръмп е възложил на вицепрезидента Майк Пенс, съветника Джаред Къшнър и министърката на вътрешната сигурност Кирстен Нилсен да се срещнат днес със сътрудници на ръководствата на Сената и Камарата на представителите, за да продължат да преговарят за сделка, която да сложи край на частичното спиране на работата на правителството, което продължава вече 14 дни. Срещата е насрочена за 16,00 ч. по Гринуич, заяви говорителят на Белия дом Хоган Гидли, цитиран от Ройтерс.\", допълва БТА.  Пелоси: Може да има импийчмънт на Тръмп", "date": "2019.01.05", "title": "Тръмп: Ще държа правителството затворено с години"}
{"url": "http://clubz.bg/77897-12_godini_po_kysno_medicinskata_sestra_nasq_nenova_osydi_9_libijski_mychiteli", "text": "Близо 12 години след завръщането у нас, една от разследваните, съдени и осъдени в Либия по т.нар. „СПИН процес“ медицински сестри дочака справедливост. На първа инстанция, в Софийския градски съд, Нася Ненова осъди девет от своите мъчители. Служителите на Главно следствено управление на Джамахирията, сред които и един генерал, да платят на Нася Ненова 500 000 лева обезщетение за неимуществени вреди и 26 617 лева за имуществени, постанови съдия Вергиния Мичева от СГС, съобщава правният сайт  . Това е единственото от петте дела, заведени от медицинските ни сестри, увенчано с благополучен финал – засега. Две от делата – по исковете на Кристияна Вълчева и на Валентина Сиропуло, са прекратени от СГС. Останалите две – по исковете на Снежана Димитрова и на Валя Червеняшка, все още са висящи. Процесът срещу българските медици в Либия години наред бе челна новина в тв репортажите и по вестникарските страници. Факт е обаче, в България научихме за случващото се с нашите съграждани в Джамахирията със закъснение. Българските медицински сестри Кристияна Вълчева, Нася Ненова, Валентина Сиропуло, Валя Червеняшка, Снежана Димитрова и палестинският лекар Ашраф ал-Хаджудж бяха арестувани в Триполи през 1999 г. с обвинения всякакви, включително и за заговор срещу Джамахирията, както и за заразяването на над 400 либийски деца с вируса на СПИН. Впоследствие към тях е присъединен и съпругът на Кристияна Вълчева д-р Здравко Георгиев. Първоначално в България изобщо не бе известно за извършените арести, още по-малко за тежките обвинения срещу наши граждани, въпреки опити на служители от мисията ни там да бият камбаната. После всички разбрахме. Последваха и международни реакции. След арестите през 1999 г. петте медицински сестри и палестинският лекар първо са изправени през 2000 г. пред Народния съд в Либия, където обаче делото е прекратено заради отпадане на обвиненията за заговор срещу Джамахирията. Процесът отива в Бенгази. Там медиците ни и д-р Ашраф са признати за виновни за умишленото заразяване със СПИН и осъдени на смърт, по-лека е само присъдата на д-р Здравко Георгиев. Върховният съд веднъж връща делото за повторно разглеждане, след което през 2006 г. апелативният съд отново постановява смъртни присъди. През 2007 г. Върховният съд на Либия потвърждава заключенията за вината на българските медици и д-р Ашраф, но смъртните присъди са заменени с доживотен затвор. Разрешено е наказанието да бъде изтърпяно в България. През юли 2007 г., със самолет на тогавашната съпруга на френския президент Сесилия Саркози осъдените са върнати в България. А българският президент Георги Първанов ги помилва. И те се оказаха свободни. След „закъснението“ българската позиция все пак бе категорична – медиците ни са изкупителна жертва на режима „Кадафи“, търсещ виновни за СПИН-заразата. За Либия отпътува и екип юристи. Благополучният финал обаче надали щеше да се случи, без острите реакции на ЕС, правозащитни организации, ООН. Станалото е лаконично обобщено в исковата молба на защитниците на Нася Ненова до българския съд: А червената нишка в цялата история бяха самопризнанията на сестрите, изтръгнати чрез бой с тояги,  увисване на вериги, пускане на ток, като допълнителна екстра – пред заплахата да бъдат разкъсани от специално обучени полицейски кучета. Нася Ненова - най-младата от медсестрите, е на 32 г. при арестването. Тя е най-жестоко изтезавана от всички и прави опит за самоубийство в затворническата болница. Медсестрата от Сливен разказа за ужасите на едно от съдебните заседания през 2001 г. И посочи поименно тези, които са я измъчвали. Съдът обаче счете нейните признания за валидни, тъй като са направени пред три инстанции. И именно на тях бяха основани произнесените смъртни присъди. Първият, потърсил сметка за изтезанията в Либия, е палестинският лекар Ашраф Ал-Хаджудж, от 2007 г. български гражданин. Той завежда гражданско дело за непозволено увреждане пред граждански холандски съд в Хага. На 21 март 2012 г. този съд излиза с осъдително решение срещу девет високопоставени либийски полицаи, осъдени солидарно да заплатят на ищеца 750 000 евро обезщетение за нанесени материални щети и 250 000 евро обезщетение за неимуществени вреди, ведно със законната лихва по либийското право от 27.07.2011г. до окончателното изплащане. Именно това решение е в основата на делата, заведени от сестрите в България. Отделно през 2009 г. петте български медицински сестри сезират Комитета по правата на човека към ООН с жалба срещу Либия за нарушаване на Международния пакт за граждански и политически права. На свое заседание на 20 март 2012 г. Комитетът е приел за основателна жалбата на българските медици за нарушение на Пакта – че третирането им от либийските власти е представлявало изтезание  и че не е било проведено своевременно, щателно и безпристрастно разследване. Либия е отговорна за натрупване на нарушения на правото на справедлив процес, особено относно нарушението на правото за несвидетелстване срещу себе си, нарушението на принципа за равнопоставеност на страните, който е бил нарушен чрез неравен достъп до доказателства и експертни мнения, както и правото на жалбоподателите да разполагат с адекватно време и средства за подготовка на своята защита чрез липсата на достъп до адвокат преди започването на процеса, категоричен е комитетът. И задължава Джамахирията да предприеме действия за предотвратяване на подобни случаи в бъдеще. През юли 2012 г. петте медицински сестри внасят искове срещу мъчителите си пред Софийския градски съд по чл. 45 от Закона за задълженията и договорите (ЗЗД) за непозволено увреждане. Гражданското дело е единствен начин за търсене на отговорност – каквито и да било други жалби са стопирани от факта, че в Либия сестрите окончателно са осъдени като престъпници. Това е и крайният им срок за внасяне на иск у нас предвид 5-годишната давност по ЗЗД. Защитата е поета от адвокатското дружество „Доковска, Атанасов и съдружници“. По делото на Нася Ненова се явяват адвокатите Георги Атанасов и Яна Даскалова. И още – делата са разделени, за да могат сестрите да се явяват не само като ищци, но и като свидетели за преживяното в либийския затвор. А перипетиите са огромни. Благодарение на делото в Хага, в исковете в България се посочват все пак пълните имена на мъчителите от либийската полиция, тогава служители на Главно следствено управление. Проблемите обаче са оттам нататък – как да бъдат известени, призовани и кой да защитава интересите им. И още – не маловажно, по гражданските дела у нас ищците заплащат солидни държавни такси. А, макар и свободни, медицинските сестри не са имотни и състоятелни. Процедурата оставяше възможност за два варианта – призоваване на ответниците по конкретни, посочени от ищците адреси, или чрез уведомление чрез „Държавен вестник“, обяснява за Де факто другият адвокат по делото Яна Даскалова. Уведомлението чрез ДВ обаче също не е безоблачно – при такова уведомление съдът задължително назначава особени представители на ответниците, като разходите се заплащат от ищеца и са солидни. Освен ако съдът не го освободи от заплащане по социални причини. Именно възнаграждението за определения „особен представител“ на ответниците по ГПК е довело до прекратяване на две от делата в СГС  по исковете на Кристияна Вълчева и Валентина Сиропуло, определени от съда като „платежоспособни“. По друг начин се е развило производството по иска на Нася Ненова. Той е идентичен на останалите – за непозволено увреждане по ЗЗД. Но съдията този път освобождава ищеца и от прословутата държавна такса (4 % от стойността на иска), и от задължението да заплати за адвокат на ответниците. Вергиния Мичева от СГС е категорична – ищцата очевидно няма средства за това, но безпаричността не може да е мотив за отказ от правосъдие. Освен това – искът е допустим пред български съд по правилата на Кодекса за международно частно право, процесът се развива по реда на българския ГПК, а материалноправните основания са в либийските закони. Съдия Вергиния Мичева, впрочем, е известна. Освен че бе зам.-министър на правосъдието в екипите на Христо Иванов и на Екатерина Захариева, тя е първият българския съдия, пряко приложил Конвенцията за правата на хората с увреждания по дело за дееспособност у нас.", "date": "2019.01.05", "title": "12 години по-късно: медицинската сестра Нася Ненова осъди 9 либийски мъчители"}
{"url": "http://clubz.bg/77900-obshtinata_s_plan_za_nov_park_pri_ruski_pametnik_i_ploshtad_makedoniq", "text": "Това съобщи чрез профила си във фейсбук столичният кмет Йорданка Фандъкова, като приложи и снимки на проекта. Прекратяването на процедурата за реконструкция на трасето на трамвай №5 от Руски паметник до Княжево е дала възможност на общината да направи тези промени в проекта, посочва Фандъкова. По думите й ще се запазят 163 места за паркиране, както и локалните платна за движение. Запазването на броя на местата за паркиране е едно от основните ни изисквания, защото прилежащите зони са строени в началото на миналия век, повечето сградите нямат гаражи и хората, които живеят там, нямат места за паркиране. Архитектите от \"Вилмот архитекти\" ще консултират общината по промените, а архитектите от българска страна трябва да преработят документацията. Целта е през април да стартира отново процедурата за избор на изпълнител на цялостния ремонт на трасето на трамвай №5.", "date": "2019.01.05", "title": "Общината с план за нов парк - при Руски паметник и площад \"Македония\" "}
{"url": "http://clubz.bg/77872-obshtestveniqt_transport_v_karachi_minava_na_oborski_tor%C2%A0", "text": "За да изчисти въздуха си и да намали парниковите газове в света пакистанският пристанищен град Карачи ще пусне по-екологично чисти автобуси, задвижвани с определено \"мръсно\" гориво - оборски тор. Благодарение на финансиране от фонда Green Climate Карачи ще пусне в действие мрежа от \"зелени\" автобуси за бързо придвижване - BRT с нулеви емисии вредни газове. Така 200 автобуса ще бъдат задвижвани с биометан. Според местното население новата автобусна система, която се очаква да заработи през 2020 година, ще помогне да се намали замърсяването на въздуха и уличния шум, но има съмнения дали автобусите ще бъдат достатъчно, за да съживи транспортна система на града, която в момента е в тежко състояние. Системата за обществен транспорт на Карачи напълно се срина и повечето хора трябва да използват онлайн таксиметрови услуги и авторикши, каза 45-годишният Афзал Ахмет, който работи като търговски представител на медицински изделия и редовно пътува. След проблеми с ръководството, принудили транспортната корпорация на Карачи да прекрати дейност преди около две десетилетия, внесените от Китай автобуси на компресиран природен газ стават негодни и са изтеглени, което задълбочава неволите с обществения транспорт, отбелязва той. Малик Анин Аслам, съветник по климатичните промени на пакистанския премиер Имран Хан, каза, че системата BRT е първият транспортен проект, одобрен от фонда Green Climate и ще донесе множество екологични и икономически ползи. Проектът няма да изисква оперативни субсидии, допълни той. Евтината, чиста автобусна мрежа ще обслужва 320 000 пътници дневно и ще намали парниковите емисии на планетата с 2,6 милиона тона еквивалент на въглероден диоксид за 30 години, според проектните документи. Мрежата BRT ще представлява 30-километров коридор, който ще използват 1,5 милиона жители, като ще бъдат открити 25 нови автогари, ще се осигурят пешеходни пътеки, тротоарите ще бъдат ремонтирани, ще има велоалеи и системи за споделяне на велосипеди. Фондът Green Climate е създаден в резултат на климатичните преговори на ООН с цел да осигурява финансиране за развиващите се страни, което да им помогне да растат без да замърсяват и да се приспособят към затоплящия се климат. Той ще даде 49 милиона долара за проекта в Карачи, чиято обща стойност е 583,5 милиона долара. Другите големи финансови поддръжници на проекта са Азиатската банка за развитие и правителството на провинция Синд, където са намира Карачи. Системата BRT, която ще се внедрява четири години, ще разполага с 200 хибридни автобуса, които ще се движат с биометан, произведен от тора на 400 000 млекодайни водни биволи в Карачи и събиран от властите. Проектът ще предотврати попадането всекидневно на около 3200 тона тор в океана. В завод за биогаз отпадъкът ще бъде превръщан в енергия и в тор, като ще бъдат спестени над 50 000 галона прясна вода, която сега се използва за отмиването на отпадъка в залива, казва Аслам. Али Таукер Шейх, главен изпълнителен директор на неправителствената организация Leadership for Environment and Development (LEAD) казва, че изчисляването на цялостното влияние на проекта върху околната среда е сложно, тъй като автобусите ще бъдат пускани поетапно. \n\tПакистанските власти често нямат достатъчно бюджет за поддръжка, отбелязва той, посочвайки риска, автобусите да се развалят и да останат непоправени. В Пакистан има доста случаи, сочещи, че страната не използва оптимално финансирането на проекти от донори, допълва той. Ако обаче всичко върви добре, казва Шейх, проектът, като първа \"зелена\" BRT система на страната, ще постави основите за \"умни\", екологични градски транспортни системи на други места. Той може да промени из основи подхода към обществения транспорт сред планиращите и взимащите решения, като послужи за модел на другите градове, включително Лахор, Мултан, Пешавар и Файсалабад, каза той. Пакистан трябва да внедрява такива проекти в големите градове, за да не насърчава използването на лични автомобили, като така ще намали вредните газове от трафика и смога, и същевременно ще подобри качеството на въздуха и общественото здраве, допълва Шейх. Той препоръчва да се постави цел 70% от градското население да използва обществен транспорт. Друг начин за намаляване на замърсяването на въздуха е да се внасят по-качествени петролни горива за автомобилите, допълва той. Внасяме нискокачествени горива, а нашите рафинерии имат капацитет да рафинират само третокачествено гориво, каза той. Ахмад Рафай Алам, адвокат в областта на околната среда, посочи, че предишни проекти BRT в големи пакистански градове не са се съсредоточили върху устойчивостта в екологично отношение. Хората, които изготвят плановете, трябва да започнат за свързват транспортните системи с по-широкото градско развитие, посочи Алам. Трябва да въведем транспортно ориентиран модел на градска среда като насърчим използването на обществения транспорт и не поощряваме използването на частните автомобили, за да налавят вредните емисии, допълва той. Зиа Ур Рехман, журналист от Карачи, отразяващ гражданските проблеми, отбелязва, че местното правителство на Синд е пуснало по-малко от 50 автобуса в града през последните 10 години, а частните автобуси и микробуси са намалели от 25 000 на 8000. Една от причините е, че автобусите са горени по време на стачки и при политически вълнения, казва той. Само новата автобусна система едва ли ще реши транспортните проблеми на града, но ще бъде облекчение в краткосрочен план за редовно пътуващите и ще помогне замърсяването на въздуха да намалее, отбеляза той. БТА", "date": "2019.01.05", "title": "Общественият транспорт в Карачи минава на оборски тор "}
{"url": "http://clubz.bg/77902-gostopriemnite_stopani_na_cherni_vryh_oshte_mesec_na_rabota", "text": "\"Гостоприемните\" стопани на заслон \"Черни връх\", които в новогодишната нощ отказаха да пуснат вътре премръзнал турист, ще продължат да управляват мястото още месец. Въпреки че в петък от Българския туристически съюз (БТС), собственик на заслона, дадоха заявка, че те ще бъдат \"уволнени\", т.е. договорът им за наем - прекратен. Това стана ясно от думите на Мирослав Дачев от БТС в сутрешния блок на бТВ. Причината да се изчака с месец смяната на управителя Чавдар Евтимов и екипа му е, че това не трябва да се случва по средата на сезона, обясни Дачев. Затварянето на заслона докато се намерят нови стопани било рисковано, тъй като и други туристи можело да поискат да го ползват. Мирослав Дачев отново подчерта, че поведението на сегашните управители е напълно неприемливо: За \"шанса\" да замръкнеш в планината пред заключена врата, докато вътре си празнуват Именно заради това неговото становище е, че договора с наемателя Чавдар Евтимов трябва да бъде прекратен. Евтимов искал това да стане веднага, но молбата на туристическия съюз е да продължи да стопанисва заслона за още месец, докато се намери заместник. В студиото бяха и потърпевшият Кирил Радев и приятелят му Димитър Кенаров, присъствал на случая в новогодишната нощ.  Радев подчерта, че няколко пъти в седмиците преди 31 декември се е качвал на една и съща височина с по-леко облекло и е минавал по сходни маршрути. Затова и бил в \"добра спортна форма\", когато от центъра на София стигнал до Черни връх за 3 часа и 20 минути. Имал още екипировка в раницата си. Това му изказване бе по повод критиките, че като бегач е излязъл в планината с твърде лека екипировка. Случаят от Нова година бе разрешен след намесата на планинските спасители. Милен Братанов от ПСС посочи, че когато стигнал при Кирил, той вече бил в добро състояние и без опасност за живота. Спасителят обаче подчерта", "date": "2019.01.05", "title": "\"Гостоприемните\" стопани на Черни връх - още месец на работа"}
{"url": "http://clubz.bg/77898-pytnicite_ryanair_e_naj_loshata_aviokompaniq", "text": "Нискотарифната \"Райънеър\" (Ryanair) е определен като най-лошата авиокомпания във Великобритания за шеста поредна година в годишната класация на \"Уич травъл\" (Which Travel) - консултантска фирма, изследваща потребителското удовлетворение, предаде ДПА. Пътниците са дали най-лошата възможна оценка за чекиране, удобство на седалките, атмосфера в пътническия салон и храна и напитки.  \"Райънеър\" получава потребителски рейтинг от 40 процента, изоставайки от другите нискотарифни авиокомпании за кратки разстояния \"Томас Кук еърлайнс\" (Thomas Cook Airlines) - с рейтинг 52 процента, и \"Уизеър\" (Wizz Air) - 54 процента, които изпълняват полети главно до дестинации в Източна и Централна Европа. Ryanair не иска да плаща обезщетения на изоставените пътници Пасажерите посочват като фактори за негативната си оценка недоволството си от отменени полети, вечно променящи се правила за багажа и все по-лошо спазване на разписание. Хиляди анкетирани заявили, че \"никога повече няма да летят с \"Райънеър\", дори ако е по-евтина от конкурентите си\". БТА", "date": "2019.01.05", "title": "Пътниците: Ryanair е най-лошата авиокомпания"}
{"url": "http://clubz.bg/77895-rekord_27_miliona_evro_za_riba_ton", "text": "Риба тон с тегло 278 кг бе продадена днес на рекордната цена от 333,6 млн йени (2,7 млн евро) в Токио - неочакван успех за първия търг за тази година на новия рибен пазар в Тойосу, предаде Франс прес.", "date": "2019.01.05", "title": "Рекорд - 2,7 милиона евро за риба тон"}
{"url": "http://clubz.bg/77894-tagesshpigel_putin_moje_da_stane_pojiznen_vojd", "text": "Официално поредният президентски мандат на Владимир Путин приключва през 2024 г., след което по конституция няма право отново да се кандидатира за държавен глава. Путин обаче би могъл пожизнено да е руски лидер. На тази тема посвещава публикацията си в берлинския всекидневник  . Ден след руските президентски избори миналия март Маргарита Симонян разпространи лавина от туитове. Това беше емоционално послание, илюстриращо нейната ненавист към Запада. Симонян, която е главна редакторка на финансираната от държавата руска телевизия Russia Today (Русия днес), обвини Запада, че искал да наложи промени в Русия. Най-голямо внимание привлече разпространената в глобалната мрежа нейна позиция относно преизбрания за президент Владимир Путин: Путин, новият стар президент, вожд, фюрер? (На немски Führer означава лидер, но често понятието се свързва с Хитлер, известен като фюрера – б. р.) Стопанинът на Кремъл многократно е бил наричан «лидер». Понатието с начална буква «F” обаче е ново. Излизане от релсите? Или пък сериозен знак за планирани промени в конструкцията, а така и на сегашния управленски модел? През 2018 г. за пръв път излязоха на светло силните страни и слабостите на системата Путин, както никога преди не е било. Силните страни: При преизбирането на стопанина на Кремъл мобилизиращата машинария функционираше перфектно. Резултатът 76,7 на сто изборна победа,  постигната благодарение на огромни средства и натиск срещу определени групи от населението. През лятото властите организираха безупречно провеждане на световното първенство по футбол. Настроението беше завидно. Скоро обаче се видя и обратната страна на медала. Прибързаното приемане на пенсионната реформа вся смут и недоверие, както и поради лошите икономически показатели. В края на годината не успяха да вдигнат рейтинга на Путин нито рисковани военни мисии, нито инсценираната от властите конфронтация със Запада като защитна реакция. Би било грешка да се приеме, че през 2019 г. ще настъпи положителна промяна във външната политика. От гледна точка на буксуването на икономиката може да се случи точно обратното. За една година: рейтингът на Путин с 10 процента надолу От тази година нататък Русия все повече ще се занимава с въпроса за наследник на Путин. Реакцията на шефката на Russia Today може би беше първия изстрел по темата. Междувременно се вихри сериозен дебат относно конституцията и възможни премени в основния закон.  В тази посока се изказа и Валерий Зоркин, председателят на руския Конституционен съд. В своя публикация той настоя за промяна в основния закон с цел повече ефективност. На 12 декември м. г., Денят на руската конституция, премиерът Дмитрий Медведев публикува есе, в което изрази позиция, че в случай на необходимост традиционните руски ценности имат предимство пред човешките права. Наскоро председателят на Думата Вячеслав Володин предложи експертна комисия да анализира ефективността на основния закон. Всичко това навежда на мисълта, че тази година дебатът по конституцията ще продължи да набира скорост. Все още не е ясно по кой коловоз ще поеме. Ще управлява ли Путин до сетните си дни? Подобен модел съществува и при някои съседи. Президентите на Казахстан, Таджикистан или Беларус не познават ограничения на мандати. Кремъл би могъл да преоткрие модела като “руска ценност”. Това би означавало окончателно загърбване на западния модел за демокрация, към който поне формално независима Русия се ориентира. Или пък в главите на отговорните фактори се върти колективен ръководен орган? Създаване на специален пост за сегашния президент? Сега на първо място става дума за проучване на настроенията – ще настъпи ли народно недоволство или не? Путин на разпит пред 1702 журналисти Според сегашното законово положение през 2024 г. стопанинът на Кремъл трябва да се раздели с поста си. Тогава той ще е на 71 години с 20 прослужени години като държавен глава. Путин обяви, че тогава ще се оттегли от властта. Наскоро той заяви: Това обаче не е аргумент срещу промени в основния закон. Путин на разпит пред 1702 журналисти", "date": "2019.01.05", "title": "\"Тагесшпигел\": Путин може да стане пожизнен вожд"}
{"url": "http://clubz.bg/77899-borisov_razporedi_ostavki_v_api_zaradi_haosa_s_vinetkite", "text": "По разпореждане на министър-председателя Бойко Борисов двама ръководители в АПИ и един от съветниците на регионалния министър ще понесат отговорност заради недобрата организация при подготовката и въвеждането на електронната винетка. Това съобщиха от правителствената информационна служба. Като член на Управителния съвет на Агенция „Пътна инфраструктура“ ще бъде освободен Веселин Давидов, който отговаря за електронната система за събиране на такси за използване на републиканската пътна мрежа. Седем въпроса до премиера Борисов за винетките С постовете си ще се разделят още Антон Антонов, директор на Националното тол управление в АПИ, и Радослав Николов, съветник в Политическия кабинет на министъра на регионалното развитие и благоустройството. Преди ден Антонов бе \"уловен\" със запис как след брифинг казва на своя колега \"Хайде да излизаме, че ще ни налазят\", визирайки журналистите, които ще започнат да задават въпроси. Глосов посочи, че има проблеми със софтуера, по чието отстраняване се работи. Но по думите му имало и хакерска атака към системата. Хора са злоупотребявали с услугата за конвертиране на хартиени в електронни винетки. Това не се дължало на слаба защита, а на слабост в разработката на софтуера. Този проблем също се отстранява.  ", "date": "2019.01.05", "title": "Борисов разпореди оставки в АПИ заради хаоса с винетките"}
