{"url": "http://clubz.bg/60428-ivo_hristov_svali_videoto_s_debilite_i_zapochna_da_zamazva_video", "text": "Депутатът от БСП Иво Христов публикува кратко обяснение на фейсбук профила си по повод предишно негово изявление за Червената армия, евреите и дебилите сред българския народ. Както Клуб Z първо съобщи, на събиране със симпатизанти в Раднево Христов защити говорителката на министерството на външните работи на Руската федерация Мария Захарова, че Червената армия е спасила българските евреи. По-късно обаче Христов свали видеото от профила си, но то остана в мрежата. (Може да го видите след текста) Соцдепутат: Червената армия спаси евреите, а 80% от населението е дебилно Депутатът сподели наблюдението си още, че „80% от българското население е дебилно“. След като това се превърна в заглавие на повечето медии, Христов написа: Конкретното изречение било „извадено от контекста тенденциозно и широко цитирано умишлено“. Христов определя това като „пореден пример за целенасочена, злонамерена и агресивна пропаганда“. Според него „целта на тази операция“ била да „измести дебата от реалния към измислен проблем“. Иво Христов обаче не се отрича от твърдението си за Червената армия и българските евреи. На срещата в Раднево той казва дословно: Колегите на Христов от парламентарната група на БСП, които потърсихме, отказват засега коментар – не били чели изявлението му.      ", "date": "2017.11.07", "title": "Иво Христов свали видеото с \"дебилите\" и започна да замазва (ВИДЕО)"}
{"url": "http://clubz.bg/60427-es_gotvi_cheren_spisyk_na_danychnite_ubejishta_zaradi_%E2%80%9Edosietata_paradajz%E2%80%9C", "text": "ЕС работи за финализирането на черен списък на страните, които не сътрудничат за разкриването на данъчните убежища на териториите си. Това заяви днес в Брюксел зам.-председателят на Еврокомисията Валдис Домбровскис. Той говори след заседанието на ЕКОФИН – Съвета по икономически и финансови въпроси. В срещата участва и българският финансов министър Владислав Горанов. \"Досиетата Парадайз\" показват как и къде световният елит крие парите си Обсъждането на черния списък било планирано за министерската среща през декември. Наложило се обаче то да бъде изтеглено за днес поради последните разкрития за „Досиетата Парадайз“. Герои на тези разкрития са най-големите компании в света, държавни глави и влиятелни политически фигури, звезди от шоу бизнеса и спорта. Те укриват богатствата си, като използват законни механизми, в данъчни райски места. Черният списък ще включва всички юрсдикции (думата е използвана и в официалната формулировка, и на пресконференцията от Домбровскис – б.а.), считани за данъчни убежища в ЕС. В Брюксел се надяват по този начин страните членки да бъдат принудени да сътрудничат, за да избегнат участта да бъдат „назовани и засрамени“, обясни естонският финансов министър Тоомас Тьонисте. Той водеше заседанието, тъй като в момента страната му е председател на Съвета на ЕС.Ако страните демонстрират упорство, ЕС може да им наложи санкции. Нито Домбровскис, нито Тьонисте споменаха именатана конкретни държави членки. От публикуванте „Досиета Парадайз“ обаче става ясно, че райските места са Каймановите, Бермудските и Британските Вирджински острови в Карибско море, намиращите се до Великобритания острови Ман и Джърси и т.н.. Общо данъчните убежища са 19 на брой. Сред уличените сега са британската кралиа Елизабет II, хора от администрацията на американския президент Доналд Тръмп, Кирил Шамалов – зет на руския президент Владмир Путин, канадският премер Джъстин Трюдо и други. \n\t ", "date": "2017.11.07", "title": "ЕС готви черен списък на данъчните убежища заради „Досиетата Парадайз“"}
{"url": "http://clubz.bg/60408-toj_proqvi_kuraj_kogato_drugi_mylchaha_snimki", "text": "Държавният глава Румен Радев и президентите Петър Стоянов (1997-2002), Георги Първанов (2002- 2012) и Росен Плевнелиев (2012-2017) откриха възпоменателна плоча пред родната къща на първия демократично избран президент на Република България д-р Желю Желев (1990–1997) в село Веселиново, съобщи БГНЕС. Това заяви в словото си президентът Радев. Той изтъкна, че епохата е натоварила политиците на прехода с бремето на много грешки - и техни, и чужди. И допълни, че д-р Желев е бил убеден европеец от поколението на Хелмут Кол и Франсоа Митеран. Това каза още Радев. Това каза пред журналисти президентът Росен Плевнелиев, Според него д-р Желев е успял по мирен и добронамерен начин да придвижи страната напред в труден момент. Според президента Георги Първанов в днешното събитие има знак на приемственост. Той посочи, че д-р Желев остава в историята на българския преход със своята смелост и решителност, с характера и волята си. Това заяви президентът Петър Стоянов. Според него днещното събитие е  важен знак за българската демокрация, защото все още ни липсва, е чувството на институционалност и уважение към институциите.   Желю Желев е роден през 1935 г. Преди 1989 г. той е известен най-вече като автора на книгата \"Фашизмът\", в която прави сравнение между фашизма и тогавашната социалистическа държава. По негова инициатива на 3 ноември 1988 г. е създаден Клуб за подкрепа на гласността и преустройството. След 1989 г. Желев е първият лидер на СДС. През август 1990 г. е избран от 7-ото Велико народно събрание за президент. През 1992 г. печели президентските избори и става първият демократично избран държавен глава на България. Президентският му мандат се помни с няколко важни събития. През 1992 г. Желев дава пресконференция, в която критикува правителството на СДС начело с Филип Димитров. Това събитие остава известно като \"Боянските ливади\". През 1991 г. Желев е единственият държавен глава, който успява да се свърже с президента на Русия Борис Елцин по време на преврата срещу него. През януари 1992 г. той подкрепя признаването на Македония от страна на България.  ", "date": "2017.11.07", "title": "\"Той прояви кураж, когато други мълчаха\" (СНИМКИ)"}
{"url": "http://clubz.bg/60416-belgiq_reshava_za_puchdemon_na_17_noemvri", "text": "Каталунският сепаратистки лидер Карлес Пучдемон е призован от белгийската прокуратора да се яви на изслушване в Брюксел на 17 ноември. Тогава съдът трябва да реши дали да го върне в Испания, която издаде европейска заповед за ареста му, след като отказа да се яви на разпит относно движението за независимост на региона. Той и членовете на кабинета му са обвинени в организиране на бунт, подклаждане на размирици и обсебване на властта. Междувременно кметовете на 200 населени места в Каталуня се събират в Брюксел, за да подкрепят Пучдемон, предаде белгийският Le Soir. Те ще се срещнат пред сградата на Еврокомисията, но досега никой представител на европейските институции не е потвърдил, че ще се говори с тях. В Естония е задържан мъж по подозрение че е агент на руските разузнавателни служби, съобщи Ройтерс. Заподозреният в шпионаж е арестуван докато се е опитвал да се върне в Русия.  , казват от офиса на прокуратурата. Целта на агента на ФСБ е била да предизвика сривове в електронните услуги на държавните власти, се казва още в изявлението. В момента Естония председателства Съвета на ЕС. Днес британското правителство ще внесе в парламента законопроекти, които ще позволят на страната да сключва търговси споразумения с трети страни след \"Брекзит\" и да копират съществуващите сделки между ЕС и държави като Китай, Япония и т.н. Законопроектите предвиждат също създаване на нов търговски регулатор.\"  заяви министърът на търговията Лайъм Фокс. През следващата година се очаква британският парламент да разгледа пакет закони, които да осигурят плавното излизане на страна от ЕС.  Долната камара на френския парламент одобри спорен еднократен данък, който ще плащат само големите компании, съобщи EU Observer. Приходите от данъка в държавния бюджет трябва да бъдат около пет милиарда евро, които да покрият достатъчна част от дефицита на страната, за да бъде той съвместим с европейските изисквания. През май Съдът на ЕС обяви за незаконен 3-процентния данък върху дивидентите на компаниите, въведен през 2012 г. при бившия президент Франсоа Оланд. Това наложи търсене на решение за нарасналия дефицит. Законопроектът трябва да бъде одобрен и от Сената преди да влезе в сила.", "date": "2017.11.07", "title": "Белгия решава за Пучдемон на 17 ноември"}
{"url": "http://clubz.bg/60412-tendenciq_2017_poveche_kyshti_i_po_malki_sgradi", "text": "По предварителни данни на Националния статистически институт броят на въведените в експлоатация жилищни сгради през третото тримесечие на 2017 г. е 506, а новопостроените жилища в тях са 2 018. Спрямо третото тримесечие на 2016 г. сградите са с 30 повече, или с 6.3%, докато жилищата в тях намаляват с 361, или с 15.2%. От въведените в експлоатация новопостроени жилищни сгради през третото тримесечие на 2017 г. със стоманобетонна конструкция са 75.5%, с тухлена - 20.7%, с друга - 2.6%, и с панелна - 1.2%. Най-голям е относителният дял на новопостроените къщи (72.5%), следвани от жилищните кооперации (15.4%). В сравнение с третото тримесечие на 2016 г. броят на новопостроените къщи, сгради от смесен тип и вили се увеличава, докато броят на новопостроените жилищни кооперации намалява. Най-много жилищни сгради са въведени в експлоатация в областите Варна - 82 сгради с 606 жилища в тях, Пловдив - 74 сгради с 214 жилища, и Бургас - 68 сгради с 559 жилища. Най-висок е делът на новопостроените жилища с две стаи (44.7%), следват тези с три стаи (29.6%), а най-нисък е делът на жилищата с шест и повече стаи – 2.8%. Общата полезна площ на всички новопостроени жилища през третото тримесечие на 2017 г. е 170.3 хил. кв. м, или с 11.8% по-малко в сравнение със същото тримесечие на 2016 г., а жилищната площ намалява с 14.2% до 104.1 хил. кв. метра. Същевременно средната полезна площ на едно новопостроено жилище се увеличава от 81.2 кв. м през третото тримесечие на 2016 г. на 84.4 кв. м през същото тримесечие на 2017 година. Най-голяма средна полезна площ на едно новопостроено жилище е регистрирана в областите Сливен - 152.4 кв. м, и Силистра - 124.7 кв. м, а най-малка - в областите Разград - 50.0 кв. м, и Шумен - 55.2 кв. метра.", "date": "2017.11.07", "title": "Тенденция 2017 - повече къщи и по-малки сгради"}
{"url": "http://clubz.bg/60404-samsung_se_podigrava_s_iphone_po_povod_10_godishninata_video", "text": "Корейците от Samsung решиха за пореден път да се подиграят с основния си конкурент - Apple, и техния флагман iPhone, който празнува 10-годишен юбилей през тази година. Дългото само минута видео минава набързо през всички модели iPhone и тяхната конкуренция в лицето на линията Galaxy на Samsung - от първия легендарен флагман на Apple и Samsung Galaxy S до тазгодишните технологични чудеса iPhone X и Samsung Galaxy Note 8. И Apple крие данъци в офшорки, показват \"Досиетата Парадайз\" През 2007 година всичко изглежда добре - героят на клипа вижда рекламите за новия iPhone, купува си го и води първия разговор по него. През 2010 г. обаче при опит да снима смартфонът му казва - нямате достатъчно място. iPhone и до днес няма опция за разширяване на паметта с карта памет. А оригиналният смартфон имаше 8 гигабайта памет, които бързо се запълваха. Следващата сцена е от 2013 г., нашият герой се радва на новия iPhone 5, но приятелката му има вече Galaxy Note 3 с впечатляващия S-Pen. През 2015-а пък той и същата девойка падат от кей във водата - тя излиза със своя работещ Samsung Note 5, който е водоустойчив, а той трябва да сложи своя iPhone в купа с ориз и да стиска палци. На следващата година, докато приятелката му зарежда безжично своя Samsung, той е сложил разклонител за слушалки и зареждане - защото Apple премахнаха 3,5-милиметровия жак. А през 2017-а най-после решава да си купи Samsung, за което съобщава с ръкописно съобщение към изгората. Накрая минава покрай опашка за новия iPhone X и гледа отвисоко оредялата тълпа. Странно, във видеото не се появява Galaxy Note 7, който буквално... избухна в ръцете на хората. Ето и пълния клип:    ", "date": "2017.11.07", "title": "Samsung се подиграва с iPhone по повод 10-годишнината (ВИДЕО)"}
{"url": "http://clubz.bg/60401-i_apple_krie_danyci_v_ofshorki_pokazvat_dosietata_paradajz", "text": "Най-печелившата компания в света - Apple, има специална нова структура, с която избягва плащането на милиарди долари в данъци, показват \"Досиетата Парадайз\", съобщи Би Би Си. Компанията на покойния Стив Джобс не е пионер в данъчните скандали - през 2013 г. стана ясно, че американците прекарват приходите си зад граница - около 55% от всички, през фирми със специален статут в Ирландия, които практически не принадлежат на нито една държава. Така те не плащаха нито 35% американски корпоративен данък, нито 12,5% ирландски, а между 2 и 5%. Европейската комисия бе изчислила, че една от тези фирми за една година е платила 0,005% данък. Apple бяха критикувани остро в Сената на САЩ, което принуди изпълнителния директор Тим Кук да се защити със следните думи: Четири години по-късно твърдението му се оказа до голяма степен вярно. Изтеклите файлове от консултанската компания Appleby показват, че Apple много внимателно са потърсили и организирали нова схема, с която прехвърлят   на британския остров Джърси. Това им се наложи, след като Ирландия отмени бездържавния статут на трите им компании там. През март 2014 г. юристите на Apple изпращат анкета към Appleby, в която задават ключови въпроси за това кои офшорни зони биха били най-подходящи за тях. Тим Кук: iPhone X струва по-малко от кафе на ден Сред въпросите са дали е възможно да се \"придобие официално уверение за освобождаване от данъци\", дали ирландска компания може да \"осъществява мениджърска дейност... без да бъде облагана с данъци в тази юрисдикция\". Както и има ли вероятност за смяна на правителството, каква информация ще бъде публична и колко лесно се излиза от конкретната юрисдикция. Видно най-добрият избор за Apple е бил остров Джърси. Той е с особен статут - макар Британската корона да отговаря за него, на практика той е отделна държава със собствени закони. Които включват  или практическата дефиниция на термина \"данъчен рай\". От компанията твърдят, че новата структура не намалява данъците им и че все още са най-големият данъкоплатец в света, като са платили 35 милиарда долара за последните три години. Както и че спазват законите и не са преместили каквито и да е операции или инвестиции от Ирландия.", "date": "2017.11.07", "title": "И Apple крие данъци в офшорки, показват \"Досиетата Парадайз\""}
{"url": "http://clubz.bg/60402-s_prazdnikom_ot_sofiq_snimki", "text": "Около 20-30 привърженици на комунистическата идея се събраха пред Паметника на Съветската армия в София, за да отбележат 100 години от Октомврийската революция, които се навършват днес. Повечето от тях бяха възрастни хора. В събитието не се включиха известни политици. Единственото партийно знаме, което се вееше пред паметника, бе това на Българската работническа партия (комунисти). В България отдавна вървят дебати дали Паметникът на Съветската армия не трябва да бъде преместен в Музея на социалистическото изкуство. Този паметник е място, където се събират привърженици на комунистическия режим, обявен у нас за престъпен със закон. Паметникът често става обект на посегателства, срещу които Русия реагира гневно. Посолство на Русия: Спасихте евреите, спасете и паметника на Съветската армия При последния такъв случай говорителят на руското външно министерство Мария Захарова заяви, че Червената армия е спасила българските евреи.     Преди няколко дни комунисти в Москва също отбелязаха годишнината с манифестация. Русия отбеляза 100 г. от болшевишкия преврат с парад. Ама по друг повод Днес в руската столица също има парад, но той е посветен на една друга годишнина. През 1941 г. съветските войски правят парад, като веднага след него отиват на фронта, за да се сражават срещу хитлеристка Германия.   Русия отбеляза 100 г. от болшевишкия преврат с парад. Ама по друг повод", "date": "2017.11.07", "title": "С праздником! От София (СНИМКИ)"}
{"url": "http://clubz.bg/60406-smyrtna_prisyda_za_chernata_vdovica", "text": "Чисако Какехи (70 г.) чу днес смъртната си присъда. Тя беше произнесена от наказателен съдебен състав в град Киото, след като подсъдимата беше призната за виновна в коварните убийства на трима мъже, единият от които неин законен съпруг. С другите двама е живяла на семейни начала без брак. Призната е за виновна и в опит за убийство на четвърти мъж. Процесът беше следен с огромен интерес в цяла Япония, а Какехи получи прозвището Черната вдовица. Аналогията е с вид женски паяк, който веднага след оплождане изяжда мъжкия си партньор. Според обвинението, което съдът прие като доказано, Чисако Какехи е убивала жертвите си, за да се добере до богатството им. Преди това японката целенасочено е издирвала в интернет портал за запознанства състоятелни и бездетни мъже. Тя така ги е омайвала, че, заживели с нея, те ѝ прехвърляли застраховките си живот. След това ги е отравяла с цианид. Така се е обогатила със сума, равняваща се на 9 милиона долара. След задържането ѝ вдовицата Чисако Какехи отричала всякаква вина, съобщават японски медии. Уверявала, че през целия ѝ живот я е преследвала зла съдба. В началото на процеса срещу нея, започнал през юни т. г., подсъдимата е отказала всякакви изявления. Изненадващо на едно от следващите съдебни заседания Какехи е признала, че през 2013 г. е умъртвила четвъртия си сподвижник в живота, с когото е имала брак. Защита пък твърдяла, че подсъдимата страда от деменция и пледирала за по-леко наказание с оглед на здравословното ѝ състояние. Медицинска експертиза не доказва страдание от деменция. Така Черната вдовица получава най-тежкото наказание. Редом със САЩ Япония е единствената държава с мощна икономика, където се изпълняват смъртни присъди. Въпреки протестите на държави членки на ЕС и на световни организации за защита на човешките права мнозинството от японците се обявяват за смъртно наказание. Негови противници пък критикуват практиката – осъдените на смърт прекарвали години в единична килия при пълна изолация в очакване на изпълнение на суровото наказание. Един ден внезапно им съобщавали, че им предстои екзекуция, която се изпълнявала само часове по-късно.", "date": "2017.11.07", "title": "Смъртна присъда за Черната вдовица"}
{"url": "http://clubz.bg/60415-socdeputat_chervenata_armiq_spasi_evreite_a_80_ot_naselenieto_e_debilno", "text": "Депутатът от БСП проф. Иво Христов заяви в прав текст, че спасяването на българските евреи се дължи на Червената армия. Подобна теза изказа преди дни Мария Захарова, говорител на руското външно министерство. Малко по-късно Христов публикува обяснение за думите си: Иво Христов свали видеото с \"дебилите\" и започна да замазва (ВИДЕО) Мнението на Христов е изразено на публично събитие, като видео от него е публикувано на страницата му във фейсбук. Зад гърба на Христов се вижда знаме на Ротари клуб - Раднево. Според него \"80% от населението са дебилни и не могат да отчетат за какво се подписват\" и затова подобни манипулации работят \"безупречно\". Христов припомня, че поводът за изказването на Захарова е било \"омаскаряването на Паметника на Съветската армия, като на този паметник са били изписани антисемитски лозунги\".", "date": "2017.11.07", "title": "Соцдепутат: Червената армия спаси евреите, а 80% от населението е дебилно"}
{"url": "http://clubz.bg/60407-franciq_mvf_i_svetovnata_banka_da_ne_kreditirat_danychni_ubejishta", "text": "Франция ще предложи страните, които позволяват на тяхна територия да се укриват данъци, да бъдат лишени от финансиране от Международния валутен фонд и от Световната банка, каза днес министърът на икономиката и финансите Брюно Льо Мер в Брюксел. Европейският съюз се опитва да постигне съгласие между държавите си за общ черен списък с данъчни убежища от април м.г., когато избухна скандалът с т.нар. досиета \"Панама\". Темата придоби нова актуалност с неотдавнашната серия разкрития  на международен журналистичеси консорциум за глобално криене на данъци, обозначена като \"Райските досиета\".  \"Досиетата Парадайз“: Кралица Елизабет също държи милиони в офшорки Еврокомисарят по икономиката и финансите Пиер Московиси потвърди днес свои призив от вчера на среща на министрите на финансите от еврозоната този списък да е \"вдъхващ доверие\" и да е готов да края на годината. Според \"Файненшъл таймс\" ЕС е предупредил 53 държави, че могат да попаднат в бъдещия списък. \"Досиетата Парадайз\": Американски министър има бизнес със зетя на Путин Между тях са британските отвъдморски територии Бермуда и Каймановите острови. ЕС е изпратил писма, че започва скрийнинг на данъчното законодателство на общо 92 юрисдикции по света по-рано тази година. \"Досиетата Парадайз\" показват как и къде световният елит крие парите си Междувременно малтийското правителство каза вчера, че няма какво да крие, след като страната беше спомената като данъчно скривалище в \"Райските досиета\". Вицепремиерът и министър на финансите Едуард Сиклуна каза пред репортери в Брюксел, че всички имена свързани с Малта в тях се намират в публичен регистър, пише платформата    Сиклуна добави, че голяма част от законодателството, което ЕС е приел в тази област, просто не се прилага. Коментарите му идват след погребението на убитата малтийска разследваща журналистка Дафне Каруана Галиция, която обвини съпругата на премиера Джозеф Мускат, че има тайна банкова сметка, в която крие доходи от продажба на малтийски паспорти и шефа на кабинета му, че имал офшорни фирми. Галиция, която беше взривена в автомобила си, беше описала Малта като мафиотска държава. Журналистка бе взривена в Малта. Работела по \"Досиетата Панама\" Малта има преференциален данъчен режим, в който корпоративният данък може да падне до 5%. Тя се противопоставя се на опитите за европейски черен списък на данъчните убежища и на създаването на европейска прокуратура, пише изданието. \"Досиетата Парадайз\": Американски министър има бизнес със зетя на Путин \"Досиетата Парадайз\" показват как и къде световният елит крие парите си Журналистка бе взривена в Малта. Работела по \"Досиетата Панама\"", "date": "2017.11.07", "title": "Франция: МВФ и Световната банка да не кредитират данъчни убежища "}
{"url": "http://clubz.bg/60405-chervenata_armiq_e_okupator_drugade_e_osvoboditelka_no_v_bylgariq_ne", "text": "Говорителката на руското външно министерство Мария Захарова наскоро прочете текст пред медиите. Предварително подготвен и очевидно обмислен в кабинетите на някой руски институт за стратегически изследвания. Видимо в адекватно психофизическо състояние, в което не се предполага да допуска неволни емоционални грешки. На своя брифинг тя нарече български граждани вандали и заяви, че депортацията на българските евреи е била предотвратена благодарение на Червената армия (по-късно Съветска). Вандал е нарицателно. Свързва се с германското племе вандали, които през 439 г. завладяват Картаген и създават бързо развиваща се, процъфтяваща културно и икономически държава. Залезът им е през 534 г., пометени от силите на Юстиниан.  С праздником! От София (СНИМКИ) Предполагам, че употребата на историческото обозначение, превърнало се в нарицателно за плячкосване, разграбване или унищожаване на културни ценности от страна на официален представител на държава спрямо граждани на друга държава, е точно толкова неприемливо, колкото ако някой друг държавен представител употреби обозначението Москал по отношение на наследниците на Великото Московско княжество. Исторически основания за това ще се намерят – например погромът над Новгород през втората половина на XVI век, извършен от опричниците, лично ръководени от  Иван Грозни – цар на вся Русия… Но да се върнем на Захарова. Поводът за думите ѝ беше боядисването на паметника на съветските окупатори в София и един надпис срещу Декларацията на Балфур, появил се дни по-късно. Историческо основание за съществуването на паметника в София няма. Темата е разисквана многократно, включително и от пишещия тези редове. През 1944 г. СССР не освобождава, а окупира България като част от геополитическите си щения, наследени от Руската империя за контрол на региона и достъп до проливите Босфор и Дарданелите. В този смисъл вандалските – москалски, ако приемем, че употребата на подобни исторически обозначения е приемлива – действия на Руската (по-късно Съветска) империя са процес, не еднократен акт, който, съдейки по анексията на Крим и инвазията, предизвикала война в Източна Украйна, продължава и днес. Пример за руски вандализъм българската история помни. Какво друго, ако не вандализъм, е налагането на съветска диктатура в страната ни под щиковете на Червената армия? Добре. Нека сведем нещата до кървавия терор след 9.09.1944 г., милиардите (133, ако трябва да сме точни) левове за издръжка на окупаторите или акта на похищаване на българските архиви веднага след съветската инвазия у нас? Или златния резерв, предаден от родните комунисти на Москва? Но да се върнем на въпроса. Руската страна твърди, че ходът на войната, по-специално битката при Сталинград, завършила в началото на февруари 1943 г., е направил така, че спасяването на евреите в старите предели на Царство България да бъде възможно. Това е поредното обидно за българите твърдение. То ни поставя в светлината на хора, които не са способни да вземат подобно решение и да извършат такова високохуманно действие, водени от чисти човеколюбиви мотиви, а правим това само когато конюнктурните обстоятелства ни принудят. Понеже Съветите обърнали, видите ли, войната и хоп! Българите вече не искат да избиват евреите си. Обидно звучи, нали така?  Всъщност, ако в нещо е права Захарова, тя е права по отношение на това, че отношението на родните комунисти към нацистка Германия се променя. От приятели, посрещащи немските военни части и приветстващи Тристранния пакт, те се преобразяват в яростни антифашисти за една нощ. Буквално за една нощ – нощта на 21 срещу 22 юни 1941 година… Истината за отношението на българите към своите сънародници от еврейски произход е по-различна. Още с приемането на Закона за защита на нацията през 1940 г. (обнародван на 23.01.1941 г.) в българското общество има недоволство и протести.  Американският еврейски комитет: Русия изопачава историята И не на последно място, говорейки за битката при Сталинград, не бива да забравяме американската програма “Заем-наем”, фактически издържала Червената армия. По думите не на друг, а на наследника на Сталин Никита Хрушчов тази издръжка е била критично важна за СССР. Той дори обръща внимание, че на Парада на победата на Червения площад ги няма… американците. Този ред на мисли ни навежда на въпроса за оценката ни като общество на последствията от Втората световна война. Ако приемем, че минимумът от 50 години е достатъчен, за да можем да съдим за хода на историята относително безпристрастно, от края на Втората световна война са минали вече 70. Оценката на събитията от 1939-1945 г. са в много голяма степен индоктринирани от комунистическата партийна идеология. Както се казва, победителите не ги съдят. Те пишат историята. По силата на наложения ни от комунистическия режим шаблон, поне в България Червената (Съветска) армия бе представяна само и единствено като армията освободителка. Това в нашия случай не е обективната историческа истина. В България Червената армия е окупатор. Другаде тя е победителка и дори освободителка, но у нас не. В духа на всичко дотук изказването на Мария Захарова е невярно и обидно за България. Една от възможните цели на руската стратегия за геополитическа пропаганда може да е именно да раздели българското общество по иначе безспорен, еднозначно оценен акт – акта на спасяването на евреите в старите предели на Царство България от депортация.  Провокацията очевидно се провали. Дори президентът Радев, чийто шеф на кабинета често заемаше радикално леви позиции, определи твърденията на руското Външно като “дълбоко непознаване на историята или опит за провокация”. През това време нашето Външно предпазливо поясни, че “Червената армия е на хиляди километри от границите на България”, когато българите спасяват евреите, надявайки се, че е “станало недоразумение”.  А това, което липсва, е твърда, на нивото на умишлената провокация адекватна и компетентна дипломатическа реакция.  Някой ден... Американският еврейски комитет: Русия изопачава историята", "date": "2017.11.07", "title": "Червената армия е окупатор. Другаде е освободителка, но в България не"}
{"url": "http://clubz.bg/60410-sybraha_se_spejsi_i_uajnstijn_zaedno_na_rehabilitaciq", "text": "Актьорът ​Кевин Спейси и продуцентът Харви Уайнстийн най-сетне се събраха – не на някоя снимачна площадка ( ), а в клиника за лечение от сексуална зависимост, съобщава „Дейли Мейл“. Клиниката „Медоус“, от чиито услуги се твърди, че са решили да се възползват двамата носители на „Оскар“  , се намира в Аризона и се рекламира като прилагаща най-добрата програма за преодоляване на този тип зависимост. Един месец лечение там струва 36 хиляди долара. Кевин Спейси създавал \"отровна атмосфера\" на снимките на \"Къща от карти\" Спейси бил пристигнал в „Медоус“ в края на миналата седмица  , а Уайнстийн е бил забелязан по-рано да обядва във Финикс – града, в чиито околности се намира клиниката. Още и още изнасилвания от Уайнстийн В рехабилитационния център Спейси и Уайнстийн могат да се възползват от басейна и фитнес центъра, конната база и други места за приятно прекарване на времето, но вероятно не и от персонала – или поне не така, както са го правили досега. В „Медоус“ отървават пациентите си от зависимостта им с 45-дневен курс, наречен „ “, в рамките на който Спейси и Уайнстийн биха могли да „ “ и да „ “. Освен това ще могат да си говорят за кино, да обменят спомени и идеи за бъдещи филми или пък по защитните си стратегии в предстоящите съдебни процеси. Още и още изнасилвания от Уайнстийн", "date": "2017.11.07", "title": "Събраха се: Спейси и Уайнстийн заедно на рехабилитация"}
{"url": "http://clubz.bg/60413-gorbachov_moje_da_otneme_celiqt_21_vek_za_da_se_demokratizira_rusiq", "text": "Бившият съветски лидер Михаил Горбачов, почитан на Запад като един от хората, сложили край на Студената война, не е оптимист в следващите десетилетия Русия да има управление, различно от сегашното, напомнящо за царистките и авторитарни времена. Това разказва пред \"Ройтерс\" американският писател Уилям Таубман, автор на нова биография на Горбачов, озаглавена \"Горбачов: неговият живот и времена\". Таубман, който има награда \"Пулицър\", е направил осем интервюта с 86-годишния Горбачов за книгата. Ето какво казва той пред \"Ройтерс\": - Той е твърде нехаресван в Русия. Хората го обвиняват за колапса на СССР, загубата на империята, икономическия срив, а и според тях, той се е показал като слаб, нерешителен лидер. - Путин само спечели като игнорираше и критикуваше Горбачов. В много отношения програмата на Путин е точно противоположна на тази на Горбачов. А руската неудовлетвореност расте с влошаването на икономическата ситуация. Но Путин печели подкрепа чрез анексирането на Крим и като описва Запада като враг на Русия, чрез пробуждането на старото царистко триединство - автокрация, националност и православие. - Самият Горбачов казва, че може да трябват десетилетия, за да се демократизира Русия, \"може би целия 21-ви век\". Това го казва човекът, който се надяваше, че демокрацията ще дойде в Русия след няколко години. - Той твърди, че е. Но не мисля, че наистина е. Вроденият му оптимизъм може би го крепи. Но политическите атаки срещу него продължават и освен това сега той живее сам (като се изключат охранителите, готвачите и шофьорите) в голяма къща в предградие.", "date": "2017.11.07", "title": "Горбачов: Може да отнеме целият 21 век, за да се демократизира Русия"}
{"url": "http://clubz.bg/60417-golemiqt_tenis_final_za_godinata_reglament_uchastnici_i_pari", "text": "В неделя в Лондон започва последният за годината турнир в мъжкия тенис - финалите на ATP world tour. Надпреварата ще продължи 8 дни (12-19 ноември) в 20-хилядната зала \"О2 арена\", а за първи път сред 8-те най-добри за сезона има българин - Григор Димитров. Утре (сряда) ще се тегли жребият. Турнирът в Лондон е много по-различен от всеки друг в тура като регламент. Тенисистите няма да играят един срещу друг на пряка елиминация в първата фаза. Те ще бъдат разделени в две групи от по четирима. Групите носят имената на Пийт Сампрас (5-кратен победител) и Борис Бекер (3-кратен). В тях състезателите ще се изправят всеки срещу всеки, което означава, че Григор и компания имат минимум 3 срещи. Заелите първите две места се класират на полуфинали, където ще играят на кръст - първи срещу втори. Победителите отиват на финал. Всяка победа в груповата фаза носи 191 000 долара, по 585 000 ще вземат спечелилите на полуфиналите, а шампионът ще получи 1,2 млн. Има и премия за \"добър ден\" - всеки един от 8-те ще прибави $191 000 в банковата си сметка заради самото участие. Рекорд: Григор Димитров е 6-и в света Максималната сума, с която първенецът може да си тръгне от британската столица (при 5 победи) e 2 549 000 долара и 1500 точки за световната ранглиста. Трофеите, както в мъжката надпревара, така и при двойките, се правят от лондонските бижутери от \"Томас Лайт\". И двамата финалисти от миналата година - Анди Мъри (стана №1) и Новак Джокович не са в Лондон. Роджър Федерер има най-много титли - 6, като последната бе записана през 2011 г. След това в четири последователни години доминираше Джокович. Любопитно е, че световният №1 в момента Рафаел Надал никога не е печелил на финалите, има един загубен мач за титлата срещу Федерер през 2010 г. Така единствено Маестрото от \"великолепната осморка\" тази година е печелил заключителния турнир. Ако Рафа не триумфира в Лондон, няма шанс да бъде изместен от първото място в класацията за годината. 8-те финалисти в Лондон са: Рафа Надал, Роджър Федерер, Александър Зверев, Доминик Тийм, Марин Чилич, Григор Димитров, Давид Гофен и Джак Сок. ", "date": "2017.11.07", "title": "Големият тенис финал за годината - регламент, участници и пари"}
{"url": "http://clubz.bg/60424-volen_siderov_rusiq_moje_da_se_izvini_za_chervenata_armiq_i_evreite", "text": "Лидерът на \"Атака\" Волен Сидеров заяви пред бТВ, че \"може да се работи за поднасяне на извинения\" от страна на руското външно министерство по повод изявлението на неговия говорител Мария Захарова, че Червената армия е спасила българските евреи. Соцдепутат: Червената армия спаси евреите, а 80% от населението е дебилно Първи анализ на Божидар Димитров: Мария Захарова е пикла без ц*ци Той потвърди информацията,че новият министър на здравеопазването ще е Кирил Ананиев. И допълни, че е надделяла концепцията начело на ведомството да застане финансист. И допълни, че Ананиев има поглед в ресора, защото е председател на надзорния съвет на здравната каса. Новият здравен министър е предложение на премиера Бойко Борисов. Имало е и други имена, които са били обсъждани, но те са лекари. Сидеров повтори тезата си, че болниците са станали търговски дружества, което е било грешка. Лидерът на \"Атака\" изтъкна, че в програмата на партията отдавна фигурира ревизия на приватизацията. Сега управляващото мнозинство заяви, че ще инициира точно такава ревизия, като предложението отново е от премиера Борисов. Идеята е да се сформира екип от юристи, който да инициира законодателни промени, с които давността при престъпления, свързани с приватизация, да отпаднат. По отношение на заявките на ДПС, че движението ще демонтира управляващата коалиция, той заяви, че \"като започнеш да демонтираш нещо трябва много да мислиш\". Първи анализ на Божидар Димитров: Мария Захарова е пикла без ц*ци", "date": "2017.11.07", "title": "Волен Сидеров: Русия може да се извини за Червената армия и евреите"}
{"url": "http://clubz.bg/60409-kakvo_tochno_se_sluchva_v_sauditska_arabiq", "text": "Кризите в Саудитска Арабия през последните дни изглеждат като регионален проблем. Събитията обаче може да предизвикат ескалация на напрежението в отношенията между Рияд и съседните страни, особено Иран, предупреждават анализатори. В събота 11 саудитски принцове бяха арестувани по подозрения в корупция. Същия ден ракета, изстреляна от Йемен към Рияд, предизвика затваряне на въздушното пространство и заплахи за война към Техеран. Чистка - Саудитска Арабия арестува 11 принцове Повечето независими анализатори смятат, че събитията в страната са предизвикани от  . Арестите на саудитските принцове, които изпълняват висши държавни длъжности, изглеждат като   - премахват се обещаващи кандидати за властта и се неутрализират всички местни центрове на власт. Разрушаването на установените норми и правила е отличителен белег на политическата стратегия на Мохамед бин Салман. Действията срещу принцовете целят именно да шокират опонентите, смята Марк Линч от \"Вашингтон пост\". Престолонаследникът иска да е  Повечето арестувани са пряка заплаха за властта на престолонаследника.   е син на покойния крал и оглавява Националната гвардия.   е сред най-богатите и най-разпознаваеми саудитци в света и водещ медиен собственик в региона на Близкия Изток. Някои от арестуваните за корупция пък заемат позиции в държавната власт, ключови за провеждането на икономическите реформи на Бин Салман. Икономически реформатор и враг на Иран наследява саудитския престол През юни Мохамед бин Салман беше избран от баща си, настоящия крал Салман, за престолонаследник. Той измести   - син на предишния владетел и племенник на настоящия крал Салман. Още преди това обаче Бин Салман е най-влиятелната фигура в страната водещ износител на петрол. Той ръководи Съвета по въпросите на икономиката и развитието и задвижва мащабния си  . Той предвижда намаляване на зависимостта на кралството от износа на петрол, ограничаване на големите държавни субсидии и частична приватизация на държавната нефтена компания \"Арамко\". Бин Салман е   и нееднократно призовава към защита на Саудитска Арабия от \"усилията на Техеран да доминира в мюсюлманския свят\". Той ръководи   във войната, която взе хиляди жертви и предизвика най-голямата епидемия от холера в ново време. Най-голямата епидемия от холера – до какво доведе войната в Йемен? Саудитските власти твърдят, че хутите са изстреляли ракетата към Рияд тази събота, което им дава оправдание за още  . Кризата може да ескалира и дори да се стигне до конфликт с Иран, а това би имало катастрофални последствия не само за региона. Икономически реформатор и враг на Иран наследява саудитския престол Най-голямата епидемия от холера – до какво доведе войната в Йемен?", "date": "2017.11.07", "title": "Какво точно се случва в Саудитска Арабия"}
{"url": "http://clubz.bg/60411-naj_lekata_mqrka_podpiska_za_veroqtniq_ubiec_ot_borisovata_gradina", "text": "Това постанови съдия Мина Мумджиева от СГС и освободи с най-леката мярка за неотклонение - подписка, Йоан Матев. Младият мъж, който междувременно навърши пълнолетие, е задържан от 22 февруари т.г. за убийството на Георги Игнатов в Борисовата градина на 2 юни 2015 г. Съдът днес прие, че императивният максимален срок по закон в неговия случай е 8 месеца в ареста и не може да остава по-дълго, независимо дали има обосновано предположение, че той е извършителят. Съдът смята, че е напълно безпредметно да се произнася по въпроса дали той е извършителят и с опасностите да се укрие или да извърши друго престъпление. Матев каза само, че иска да довърши висшето си образование. Той ще излезе на практика на свобода чак другата седмица, ако и Апелативният съд потвърди решението на градския. Иначе още вчера на пресконференция по друг повод от Софийската градска прокуратура се оплакаха, че защитата на младежа прави всяккви процесуални трикове, за да отложи предявяването на обвиненията му (то дори още не е предявено!). Първо още през лятото изразили желание да се отложи самото предявяване, тъй като защитникът му предстояло да излезе в дълъг годишен отпуск. \"Действията на Йоан Матев и неговите защитници са в насока забавяне на приключването на делото и внасянето на обвинителен акт\", казаха от СГП. Те посочиха множество молби- внасяни и оттегляни: за изменение на мярката, за смяна на защитника, отвод на прокурора, има и един отказ на майката, която също е конституирана като негов защитник, да приеме една от призовките. Днес на излизане от съдебната зала адвокатката на Матев - Стоянка Маркова само каза, че това не отговаря на истината и отказа да коментира повече. По време на гледането на мярката тя каза, че към него имало \"специално репресивно отношение\" от страна на наблюдаващия прокурор. Както и разкри, че по разследването са открити окървавени салфетки с \" Тя изрази съмнения, че ножът, с който е убит 15-годишният Георги, може да е подхвърлен. В отговор прокурор Зоя Мананска обяви само, че въпросните салфетки са на 500 м от мястото на престъплението и нямат нищо общо - просто разследващите са искали да проверят всички възможности.", "date": "2017.11.07", "title": "Най-леката мярка \"подписка\" за вероятния убиец от Борисовата градина"}
{"url": "http://clubz.bg/60420-trymp_i_melaniq_v_demonstraciq_na_syprujeska_privyrzanost_snimki_video", "text": "Мелания Тръмп, която отказва да хване ръката на съпруга си, или даже може би леко я отблъсква. Мелания Тръмп, която американският президент игнорира, и върви няколко крачки пред нея като арабски шейх. И забравя да я изчака или да ѝ подаде ръка, докато слиза по стълбичката на самолета. Всички тези доста неловки моменти от първите месеци, след като Тръмп влезе в Белия дом, сега изглеждат изгладени, а Мелания все повече влиза в роля като първа дама. Ето и една добре репетирана и прилично изиграна сцена на съпружеска привързаност при пристигането на семейство Тръмп в Южна Корея като част от азиатската обиколка на американския президент.    ", "date": "2017.11.07", "title": "Тръмп и Мелания в демонстрация на съпружеска привързаност (СНИМКИ, ВИДЕО)"}
{"url": "http://clubz.bg/60419-vlastta_uzakonqva_skrita_privatizaciq_tvyrdqt_prirodozashtitnici", "text": "Министерският съвет днес прие нов законопроект за промени в Закона за туризма. В по-голямата си част промените са свързани с транспониране на европейска директива за задълженията на туроператорите. В последния момент обаче в законопроекта са добавени поправки, които позволяват скрита приватизация и подаряване на публични земи за вечни времена, твърдят природозащитници от коалицията от граждански групи и организации „За да остане природа в България“. Чрез тях \"премиерът на практика облагодетелства Цветелина Бориславова\", пишат в остра позиция от коалицията. Промените, които са в преходните и заключителни разпоредби на законопроекта, не са в момента публични и не са съществували в закона по време на задължителния период за публично обсъждане. От Министерството на туризма посочват, че те са били инициирани от курортен комплекс \"Пампорово\".  Самата Цветелина Бориславова категорично отрече пред Клуб Z да е инициирала каквито и да било промени в закона.  Клуб Z потърси проектозакона, публикуван за обществено обсъждане преди седмица, но  . Представителите на правозащитната организация Тома Белев и Константин Иванов твърдят, че те били добавени в последния момент и за това ги информирали техни източници в Министерство на туризма. От министерството отрекоха да има каквито и да е \"текстове, свързани със земеделски земи или ски-писти\". По-късно публикуваха и подробна позиция по темата, в която уточняват: Природозащитниците припомнят, че имаше опит за внасяне на подобни промени през 2012 г., отново чрез преходните и заключителни разпоредби, но на Закона за горите. Тогава екоорганизациите предизвикаха дълга поредица протести на Орлов мост. ГЕРБ пак се кани да разследва приватизацията. Ще премахват давността Преди дни Борисов и ГЕРБ заявиха готовност да внесат законови поправки, с които да разгледат случаите на криминална приватизация през годините на прехода.", "date": "2017.11.07", "title": "Властта узаконява скрита приватизация, твърдят природозащитници"}
{"url": "http://clubz.bg/60423-bezplaten_windows_10_sled_31_dekemvri_kraj_na_ofertata", "text": "На 31 декември 2017 г. Microsoft спира безплатното обновяване до Windows 10 за собствениците на версии 7 и 8.1, съобщиха от компанията. Това не стана ли още миналата година? Да, официално още през юли 2016 г. изтече безплатният период, в който всеки можеше да си спести 100-тина долара. Но от компанията волно или неволно бяха оставили вратичка - хората с увреждания можеха да активират Windows 10 през секцията Accessibility на сайта на компанията. Windows 10 вече изтиква \"вечния\" XP в бизнеса Както може да се предположи, от Microsoft не искаха доказателство и не правеха никаква проверка дали в действителност потребителят има каквито и да е увреждания. Много хора продължават да се възползват от опцията. Тя обаче ще изчезне в края на годината. Windows 10 още не може да измести желязната досега 7-ица, като заема 29,3% от пазара за миналия месец, спрямо 46,6% дял на пазара за Windows 7.", "date": "2017.11.07", "title": "Безплатен Windows 10? След 31 декември - край на офертата"}
{"url": "http://clubz.bg/60418-sauditska_arabiq_obvini_iran_i_livan_che_%D1%9D_obqvqvat_vojna", "text": "Престолонаследникът на Саудитска Арабия каза, че доставките на ракети от Иран за бунтовниците в Йемен е акт на \"пряка военна агресия\", която би могла да бъде акт на война, предадоха във вторник държавните медии, цитирани от Ройтерс. Коментарите на принц Мохамед бин Салман бяха публикувани, след като саудитската противовъздушна отбрана прихвана балистична ракета, която Саудитска Арабия каза, че е била изстреляна към столицата ѝ Риад в събота от подкрепяните от Иран милиции хути, които контролират големи части от съседен Йемен. Водените от саудитците сили, които подкрепят международно признатото правителство на Йемен, нанасят удари по хутите във война, в която досега са загинали над 10 000 души и която е причинила хуманитарна катастрофа в една от най-бедните страни на света. Какво точно се случва в Саудитска Арабия Доставката на ракети за движението на хутите би могло  , каза във вторник принц Салман, цитиран от официалната агенция СПА в телефонен разговор с британския външен министър Борис Джонсън. Иран отрече, че е зад изстрелването на ракетата, в отговор на което водената от саудитците коалиция съобщи в понеделник, че затваря въздушния, сухопътен и морски достъп до Йемен. ООН призова във вторник коалицията да възстанови достъпа на хуманитарна помощ до страната, подчертавайки, че вносът на храна и лекарства са жизнено важни за 7  милиона души в нея, изправени пред глад. Изстрелването на ракетата е \"най-вероятно военно престъпление\" заяви световната правозащитна мрежа \"Хюман райтс уоч\" във вторник, но тя също призова Саудитска Арабия да не ограничава достъпа до Йемен, където по преценка на ООН около 900 000 души за заразени с холера. Саудитската коалиция бомбардира хутите, откакто те завзеха части от Йемен през 2015 г., включително столицата Сана, принужавайки президента Абд-Рабу Мансур Хади да избяга и да потърси убежище в съседната Саудитска Арабия. В интервю за телевизия Си Ен Ен в понеделник саудитският външен министър Адел ал Джубеир обвини въоръжената ливанска групировка Хизбула, че е изстреляла ракетата по Риад от контролирана от хутите територия в Йемен. Саудитска Арабия обвини в понеделник и Ливан, че ѝ обявил война, позовавайки се на \"агресия\" от страна на подкрепяната от Иран Хизбула. Ливан стана сцена на регионално съперничество между Саудитска Арабия и Иран, откакто свързаният със саудитците ливански политик Саад ал Харири си подаде оставката като министър-председател в събота, обвинявайки в реч Иран и Хизбула, че искат да го убият. Саудитският министър по въпросите на Залива Тамер ас Сабхан каза, че ливанското правителство ще   заради това, което той описа като агресия на Хизбула. Харири напусна страната си и отиде в Риад, а днес отпътува оттам за емирствата в Залива. Обвинявайки водената от Харири администрация, че не е успяла да вземе мерки срещу Хизбула за година на власт, Сабхан каза, че  , твърдината на шиитската общност. Сунитска Саудитска Арабия и шиитски Иран са полюсите на регионално съперничество, което дестабилизира от десетилетия Близкия изток. Поле на техния сблъсък е и Сирия, където Хизбула се бие на страната на режима на президента Башар Асад, докато Саудитска Арабия подкрепя част от противниците му. В интервю за телевизия \"Ал Арабия\" Сабхан добави: Той не каза какви точно действия може да предеприеме Саудитска Арабия срещу Ливан, страна със слаба и тежко задлъжняла държава, която още се възстановява от гражданската си война през 1975-1990 г. и където сирийските бежанци са една четвърт от населението. Хизбула е едновременно политическа и военна организация, която е представена в ливанския парламент и във воденото от Харири коалиционно правителтсво, сформирано миналата година. Нейните въоръжени сили са по-силни от ливанската армия.", "date": "2017.11.07", "title": "Саудитска Арабия обвини Иран и Ливан, че ѝ обявяват война"}
{"url": "http://clubz.bg/60422-klosharqt_lyubo_i_tyutyuneviqt_sklad_niz_ot_unikalni_sydebni_syvpadeniq", "text": "Историята на  , който днес бе изправен пред втора съдебна инстанция като единствен виновник за опожаряването на Тютюневите складове в Пловдив, продължава. Тъжно от Тютюневите складове В единствено заседание днес Окръжният съд приключи диренето и обяви, че ще се произнесе в срок. Преди това Любомир Данчев  при строг режим, дадена му от първата инстанция по повод изгорялата легендарна забележителност на Пловдив (но и културна ценност, което автоматично парира всякакив инвестиции на терена, б.р.) Още по-любопитни са   изредени от адвоката му и председател на адвокатската колегия под Тепетата Стефан Левашки. Клуб Z напомня, че както в съдилищата работи (при това обновена) система за случайно разпределение на делата, така и в прокуратурата би трябвало да действа електронна система за случайно разпределение на преписките. Но за разлика от съдебната - никой не я е виждал... Рашидов е разрешил бутането на един от тютюневите складове в Пловдив (ДОКУМЕНТИ) Що се отнася до днешните новини, прокуратурата съобщи пред БНР, че е образувано и  Второто разследване се води срещу „неизвестен извършител“ и проверява   обясни пред националното радио окръжният прокурор Костадин Паскалев. Натрапчиво са набива асоциация с много случаи - като например казуса \"Христо Бисеров\", когото държавното обвинение подведе по съвсем \"фасулски\" член от НК - писан за чейнджаджии... А когато обществото вдигна шум, имаше успокоение, че тежките квалификации (за пране на пари) са отделени във второ досъдебно производство. Въпросното второ разследване бе прекратено, а по първото той бе оправдан... Сходни информации имаше и за делото \"Червеи\" - когато Цацаров успокои обществеността, че работят усилено по \"Таласъми\". Днес обвинението настоя за потвърждаване на 4-годишната присъда на клошаря, като единствено поиска съдът да облекчи нейното изтърпяване от строг в общ режим. Защитата на бездомника поиска пълното му оправдаване като невинен по обвинението . В последната си дума самият Любомир Данчев заяви, че не иска намаление на присъдата си, а да бъде напълно оневинен. Рашидов е разрешил бутането на един от тютюневите складове в Пловдив (ДОКУМЕНТИ)", "date": "2017.11.07", "title": "Клошарят Любо и Тютюневият склад: низ от уникални съдебни съвпадения"}
{"url": "http://clubz.bg/60426-nato_izprashta_oshte_3_000_voenni_v_afganistan", "text": "Страните от НАТО са на път да се споразумеят да увеличат тренировъчната мисия в Афганистан с 3 000 души, предаде днес Ройтерс, цитирайки неназовани представители на алианса. Новият персонал няма бойни задачи. Той ще тренира местните сили. Те ще допълнят американски антитерористични сили, които президентът Доналд Тръмп възнамерява да прати в страната. Министрите на отбраната на НАТО се очаква да одобрят разполагането на допълнителните сили по-късно в двудневна среща, която започва утре в Брюксел. Войските ще бъдат разположени от началото на 2018 г., каза представител на НАТО. Западната битка с талибаните в Афганистан продължава вече 16 години.  Нападение над телевизионна станция в столицата Кабул днес подчертава важността на тази битка и подкрепата за местните сили за сигурност, каза Столтенберг. \"Даеш\" пое отоговорност за нападението, без да представи доказателства. Стратегията на Тръмп за Афганистан, обявена през август, включна изпращане на още войски, по-силна афганистанска армия, подкрепа от регионални съюзници като Индия и по-твърда линия към Пакистан, който САЩ подозират в осигуряване на убежище и подкрепа на талибаните и други екстремистки групи. Натовските съюзници вече обещаха почти  $3 млрд., за да помогнат на САЩ да финансират афганистанската армия до 2020 г. Тя изгражда авиация в подкрепа на сухопътните си сили. Сега тренировъчната мисия с кодово название \"Решителна подкрепа\" е от 16 000 военни. Половината от подкрепленията ще дойдат от САЩ, а другата половина - от останалите съюзници и от партньорските страни. В Афганистан в момевта има 11 000 американски военни, от които 7 000 са в \"Решителна подкрепа\" по данни на НАТО. Новата стратегия на Тръмп предполага изпращането на нови 3 000 американски войници. Заедно с другите попълнения те ще увеличат западните войски в страната над 20 000 души, доста под най-големият им брой от над 100 000 през 2011 г.", "date": "2017.11.07", "title": "НАТО изпраща още 3 000 военни в Афганистан"}
