{"url": "http://clubz.bg/78333-narod_s_hilqdoletna_istoriq_ne_podkrepi_plovdiv", "text": "Това коментира във фейсбук Лучия Велева - пловдивчанка и съпруга на италианския министър на културните ценности и туризма Алберто Бонисели. Тя прави и кратка съпоставка между начина, по който властите в Италия и в България се отнасят към избора на градове от двете страни за Европейска столица на културата. Прокуратурата разследва откриването в Пловдив На откриването в Пловдив като по задължение беше само министърът на културата Боил Банов, а в Матера на 19 януари ще бъдат и президентът Матарела, и премиерът Конте, както и двама министри, посочва още Лучия Велева. Радостта на един народ - Пловдив ЕСК 2019 е факт ... голяма част от пловдивчани се гордеят, че Пловдив ще бъде посещаван, обсъждан, обичан, обожаван, критикуван, отричан... ще бъде забелязан. За съжаление откриването на Пловдив ЕСК (според едни върхът, според други провал) не успя да привлече нито един от висшите представители на властта. Вероятно считат че ЕСК е инициатива от местно значение... парите не минават през министерствата и няма какво да си губят времето. Народ с хилядолетна история не успя да се обедини и подкрепи инициатива, която може да допринесе България да се превърне в целогодишна дестинация за туризъм. Неизбежно правя сравнение – на откриването Матера ЕСК на 19 януари 2019 г. ще присъстват президентът Матарела, премиерът Конте, двама министри... На откриването в Пловдив присъства единствено министър Банов, но някак по задължение. Италия съществува като държава само от 158 години! България от 1338 години! Италианците се славят като хора със силна принадлежност към мястото, в което са родени, а не към страната си. И въпреки това Матера ги обедени, за разлика от Пловдив.  ", "date": "2019.01.16", "title": "\"Народ с хилядолетна история не подкрепи Пловдив\""}
{"url": "http://clubz.bg/78196-vijte_koj_pobedi_v_igrata_na_sp_%E2%80%9Eklub_z%E2%80%9C", "text": "На 15 януари изтеглихме победителите в играта на списание „Клуб Z“. През декември 2018 г. голямата награда бе осигурена от любимото ви списание. За да получат наградите си, късметлиите, които спечелиха, е достатъчно да изпратят съобщение във Facebook   или на  в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица.", "date": "2019.01.16", "title": "Вижте кой победи в играта на сп. „Клуб Z“"}
{"url": "http://clubz.bg/78336-ekspresni_pobedi_za_mariq_sharapova_i_rafael_nadal", "text": "Рафаел Надал е в третия кръг на \"Аустрелиън оупън\" след победа за по-малко от два часа над представителя на домакините Матю Ебдън - 6:3, 6:2, 6:2. Испанецът и днес показа, че е в отлична форма.  В следващата фаза Рафа ще срещне още един австралиец и това е човекът, с когото са свързани най-големите надежди на местните - Алекс де Минор (№27 в схемата). 19-годишият младок, считан за един от бъдещите асове на тениса, преодоля много трудно квалификанта Хенри Лааксонен (Швейцария) - 6:4, 6:2, 6:7(7), 4:6, 6:3. От вечерната програма при мъжете ще се запомни още един 5-сетов сблъсък. Роберто Баутиста Агут (№22) очаквано срещна голяма съпротива от Джон Милман (Австралия) - 6:3, 6:1, 3:6, 6:7(6), 6:4. Това е втори мач с пет сета за испанеца - в първия кръг той преодоля след маратонска битка Анди Мъри (Великобритания). Спечелена трудна битка и трети кръг за Григор в Мелбърн (СНИМКИ) По-рано днес Григор Димитров спечели с 3:1 сета срещу Пабло Куевас (Уругвай) и в петък ще спори за място във втората седмица на надпреварата с италианеца Томас Фабиано, който отстрани американския гигант Райли Опелка в 5-сетов двубой. При жените без проблеми напред продължават поставените Слоун Стивънс (САЩ), Ангелик Кербер (Германия), Каролина Вожняцки (Дания) и Петра Квитова (Чехия). За малко повече от час Мария Шарапова (№30) мина през шведката Ребека Петерсон (№62) - 6:2, 6:1. В следващата фаза Маша ще се изправи срещу Вожняцки. Програмата за четвъртък предлага интересни сблъсъци. При дамите вниманието приковават срещите Серина Уилямс (САЩ) - Южени Бушар (Канада) и Йохана Конта (Великобритания) - Гарбине Мугуруса (Испания). При мъжете най-интересни са сблъсъците Стан Вавринка (Швейцария) - Милош Раонич (Канада), Новак Джокович (Сърбия) - Жо-Вилфред Цонга (Франция), Иво Карлович (Хърватия) - Кей Нишикори (Япония) и Райън Харисън (САЩ) - Данийл Медведев (Русия).", "date": "2019.01.16", "title": "Експресни победи за Мария Шарапова и Рафаел Надал"}
{"url": "http://clubz.bg/78339-dimityr_berbatov_shte_se_podgotvq_s_beroe", "text": "Димитър Бербатов замина на подготовка в турския курорт Белек с \"Берое\". Засега не се предвижда нищо повече от това Бербо да тренира със \"зелено-белите\". Ветеранът изчаква оферта от чужбина и иска да бъде във форма - той не планира за завърши кариерата си в България. Наскоро таранът призна, че може да сложи край на кариерата си, ако скоро не получи договор. За последно Бербатов излизаше на терена в ранната пролет на миналата година с екипа на индийския \"Керала Бластърс\". \"My way. Исках да сложа и песента, но не ми позволиха\" Той предпочита \"Берое\", тъй като там работят негови стари приятели от ЦСКА. Старши треньор е Александър Томаш, негов асистент е Тодор Кючуков, а в щаба е и Константин Мирчев - все кадри на \"червените\". Бербатов и преди време тренираше с беройци. Бербатов пред студенти в СУ - без преструвки и забранени въпроси (СНИМКИ) Лагерът на тима в Белек ще продължи до 1 февруари. Дотогава отборът ще изиграе четири контроли. Има ново попълнение - естонецът Никита Баранов. Двама чужденци са на проби, а на разположение са и четирима юноши. Владимир Гаджев остана в Стара Загора, тъй като се възстановява от операция. Бербатов пред студенти в СУ - без преструвки и забранени въпроси (СНИМКИ)", "date": "2019.01.16", "title": "Димитър Бербатов ще се подготвя с \"Берое\""}
{"url": "http://clubz.bg/78197-zapochva_novata_igra_na_sp_%E2%80%9Eklub_z%E2%80%9D", "text": "Първият брой на списание „Клуб Z” за 2019 г. е на пазара от тази седмица. Можете да го намерите и в удобния  на сайта ни на хартия или PDF. По традиция списанието пристига при вас с нашата поредна игра. И този път наградите са осигурени от любимото ви списание. Печелившите ще бъдат изтеглени на 15 февруари 2019 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2019.01.16", "title": "Започва новата игра на сп. „Клуб Z”"}
{"url": "http://clubz.bg/78340-cska_sofiq_napravi_ravenstvo_s_germanci", "text": "ЦСКА-София и тима от Втора Бундеслига \"Бохум\" завършиха 1:1 в контрола в Марбея, където \"червените\" от вчера са на лагер. Това бе първият мач на ЦСКА-София в предсезонната подготовка. В 63-тата минута Себастиан Майер откри резултата с красиво попадение от пряк свободен удар. 12 мин по-късно Кристиян Малинов изравни след хубава комбинация с Енрике Рафаел - и този гол беше доста ефектен. Основни играчи подписаха нови договори с ЦСКА-София Двубоят бе интересен за гледане, с много битка по целия терен и интересни ситуации пред вратите. Съперниците си деляха надмощие.  След почивката треньорът на \"червените\" Нестор Ел Маестро направи много смени. Така българският тим завърши срещата с доста различен състав. Извън групата останаха основните играчи Рубен Пинто, Едвин Джеси, защитникът Ангел Лясков и още един юноша. ЦСКА-София стартира подготовка без попълнения На 20 януари ЦСКА-София излиза срещу унгарския Академия \"Пушкаш\". ЦСКА-София стартира подготовка без попълнения", "date": "2019.01.16", "title": "ЦСКА-София направи равенство с германци"}
{"url": "http://clubz.bg/78338-bnt2_tribuna_za_mistika_konspiracii_alternativni_teorii", "text": "Националната телевизия се похвали със старта на чисто ново предаване в ефира си от тази неделя. Предаване за...  , пише в официалния сайт на държавната медия. Новата продукция се казва \"Новото познание\", че тече в смятаното за най-гледаемо време в неделя от 18,30 ч., а ефирът е на БНТ2.  Водещ на продукцията е Стойчо Керев. Той е и в екипа на едноименен сайт, а самият телевизионен формат не е нов. Той стартира през 2013 г., се твърди в сайта \"Новото познание\", епизодите са с продължитеност 27 минути и досега проектът има три сезона с над 300 записа - под името \"Въпрос на гледна точка\". Според архивите в интернет предаването се е излъчвало по канал News7, който беше част от пакета програми на TV7. И в момента се произвеждат епизоди, става ясно от сайта на проекта. Например този от 5 януари 2019 г. е със заглавие \"Магията и вещерството по българските земи\". съобщава новинарският сайт на националната телевизия. Приложена е и биография на водещия, в която се припомня, че той е познат на зрителите от ефира на БНТ\" \"В обществената телевизия започва работа с екипа на Емил Розов и покойната вече Алис Крайчева, които създават предаването „Събота късен следобед“. От 1996 г. е и водещ на легендарния проект на Кеворк Кеворкян„Всяка неделя“.  ", "date": "2019.01.16", "title": "БНТ2 - трибуна за мистика, конспирации, алтернативни теории"}
{"url": "http://clubz.bg/78334-greshka_razglasiha_kandidati_za_vyrhoven_syd_predi_da_sa_odobreni", "text": "Прелюбопитна „тexничecĸa гpeшĸa“, допусната от Bиcшия cъдeбeн cъвeт, разкрива \"Де факто\". Koнфyзът e пo вaжeн ĸoнĸypc –   ĸaĸъвтo нe e пpoвeждaн oтдaвнa. A гpeшĸaтa e, чe e бил пycнaт cпиcъĸ c дoпycнaтитe ĸaндидaти, пpeди тoй дa e oдoбpeн oт pecopнaтa Koмиcия пo aтecтиpaнeтo и ĸoнĸypcитe. СГС с отчет: край на съмнителните командировки и „зомбираните машинки“ Oт BCC cъoбщaвaт пo тoзи пoвoд: Πpoизнacянeтo пo дoпycтимocттa нa ĸaндидaтитe в ĸoнĸypca e вĸлючeнo зa paзглeждaнe в зaceдaниeтo нa Koмиcиятa пo aтecтиpaнeтo и ĸoнĸypcитe, нacpoчeнo зa 21.01.2019 г. Сред новите 8 върховни административни съдии - 6-има командировани от шефа Както Клуб Z неведнъж е писал, традиция още от старите ръководства на един от най-важните съдилища в държавата - ВАС, е председателят да решава чрез командировки и други трикове кой да правораздава там, кой да влиза в даден състав и пр. След това вече се сформират съставите - 3-членни, 5- и 7-членни, при които се накланя вероятността да се паднат \"правилни\" съдии, които решават някои от най-важнитге казуси за функционирането на държавата. Сред новите 8 върховни административни съдии - 6-има командировани от шефа", "date": "2019.01.16", "title": "Грешка: разгласиха кандидати за върховен съд, преди да са одобрени"}
{"url": "http://clubz.bg/78323-izvynzemno_obikalq_bylgariq_na_turne_s_ruski_cirk", "text": "Патилата на извънземно създание, катастрофирало на Земята, ще разкаже в спектакъл Болшой Московски цирк пред публика в три български града през март тази година. Двучасовото представление „OFU - Приземяването“ ще бъде показано на 21 март в Арена „Монбат“ в Русе, на 24 март на Колодрума в Пловдив и на 26 март в „Арена Армеец” в София. Руската циркова трупа, основана от братята Асколд и Едгар Запашни, гостува у нас преди две години отново с история за гости от Космоса. Шоуто „UFO“ тогава разви сюжета за похищение на човек от извънземни. Сега пришълецът ще бъде преследван от „мъже в черно“, след като се разбива с летящата си чиния на Земята, ще има каскади с коне и кучета, приключения в лунапарк, в Третяковската галерия и бягство от лаборатория за изследване на извънземни. Над 100 артисти ще излязат пред българските зрители - акробати, еквилибристи, фокусници, клоуни и дресьори на животни. Сред участниците в спектакъла са някои от най-добрите циркови артисти на Русия и в света - лауреати на престижни фестивали и майстори на спорта. Билетите за представленията на руския цирк са на цени от 40 до 110 лв. Децата до 7 години се допускат без билет и право на място. Организаторите от „Дегрис“ молят родителите или придружителите на малките зрители да представят на входа копия на актовете за раждане на децата.", "date": "2019.01.16", "title": "Извънземно обикаля България на турне с руски цирк"}
{"url": "http://clubz.bg/78329-karakachanov_pyrva_sreshta_za_f_16_moje_da_ima_na_14_fevruari", "text": "Първата среща между представители на българското и американското правителство, на която да се обсъжда офертата ва F-16 за родната армия, може да се осъществи на 14 февруари в Брюксел. Това обяви вицепремиерът и министър на отбраната Красимир Каракачанов в парламента, след като бе гласувано решението за мандат на властта за преговори със САЩ за изтребителите.  Решено: ГЕРБ, ВМРО и ДПС дадоха мандат за преговори със САЩ за F-16 По думите му тази първа среща може да е с изпълняващия длъжността секретар на отбраната по време на срещата на военните министри в НАТО  По думите на Каракачанов до посочената дата преговори ще се водят между експертите.  А вие как гласувате за изтребителите? Вицепремиерът беше категоричен, че натиск какво решение да вземе България не е имало: Той обяви и кои са част от въпросите, които предстои да се изяснят - срокове на доставка на F-16 за България, обслужване по време на жизнения цикъл, доставка на резервните части. А вие как гласувате за изтребителите?", "date": "2019.01.16", "title": "Каракачанов: Първа среща за F-16 може да има на 14 февруари"}
{"url": "http://clubz.bg/78330-prokuraturata_razsledva_otkrivaneto_v_plovdiv", "text": "Окръжната прокуратура се самосезира във връзка с разходването на средствата за церемонията по откриване на инициативата „Европейска столица на културата  Пловдив 2019“.  Гледах Пловдив... Аз тази сцена съм я наемал за 681 000 лв. (ДОПЪЛНЕНА) Това съобщиха от пресцентъра на Апелативна прокуратура ­Пловдив, цитирани от агенция \"Фокус\". След множество публикации и коментари в различни медии Окръжна прокуратура Пловдив се самосезира за евентуално извършено длъжностно престъпление,  свързано с разходването на средства за откриването на инициативата „Европейска столица на културата - Пловдив 2019“ на 12 януари 2019 г.  Възложена е проверка на сектор „Икономическа полиция“ при ОДМВР ­Пловдив, като е определен 30­-дневен срок за приключването ѝ. ", "date": "2019.01.16", "title": "Прокуратурата разследва откриването в Пловдив"}
{"url": "http://clubz.bg/78331-es_sankcionira_otrovilite_skripal", "text": "Посланиците на страните членки на ЕС в Брюксел са се споразумели да наложат санкции срещу четирима агенти на руското ГРУ - Главно разузнавателно управление към Генщаба на руската армия, предаде ТАСС. Сред тях са агентите, подвизаващи се под фалшивите имена Александър Петров и Руслан Боширов. За тях се смята, че са отровили с газ новичок агента беглец Сергей Скрипал и дъщеря му Юлия във Великобритания през март 2018 г. За другите двама агенти ТАСС не съобщава данни. Ето ги отровителите на Скрипал Новината бе потвърдена за Клуб Z от дипломатически източници в Брюксел. Те уточниха, че засега става дума само за съгласуване. А налагането на санкции ще бъде гласувано на 21 януари, по време на първото за тази година заседание на Съвета „Външни работи“. Лондон обяви имената фамилиите Петров и Боширов през септември 2018 г., шест месеца след отравянето на Скрипал. Издадена бе и европейска заповед за арестуването им. Двамата се явиха по руската телевизия и признаха, че са ходили в град Солсбъри, където живее Скрипал. Те обаче твърдят, ч само са разглеждали местната катедрала и че имали съвсем малко пари, така че им се наложило дори да спят в една стая.", "date": "2019.01.16", "title": "ЕС санкционира отровилите Скрипал"}
{"url": "http://clubz.bg/78332-parlamentyt_ne_pusna_vetoto_na_prezidenta_za_tajniq_arest", "text": "Всички парламентарни сили без БСП отхвърлиха дружно поредно вето на президента Румен Радев - този път върху текстовете от Наказателния кодекс, които предвиждат възможност близките на задържано лице да не бъдат уведомени незабавно. За пълнолетни лица срокът на т. нар. \"таен арест\" може да е до 48 часа, а за непълнолетни - 24 часа, гласят тектовете, които вече ще влазят в сила окончателно.  Поредно вето. Този път за \"тайния арест\" Възможността близките да не бъдат уведомени е при определени случаи на неотложност, риск за живота на хора или риск за осуетяване на досъдебното производство. Как да се действа в конкретен случай ще зависи от оценката на прокурора. Ограничението не важи за правото на задържания на адвокатска защита - право, което е скрепено в конституцията, но от ГЕРБ специално изтъкват, че не е ограничено.  Цацаров за маските, общинарите, конфискацията и тайния арест  Досега уведомяването на семейството и работодателя на обвиняемия задържан под стража ставаше незабавно. Президентът оспори новите текстове в НК с мотиви, че могат да доведат до произвол. Любопитното е, че и позицията на прокуратурата, в това число и лично на главния прокурор Сотир Цацаров бе в посока ветото на държавния глава да се използва за прецизиране на законовите текстове. ГЕРБ, \"Обединените патриоти\", ДПС и \"Воля\" не взеха предвид и това становище, стана ясно при гласуването днес, а и при дебатите ден по-рано в комисията по правни въпроси. От ГЕРБ и днес нарекоха \"лъжа\" и \"плашене на хората\" интерпретацията за \"тайни арести\" и защитиха промените с изисквания на европейска директива, която трябва да бъде транспонирана в родното законодателство.  Гарантирано от ГЕРБ: директивите на ЕС - начин на (зло)употреба Това бе 12-ото поредно вето на Румен Радев. Досега Народното събрание е одобридо само едно от тях до момента - върху текстове от Закона за приватизация и следприватизационен контрол. Цацаров за маските, общинарите, конфискацията и тайния арест  Гарантирано от ГЕРБ: директивите на ЕС - начин на (зло)употреба", "date": "2019.01.16", "title": "Парламентът не пусна ветото на президента за \"тайния арест\""}
{"url": "http://clubz.bg/78325-es_gotov_da_obsydi_novo_sporazumenie_s_london", "text": "Ако Великобритания реши да промени в бъдеще своите червени линии, ЕС е готов да обсъди ново споразумение. Това заяви днес в Европарламента в Страсбург главният преговарящ за „Брекзит“ Мишел Барние. Евродепутатите обсъждаха снощното гласуване в британския парламент, което отхвърли с огромно мнозинство плана на премиерката Тереза Мей за споразумение. Сделката на Мей с ЕС е мъртва, \"Брекзит\" и Британия - пред хаос Сделката за „Брекзит“ е като „Хотел Калифорния“ Барние защити споразумението, постигнато през декември 2018 г. между лидеритена 27-те страни членки и Мей. Той предупреди, че опасността от „Брекзит“ без сделка сега е по-голяма отвсякога. Той посочи, че един от начините за напредък е Великобритания да приеме още по-стриктно спазване на регламентите на ЕС, за да си гарантира изключително изгодно търговско споразумение в бъдеще. Според чиновници от Брюксел Лондон би могъл например да се откаже от намерението си да напусне митническия съюз, отбелязва Ройтерс. Европейските лидери в шок след вота в Лондон Макрон: Великобритания ще е най-големият губещ Намекът за „по-дълбоки отношения“ бе направен и от Ги Верхофстад, който преговаряше за „Брекзит“ от името на Европарламента. Но Барние настоя, че ЕС няма дасмекчи позицията си по въпроса за евентуалнопредоговарянена „Брекзит“. Франс Тимерманс, първият зам.-председател на Еврокомсията, използва фраза, приписвана на писателя фантаст Клайв Стейпълс Люис, за да направи намек, че Лондон може да започне отначало отношенията си със Съюза: Все още има време за преговори между ЕС и Великобритания по излизането й от блока, заяви германската канцлерка Ангела Меркел, цитирана от Асошиейтед прес и БТА. Меркел каза, че съжалява за решението на британските депутати да отхвърлят споразумението за Брекзит. ЕС трябва да позволи на Великобритания да удължи процеса по излизането си от Евросъюза, за да може страната да реши как иска да напусне обединението, заяви днес германският министър на икономиката Петер Алтмайер. Пред германската обществена телевизия Цет Де Еф той посочи днес, че ЕС има единна позиция по проектоспоразумението с Великобритания за Брекзита. Алтмайер допълни, че е важно да се избегне неконтролиран Брекзит.  Сделката за „Брекзит“ е като „Хотел Калифорния“ Европейските лидери в шок след вота в Лондон Макрон: Великобритания ще е най-големият губещ", "date": "2019.01.16", "title": "ЕС готов да обсъди ново споразумение с Лондон"}
{"url": "http://clubz.bg/78271-dyrjavniqt_sekretar_na_sasht_oshte_edna_prichina_da_ne_vqrvame_na_trymp", "text": "Държавният секретар Майк Помпео изнесе реч в Кайро  на 10 януари, която сякаш бе предназначена за аудитория от само един човек - президента Доналд Тръмп. Основният мотив бе познат - външната политика на САЩ преди Тръмп била обективно лоша, докато сегашната администрация била обърнала монетата. Друга повтаряна идея е, че всяко външнополитическо решение на Америка трябва да бъде насочено срещу интересите на Иран. Помпео заплаши Техеран с най-силните санкции в историята и му постави 12 условия Както и да се възприеме симфонията на Помпео у дома, едно е ясно - за слушателите в Близкия изток тя определено бе  . Речта напомня на изказване на Барак Обама в същия град по време на първата си година като президент на САЩ и която бе насочена конкретно към Близкия изток. Основното послание на Обама бе - мюсюлманският свят и Западът могат да поддържат много по-добри отношения, но ще трябва и двете страни да разпознаят както положителните си страни, така и недостатъците.  Въпреки че изрази уважение към исляма, Обама, както журналистът на \"Ал-Арабия\" Хишам Мелхем отбеляза, . Обама подчерта и посочи положителните ценности, които Америка е култивирала в Близкия изток, докато искрено припозна някои от основните грешки като Кръстоносните походи или съвременната ислямофобия.  Той също предложи изчерпателен план за подобряване на отношенията и отдели внимание на теми като разработването на ядреното оръжие, разпространяването на демокрацията, религиозната свобода, правата на жените и икономическото развитие. Речта на Обама бе универсално приветствана. Помпео повтори много от мотивите на Обама, като същевременно изрично се дистанцира от бившия президент. Според Държавния секретар Обама заявил, че \" . Но, Обама не е казвал това. Въпреки че коментира въздействието на политическото потисничество и икономическите последствия от глобализацията, един от важните аспекти на речта на Обама бе откритата атака срещу идеите на Ал Кайда. Помпео заяви, че преди настоящата администрация да поеме властта Щатите \"са подценявали решителността и жестокостта на радикалния ислямизъм\". В същото време Обама изрази готовността “безспирно да се бори с екстремистите, които представляват смъртоносна опасност за нашата сигурност\". По модела на речите от времето на президентските кампании Помпео прие за успех освобождаването на  , което се е било случило  , въпреки че по-голямата част от въпросното \"освобождаване\" стана при предишната администрация. Още тръмпизми: Хилъри и Обама създадоха \"Ислямска държава\" (ВИДЕО) Продължителното осъждане на Иран в речта на Помпео остави впечатлението, че Щатите са постигнали огромен успех, въпреки че нищо не е постигнато през последните две години. Тръмп притиска Техеран, но все още няма знак за   за ядреното въоръжаване, която да замени споразумението от 2015 г., от което президентът на САЩ се отказа. Нещо повече, според скорошно изследване няма последователност между налагането на нови санкции и неуспехите на Иран в регионалните ѝ дейности. Иран продължава да изнася петрол въпреки санкциите на САЩ Имаше и пасажи от речта, в които се описваха миналите политики на САЩ в региона, които ще бъдат посрещнати единствено от безмълвно клатене на глава. Например: С други думи... предишните администрации  ? Подобна ще бъде реакцията на арабите и мюсюлманите. Те със сигурност ще забележат мрачния тон на речта, в която се отдели внимание основно за конфликтите и конфронтациите в региона, особено с военен характер. Повечето внимателни наблюдатели ще обърнат внимание най-вече на това, което не се спомена в речта на Държавния секретар. Най-крещящият пример е конфликта в Йемен. Помпео го спомена мимоходом като преполагаем фронт срещу Иран без да осъди действията на коалицията на Саудитска Арабия, която доведе до избухването на хуманитарна криза в региона. След холерата и масов глад заплашва Йемен Тръмп: Няма да разваля връзките с Рияд, за да не скочи петролът до $150 Друг пропуск в изказването на Помпео бе конфликта между Израел и Палестина, особено ако съпоставим отразяването на темата с речта на Обама. Бившият президент нарече връзката между САЩ и Израел  , като същевременно посочи, че палестинците  .  САЩ спряха помощта за палестинските бежанци Единственият коментар по темата на Държавния секретар бе абстрактното обещание да  . Вместо това, той отдели няколко изречения, за да защити преместването на посолството на САЩ в Йерусалим, като се похвали, че администрацията е спазила  , без да обясни защо предишните президенти са отказали да я изпълнят. Йерусалим - преден пост на Тръмпландия Помпео също отдели необяснимо дълго време, за да разкаже как един израелски джудист е спечелил състезание в Обединените арабски емирства и как израелският министър на спорта и културата е плакал от радост след участието на Израел на състезанието. Не очаквайте обикновеният гражданин от Близкия изток да се разчувства както израелския министър. Помпео спомена \"истината\" в началото и в края на речта си, което е учудващо за член на кабинета на Тръмп - президент, който има доста проблеми с истината. Има огромен дефицит на доверие в тази администрация по проблемите, които бяха посочени в речта, но самата реч не направи нищо, за да го ограничи. Тръмп свали доверието в институциите Още тръмпизми: Хилъри и Обама създадоха \"Ислямска държава\" (ВИДЕО) Иран продължава да изнася петрол въпреки санкциите на САЩ След холерата и масов глад заплашва Йемен Тръмп: Няма да разваля връзките с Рияд, за да не скочи петролът до $150 САЩ спряха помощта за палестинските бежанци Йерусалим - преден пост на Тръмпландия Тръмп свали доверието в институциите", "date": "2019.01.16", "title": "Държавният секретар на САЩ - още една причина да не вярваме на Тръмп"}
{"url": "http://clubz.bg/78315-spechelena_trudna_bitka_i_treti_kryg_za_grigor_v_melbyrn_snimki", "text": "Григор Димитров е третия кръг на Откритото първенство на Австралия след труден успех над уругваеца Пабло Куевас (№90 в света) - 6:3, 6:7(5), 6:3, 7:5 за два часа и петдесет минути. Следващият му съперник за място на осминафинала във втората седмица в Мелбърн е италианецът Томас Фабиано (№100 в ранглистата), който надделя над 213-сантиметровия янки Райли Опелка (№102) за три часа и половина - 6:7(15), 6:2, 6:4, 3:6, 7:6(5). В предишната фаза Опелка елиминира своя сънародник и един от поставените - Джон Иснър. Пред Григор се открива отличен шанс за четвъртфинал, тъй като един от фаворитите - Кевин Андерсън (РЮА, №5), неочаквано се срина срещу Франсис Тиафо (САЩ, №39 в света) - 6:4, 4:6, 4:6, 5:7. Това е първото голямо име, което си тръгва от турнира при мъжете. През миналата година Андерсън имаше силен сезон, в който стигна до финал на \"Уимбълдън\" и беше финалист сред осмината в Лондон. Григор Димитров започна мача отлично, той играеше най-добрия си тенис от дълго време насам. Тръгна уверено на своя начален удар с гейм на нула, а след това направи пробив още от първата възможност след 40:15. Затвърди отново на нула, преди Куевас да успее да си поеме въздух за 1:3, този път с успешно отразени точки за брейк. Нататък сетът вървеше гейм за гейм, като Димитров продължи да играе стабилно на сервиса си. При 5:3 българинът не трепна и отново стигна до успех без да даде точка - 6:3. Във втория сет латиноамериканецът за първи път от началото на срещата поведе - той сервираше първи. Нататък двубоят продължи равностойно - сервиращите не даваха шансове с добри изяви. При 2:3 първата ни ракета показа колебания и трябваше да отрази брейк пойнт. Справи се, но същевременно пролича, че Куевас придобива самочувствие и стабилизира представянето си. Уругваецът започна да цели линиите - буквално. В десетия гейм Димитров отрази два сетбола. На свой ред получи шанс в 11-ия, ала опонентът му се справи с четири отлични сервиса. Така се стигна до тайбрек, в който Григор направи повече грешки, допусна два минипробива и се стигна до изравняване. В този сет видяхме различен Пабло Куевас. И не толкова впечатляващ Григор. Третият сет тръгна добре за Григор Димитров. Той имаше колебания за 2:1, но удържа, а след това се възползва от трите (!) двойни грешки на Куевас. Успя да затвърди и дръпна с 4:1. Това се оказа достатъчно Димитров да спечели сета - отново с 6:3, и да си върне аванса. Положително е, че той отново демонстрира сигурност на своя сервис и направи по-малко грешки. Двамата съперници играха дълъг откриващ гейм в четвъртия сет, в който пред хасковлията се откриха три възможности за брейк, но Куевас прояви характер и се измъкна. По аналогичен начин се разви и третият гейм - след помитащ втори от страна на Григор. В петия гейм Димитров губеше с 0:30, но се измъкна. Междувременно уругваецът стабилизира подаването си. Това не бе факт в 11-ия гейм - при 5:5, независимо че Куевас поведе с 40:0. Стигна се до равенство и точка за пробив. От грешка на Димитров топката излезе в аут, но той получи още един шанс и този път успя - 6:5 от гаф на противника му. Не след дълго най-добрият ни тенисист завърши мисията си за днес с гейм на 15 - 7:5 и 3:1 сета. Григор показа израстване в сравнение с първия мач и това е най-добрата новина от днес - заедно с победата, разбира се. Двойните грешки бяха по-малко, както и непредизвиканите, но срещу Фабиано никак няма да му е лесно. До момента двамата не са играли един срещу друг на ниво ATP. В други двубои от днес фаворитите също спечелиха. Австралиецът Даниел Евънс даде битка на Роджър Федерер (Швейцария), но само толкова. Маестрото спечели със 7:6(5), 7:6(3), 6:3 и в следващия кръг ще срещне Тайлър Фриц (САЩ), който спечели с 3:1 срещу един от участниците на \"София оупън\" - французина Гаел Монфис. Финалистът от 2018-а Марин Чилич (Хърватия) се измъчи с Макензи Макдоналд (САЩ) - успех с 3:1 след 3,37 ч. През миналата година американецът игра пет сета срещу Григор. Стефанос Циципас (Гърция) даде един сет на Виктор Троицки (Сърбия), но също продължава, а Карен Хачанов (Русия) беше безапелационен за 3:0 с Йошихито Нишиока (Япония). Същото се отнася за Томаш Бердих (Чехия) срещу Робин Хаасе (Холандия) и за Фернандо Вердаско (Испания) с молдовеца Руди Албот.", "date": "2019.01.16", "title": "Спечелена трудна битка и трети кръг за Григор в Мелбърн (СНИМКИ)"}
{"url": "http://clubz.bg/78337-lejbyristi_predlagat_podkrepa_na_mej_sreshtu_kompromisi", "text": "Британският премиер Тереза Мей може да прокара споразумение за Брекзит през парламента, стига да договори компромисно решение с опозиционните лейбъристи. Това заяви вторият по значение човек в Лейбъристката партия - финансовият министър в сянка Джон Макдонъл, цитиран от Ройтерс и БТА. \n\tЛейбъристката партия ще подкрепи Мей, ако тя се съгласи да остане в постоянен митнически съюз с ЕС, запази тесни връзки с общия пазар и даде повече гаранции за защитата на работниците и потребителите. ЕС обаче обвързва оставането в митническия и валутния съюз с прилагането на законодателството на ЕС, от което привържениците на \"Брекзит\" искат да освободят сраната си - особено от задължевието да приема свободното движение на гражданите и работната сила. Консервативната партия на Мей би отхвърлила такава опция. За да бъде прието някакво споразумение за Брекзит в парламента, то ще се нуждае от подкрепата на някои от 256-те депутати от Лейбъристката партия. \n\tПодобно на цялата страна и Лейбъристката партия е дълбоко разделена по Брекзита. Някои от депутатите й оглавиха призивите за втори референдум, а други са излъчени от райони, които масово гласуваха за напускане на ЕС. \n\tМакдонъл заяви, че в парламента няма мнозинство за напускане на ЕС без споразумение, затова двата най-вероятни варианта са компромисно споразумение или предсрочни избори. Той уточни, че предпочита второто, за да може да се излъчи нов мандат за излизане от ЕС при оставане на Лондон в митническия съюз, вместо да се организира втори референдум. \n\tТой добави, че става все по-вероятно да се наложи правителството да поиска удължаване на срока на процедурата по Член 50 за напускане на ЕС. \n\t ", "date": "2019.01.16", "title": "Лейбъристи предлагат подкрепа на Мей срещу компромиси"}
{"url": "http://clubz.bg/78321-otkazvat_rolq_na_prochut_baletist_zaradi_homofobski_komentari", "text": "Едва 48 часа минаха между пост в туитър от четвъртък, в който се съобщава за предстоящо гостуване на прочутия балетист Сергей Полунин в ролята на Зигфрид в „Лебедово езеро“ в Парижката опера, и съобщение от Операта, че поканата е оттеглена, съобщава „Ню Йорк таймс“.  Оттеглянето дойде след фурор в социалните медии в отговор на новината за представленията в Париж. През последните два месеца Полунин, бивш солист на Кралския балет в Лондон, е публикувал около дузина съобщения в Инстаграм, в които парадира със своята неприязън към хомосексуалните и към  ; както и с желанието си да пляска дебели хора заради липсата им на дисциплина.   Той е използвал социалните медии, за да изрази възхищението си от руския президент Владимир Путин, чийто образ е татуиран на гърдите на балетиста, както и подкрепата си за Доналд Тръмп. 29-годишният Полунин е смятан за един от най-добрите мъже танцьори на неговото поколение на световната сцена. Той има повече от 170 000 последователи в Инстаграм и се радва на слава и извън света на балета, отчасти благодарение на танца си в клипа на Хозиър „Take Me To Church“, заснет от Дейвид ЛаШапел, който събра над 26 милиона гледания в YouTube. В деня, когато беше обявена новината за поканата му да танцува в Опера „Гарние“, Полунин написа в Инстаграм: След това добави: Роденият в Украйна Полунин, който има както руски, така и украински паспорт, публикува и няколко съобщения за необходимостта от обединяването на двете държави. Коментарите му през последните две седмици изглеждаха все по-несвързани и тревожещи. Той изрази хомофобски и сексистки настроения в безсмислени постове за мъжките и женските роли на сцената и извън нея: Танцьори от Парижката опера, критици и просто зрители бурно изразиха възмущението си. Адриан Кувес, член на балетната трупа, се обърна към Полунин директно в Туитър. В събота Орели Дюпон, артистичен директор на балета на Парижката орера, обяви, че поканата към Полунин е оттеглена. Представител на прес-отдела потвърди, че г-жа Дюпон е съобщила на работещите в Операта чрез имейл, че макар да   на Полунин, тя е открила негови публични изявления, които са я шокирали и които не отговарят на нейните ценности, нито на тези на тези от институцията, която представлява. В отговор на искане от „Гардиън“ за допълнителен коментар от г-жа Дюпон, от Парижката опера съобщават, че  Редица потребители на социалните мрежи критикуваха решението на г-жа Дюпон. , пише един, а друг твърди във Фейсбук, че Полунин просто е изразил  Публичният спор около Полунин безпокои всички, които го смятат за огромен талант, чиито най-добри балетни години в голяма степен са загубени. Много от неговите последователи са изразили загриженост за психичното му здраве; други защитават правото му да държи на политическите си възгледи. Потърсен от „Гардиън“, Полунин не дава коментар. \n\t", "date": "2019.01.16", "title": "Отказват роля на прочут балетист заради хомофобски коментари"}
{"url": "http://clubz.bg/78317-a_vie_kak_glasuvate_za_iztrebitelite", "text": "Сделката за новитe изтребители е безспорен тест не само за управляващата коалиция, но и за всички парламентарно представени формации, които ще участват в гласуването за крайния избор. Затова и се сформира на пръв поглед странен съюз между ГЕРБ, \"Обединени патриоти\" (без НФСБ на Валери Симеонов) и ДПС. Доколко сериозни обаче са ангажиментите, че сделката за над 1,8 млрд. лв. е наистина прозрачна, след като през последните две години наблюдаваме различни форми на дипломатически натиск, ухажване от страна на компаниите, производители на бойните самолети, и откровен лобизъм от страна на основни политически играчи. Това, което до момента знаем, е, че решението за купуването на новите бойни самолети ще бъде геополитическо, а не експертно (по военния министър Красимир Каракачанов), цената ще е над 1,8 мрлд. лв., а обещанието за прозрачност беше дадено от зам.-председателя на ГЕРБ Цветан Цветанов чрез формулата - работна група, доклад, решение на Министерския съвет и дебати в парламента. Това обаче достатъчно ли е, когато става въпрос за огромна сума, която ще бъде платена от българските данъкоплатци? Когато в крачка беше променена процедурата за избор, за да се натъкми към един конкретен производител. Когато Цветан Цветанов казва, че изборът за американските F-16 е експертен, а военният министър Каракачанов отрича и го нарича „геополитически“. Когато дебатите между институциите за избора между „Грипен“ и F-16 станат заложник на отношенията между Цветан Цветанов и президента и върховен главнокомандващ Румен Радев. Държавният глава, който е с безспорен експертен опит заради миналото му на летец, да обвини кабинета на Бойко Борисов в „триумф на лобизма“. А Цветанов да отвърне, че кръгът около Радев предлага изборът да бъде на \"тъмно и непрозрачно\".  Геополитическото менгеме, в което е поставена България, между Москва и Вашингтон (ако няма сделка, ще останат на въоръжение руските МиГ), интересът на военните компании да продадат своите бойни машини създаде и тази шарена коалиция между ГЕРБ, \"патриоти\" и ДПС (независимо че партията на Мустафа Карадайъ е партньор в сянка). Има ли се компромис - американски изтребители за руските тръби на \"Турски поток\"? Търси ли легитимация на кабинета \"Борисов\" пред Вашингтон, която може да се превърне в зависимост? Видимо е, че има не само огромен външен натиск, но и открито вътрешно лобиране. Лидерът на НФСБ Валери Симеонов вече обяви, че неговата партия е против сделката със САЩ, а лидерът на „Атака“ Волен Сидеров, който силно люби Кремъл, не е казал еднозначно как ще гласуват неговите депутати. Той дори поиска да се преговаря и с Русия. ДПС изгониха срамно своя „евроатлантик“ Лютви Местан, когато защити Турция при сваляне на руски боен самолет през 2015 г. Съмнителното присламчване на движението на Ахмед Доган към коалицията F-16 едва ли е заради „обществения интерес“.  Ето защо е редно при гласуването в парламента всяка една парламентарна сила, основните говорители и защитници на една или друга компания да декларират кой как е взел своето решение да подкрепи своя избор. Колко пъти се е срещал с компаниите производители, кои посолства е посещавал и колко задгранични пътувания е имал в държавите, от които ще купуваме новата бойна авиация. Същото важи и за президентската институция. Ако ще има прозрачност – да е докрай. Иначе ще повторим добре познати сюжети като АЕЦ \"Белене\", \"Южен поток\" и други многомилионни сделки, които се превърнаха в \"куче касичка\". Другото е, „мижи, гражданино, да те лъжем“...", "date": "2019.01.16", "title": "А вие как гласувате за изтребителите?"}
{"url": "http://clubz.bg/78320-40_godini_ot_revolyuciqta_v_iran_snimki", "text": "В началото на тази година се навършват 40 години от Ислямската революция в Иран, избухнала през 1979 г. Тя  довежда до свалянето от власт на шах Мохамад Реза Пахлави и премахването на монархията в Иран. Основна роля в нея изиграва аятолах Рухола Хомейни, който с помощта на различни леви и ислямски организации и студенти по ислямско богословие установява управление, организирано според традиционното ислямско право. Революцията е подкрепена и извършена и с пряката помощ на СССР. Така съветската държава си връща загубените позиции в Иран, след като през 50-те години ЦРУ извършва преврат в Техеран, поставяйки шах Реза Пахлави и отстранявайки просъветски настроения ирански политик д-р Мохамед Мосадък. Причините за избухването на революцията се коренят в консервативната реакцията срещу западните влияния, неговолство от социалната несправедливост, по-големи очаквания от приходите от петрола. Пахлави, с подкрепа на САЩ и Великобритания, модернизира страната, но и потъпква граждански свободи и установява авторитарна власт. След повече от година политически борби между множество различни групи, Ислямската република е основана от аятолах Хомейни чрез гласуване.  ", "date": "2019.01.16", "title": "40 години от революцията в Иран (СНИМКИ)"}
{"url": "http://clubz.bg/78324-roditelite_ni_iskaha_nie_mojem", "text": "Говоря за   – индекс на паспортите според броя на държавите, които техните притежатели могат да посетят без предварително издадена виза. За разлика от десетки други класации, в които България се представя по-зле, отколкото ни се иска, в този случай родината ни се нарежда на  . По-важна от самата позиция е причината за нея, а именно, че българският паспорт осигурява достъп до  . С други думи, ако поставим пръст на произволно място на картата на света, има огромна вероятност да можем да пътуваме до там, без да се нуждаем от виза. Като български граждани ние имаме свободата да пътуваме във всяка от останалите 27 страни членки на Европейския съюз (ЕС) само с лична карта. Същото важи и за европейски страни като Швейцария, Норвегия и Исландия, които не са част от ЕС, но прилагат голяма част от законодателството на общността. Благодарение на българския паспорт пък можем да пътуваме до още над 130 държави – от Турция, Албания, Босна и Херцеговина, Египет и Мароко през Канада, Мексико, Аржентина, Бразилия и Сингапур до Сейшелите, Бахамите, Малдивите, Мадагаскар и Макао. Покрай тази класация се замислих какви предимства имаме като граждани на България и ЕС. Имаме свободата да пътуваме почти навсякъде, където пожелаем, когато пожелаем и както пожелаем. Това е възможно само 30 години след края на един период, през който родителите ни са имали право да пътуват единствено до „правилно ориентирани“ в идеологически план държави, и то при определени условия. Мнозина ще контрират, че ситуацията днес не се различава коренно от ситуацията преди 1989 г., понеже истински свободни да пътуват са само хората, които могат да си го позволят. Няма никакъв спор, че парите са много важна част от уравнението. В същото време обаче няма никакъв спор и, че независимо от финансовите ми възможности, е в пъти по-добре да живея в страна, в която аз решавам къде, кога, как и с кого да пътувам, отколкото в държава, в която тези решения зависят от бюрократи, които зависят от заповедите на техните началници, които зависят от политическите пристрастия и цели на „бащата на нацията“ и неговите съратници, чиито решения – в случая на социалистическа България – зависят от политическите пристрастия и цели на лидерите на друга държава. Предимствата на това да живееш в България през 2019 г. не се изчерпват със свободата на пътуване. Може би най-голямото предимство е мирът – онова благо, което остава мираж за милиони хора в Близкия изток и други части на света в постоянно военно положение. Самият факт, че приемаме мира за даденост, говори достатъчно красноречиво за напредъка, който сме постигнали. Точно този мир прави възможни всички останали елементи на един достоен и пълноценен живот като достъп до питейна вода и храна, достъп до образование и здравеопазване и наличие на най-различни възможности за работа и срещи с приятели. Наясно съм, че България е изправена пред огромни предизвикателства като високи нива на бедност, недобре функциониращи (меко казано) образование и здравеопазване и смазваща несправедливост, подхранвана от една покварена правосъдна система. Тези проблеми обаче не трябва да ни служат за извинение да смятаме, че на тази земя няма по-изстрадал народ от нас. Ключът е да анализираме положението, в което се намираме, в правилния контекст. Както сме склонни да се фокусираме само върху лошото в България, така и често не си даваме сметка за привилегиите, произтичащи от факта, че живеем в XXI век. Революцията в транспорта, информационните технологии и средствата за комуникация през последните няколко десетилетия направиха живота далеч по-комфортен и по-вълнуващ, отколкото е бил преди това. Вземете например цялата палитра от достъпни възможности за обучение във и извън България. Преди повече от 15 години майка ми, учител в професионална гимназия по туризъм, участва в няколкодневен курс, който се провежда в Американския университет в България (АУБ). Смаяна от условията за учене, които предлага университетът, тя си пожелава един ден аз и брат ми да можем да следваме в АУБ, макар да смята това за невъзможно поради високите такси за обучение там. Около десетилетие по-късно се оказа, че е грешала, тъй като бях приет в АУБ със стипендия, която покри таксата за обучение за цялото ми четиригодишно обучение. От 2010 г. насам родителите ми редовно получават доказателства, че времето, в което растат синовете им, разкрива хоризонти, за каквито в младежките си години те не са можели дори да мечтаят. Още в 10. клас спечелих пълна стипендия за едногодишно обучение в частно училище в Лондон. По време на следването ми в АУБ изкарах един семестър в Германия по програма „Еразъм“. После направих магистратура в Централноевропейския университет (ЦЕУ) – отново благодарение на стипендия, която покри не само таксата за обучението ми, а и част от всекидневните ми разходи в Будапеща. Като студент участвах в журналистически и други обучения и програми в Чехия, Полша, Франция, Белгия, Сърбия, Черна гора, Исландия и Турция, завързах приятелства с връстници от къде ли не и написах статии, които бяха публикувани в международни медии. Направих всичко това не защото съм гениален, а защото имам щастието да живея във време на практически неограничени възможности за личностно и професионално развитие, от които под една или друга форма са се възползвали, възползват се и ще продължават да се възползват много мои приятели и колеги. В XXI век ние можем да се обогатяваме интелектуално и духовно както на живо, така и дистанционно. Сред опциите са безплатните онлайн курсове, предлагани от институции като   и   в САЩ, образователни платформи като   (която има и  ) и българската онлайн академия  , хиляди безплатни електронни книги, достъпни благодарение на инициативи като  , лекции на изтъкнати професори и други вдъхновяващи личности на събития като  , сайтове за наука и езици и всякакви блогове, влогове и подкасти на творчески натури и успели бизнесмени от цял свят. Тук трябва да прибавим и обучителни програми като   към СУ „Св. Климент Охридски“. И програми за менторство като   на Асоциацията на българските лидери и предприемачи. И хилядите опции за обмен, обучение, стаж, работа и доброволчество по програми като  ,  ,   и   и по проекти на посолства, университети и неправителствени организации. И възможностите за стартиране на бизнес с финансиране от фондове като   и  . Класацията за силата на паспортите, която споменах по-рано, е важна по още една причина. Данните показват, че през 2006 г. един човек (независимо от гражданството му) е можел да пътува средно до 58 държави и територии, без да се нуждае от виза. Малко повече от десетилетие по-късно човек вече може да пътува средно до 107 държави и територии. Това почти двойно увеличение и съществуването на описаните програми и ресурси за личностно и професионално израстване свидетелстват за прогреса, който сме постигнали в сътрудничеството помежду си. Зад тези резултати и постижения стоят хиляди хора, представляващи държави, образователни институции, неправителствени организации и компании, които общуват помежду си редовно, провеждат съвместни начинания и си помагат в преследването на общи цели. Независимо че в някои части на света продължават да бушуват войни, тероризъм, болести и бедност и независимо че ставаме свидетели на явления като Брекзит, днес ние се радваме на по-тясно и по-ефективно сътрудничество между отделни хора и държави, отколкото през всеки друг период в човешката история. Безпрецедентното време, в което живеем, спокойно може да бъде описано като своеобразен златен век – на глобално ниво! Безпрецедентното изобилие от възможности обаче носи и безпрецедентни предизвикателства, които можем да преодолем по два начина. Първо, като поемем отговорност за последиците от личните си решения и действия (или бездействие). И второ, като използваме пълноценно времето си. Както казва американският писател Марк Менсън: „Генерация Z“ – с подкрепата на „Америка за България“", "date": "2019.01.16", "title": "Родителите ни искаха, ние можем"}
{"url": "http://clubz.bg/78327-dps_ima_samo_6_glasa_vyv_vojvodinovo", "text": "На последните парламентарни избори ДПС в с. Войводиново е получило 6 гласа от общо гласували 965 избиратели. Това заяви от парламентарната трибуна лидерът на движението Мустафа Карадайъ. Той изчете декларация по повод етническото напрежение в България от последните дни. С резултатите от изборите отхвърли внушенията, че ДПС има нещо общо с това напрежение. Според него обаче причината за всичко това се корени в действията на управляващите. И допълни: Според Карадайъ такова разделение не е имало дори в зората на демокрацията.", "date": "2019.01.16", "title": "ДПС има само 6 гласа във Войводиново"}
{"url": "http://clubz.bg/78326-valeri_simeonov_shte_skacha_s_relsa_vas_otmeni_plana_za_pirin", "text": "Върховният административен съд взе окончателно решение за отмяна на промените в плана за управление на Национален парк \"Пирин\". Решението е по жалба на Министерски съвет и Министерството на околната среда и водите. В края на 2017 г. екиминистърът Нено Димов предложи, а Министерският съвет одобри частично изменение в Плана за управление на парк „Пирин“, с което се дава възможност за строителство и за извършване на водохващания на 48% от територията на целия парк. Това се случи в последния работен ден на правителството преди Нова година и доведе до вълна от протести. Решението бе мотивирано със строителството на т. нар. втора кабинка. Проект за такава все още не е видял бял свят. ВАС върна делото \"Пирин\" Лидерът на НФСБ Валери Симеонов, който тогава бе и вицепремиер, заяви следното за възможността да бъде отхвърлено решението на МС: Ето и   пред журналиста Илия Вълков: Симеонов скача от бургаския мост с релса на врата, ако ВАС го пореже за Пирин Делото \"Пирин\" първоначално отиде при тричленен състав на ВАС, но после петчленния състав, взел днешното решение, го върна на по-долния, тъй като според съдиите не са били взети предвид всички доводи. Според съда във финалното му решение се допуска единствено ремонт, но не и изграждане на нови съоръжения, на базата на Закона за защитените територии. Освен това не са спазени и изискванията на евродирективата за екологичните оценки.  пълното решение на петчленния състав на ВАС. Симеонов скача от бургаския мост с релса на врата, ако ВАС го пореже за Пирин", "date": "2019.01.16", "title": "Валери Симеонов ще скача с релса - ВАС отмени плана за \"Пирин\""}
{"url": "http://clubz.bg/78322-facebook_shte_investira_300_mln_dolara_v_mestna_jurnalistika", "text": "Facebook ще инвестира 300 милиона долара в регионални новинарски програми, партньорства и съдържание в следващите 3 години, съобщиха от социалната мрежа. Фокусът ще е именно в местните журналисти и медии, като стремежът им е не да се наливат пари, а да се помогне за създаването на устойчив бизнес модел. Традиционните медии контраатакуват Ще бъдат подкрепени програми и организации, сред които Център \"Пулицър\", \"Репортаж за Америка\", Фонда за трансформиране на местните новини \"Найт Ленфест\" и други. Финансирането ще подпомогне на работата на над 1000 журналисти в следващите пет години, твърдят от социалната мрежа. Британският парламент: Facebook предлага опасен и неетичен продукт Програмата няма да е изолирана само в САЩ, парите ще финансират проекти и инициативи в цял свят. Ключово е, че новата инициатива не е пряко свързана с продуктите на Facebook. Това не променя факта, че повечето медии продължават да разчитат на алгоритмите на социалната мрежа и профилите си в нея, за да достигат до читателите. Защо се бият руски журналисти в ефир? Заради Сталин (ВИДЕО) Google също обеща да вложи 300 млн. долара в подпомагането на медиите и новинарските екипи по света миналата година. Британският парламент: Facebook предлага опасен и неетичен продукт Защо се бият руски журналисти в ефир? Заради Сталин (ВИДЕО)", "date": "2019.01.16", "title": "Facebook ще инвестира 300 млн. долара в местна журналистика"}
{"url": "http://clubz.bg/78316-porajenie_nesynuvano_i_v_naj_strashnite_koshmari", "text": "С отхвърлянето на договореното от нея споразумение за \"Брекзит\" в Камарата на общините, Тереза Мей понесе снощи такова поражение, каквото близките й съюзници не са сънували дори в най-страшните си кошмари, пише в  Съгласно обичайните политически правила всеки премиер, чиято основна политическа програма бъде отхвърлена така свирепо от депутатите, би подал оставка. Но Мей веднага даде сигнал, че е решена да продължи напред и да опита да вдъхне нов живот на претърпялото крах споразумение за излизане от ЕС. Какво следва от тук насетне? Мей има съвсем малко време да набере инерция. След поражението в парламента, което й нанесоха миналата седмица депутатите от задните скамейки, и след категоричното отхвърляне на сделката й за \"Брекзит\" от Камарата на общините, премиерът трябва да направи изявление до понеделник и да представи нов план за действие. В изявлението трябва да очертае плановете си за внасяне на преработена сделка за \"Брекзит\" за второ гласуване в долната камара през следващите няколко седмици. Сделката на Мей с ЕС е мъртва, \"Брекзит\" и Британия - пред хаос Има три най-общи инициативи, които Мей може да предприеме, но всяка от тях е осеяна с трудности. , може да опита да убеди ЕС да преразгледа споразумението за излизане. Сътрудниците й казаха, че ще се върнат в Брюксел и ще поискат правни гаранции, че спорната предпазна мярка за избягване на твърда ирландска граница - включваща \"временен\" митнически съюз между Обединеното кралство и ЕС, срещу какъвто евроскептичните тори бурно възразяват - няма да стане постоянна мярка. Но далеч не е ясно дали ЕС ще се съгласи на това. Мей даде сигнал, че ще се обърне към депутати от опозицията, за да намерят консенсусен подход към \"Брекзит\". Някои министри призовават Мей да склони на постоянен митнически съюз с ЕС (мярка, подкрепяна от Лейбъристката партия) за излизане от задънената улица в парламента. Но това ще ограничи Обединеното кралство в сключването на търговски споразумения със страни извън ЕС. Екипът на Мей каза, че независима търговска политика ще бъде една от ключовите цели след вчерашния вот. , Мей може да опита да спечели на своя страна евроскептичните консерватори, като обещае, че ще напусне \"Даунинг стрийт\" в момента, в който Великобритания излезе от ЕС. Това може да убеди консервативните брекзитъри, че един от техните лидери може да замени Мей и да има водеща роля в определянето на бъдещите отношения с ЕС. Но това е карта, която тя ще иска да запази до навечерието на второ гласуване в камарата.  Джереми Корбин заложи на вот на недоверие срещу правителството на Мей. Дебатите по тази мярка ще се водят днес. Лидерът на лейбъристите вероятно ще загуби вота, защото консервативните депутати не искат да свалят от власт собственото си правителство на малцинството, което е подкрепяно от Демократичната юнионистка партия. Партията каза, че ще подкрепи Мей. Ако загуби, ще се увеличи натискът върху Корбин да изясни позицията си за Брекзит. Той обаче е решен за момента да не се поддава на исканията на мнозинството от активистите на Лейбъристката партия да подкрепи идеята за втори референдум за Брекзит. Макрон: Великобритания ще е най-големият губещ За да избегне тръгване по този път, Корбин може да подкрепи сделката на Мей, стига премиерът да склони на постоянно митническо споразумение с ЕС. Но тя изглежда готова да отхвърли подобна мярка.  \n\tАлтернатива е той да направи завой и да подкрепи оставане на Обединеното кралство в единния пазар на ЕС, подобно на Норвегия, която не е член на блока. Рискът за Корбин е, че ако не дефинира позицията си бързо, ще бъде изолиран, тъй като редовите депутати опитват да станат движеща сила на процеса Брекзит. Голяма част от вниманието е фокусирано върху инициатива на бившия консервативен министър Ник Болс депутатите да седнат зад волана. \n\tТой предлага да се дадат на Мей на практика само три седмици да осигури подкрепата на депутатите за преработена сделка за \"Брекзит\" във второ гласуване в камарата. Ако тя не успее, Болс публикува законопроект, който ще възложи на парламентарна комисия - съставена от най-високопоставените депутати от задните скамейки - отговорността да изготви алтернатива на сделката на Мей. Отчетливо мнозинство от депутати са против откъсването на Обединеното кралство от ЕС без споразумение и тези парламентаристи вероятно ще отстояват тази позиция през идните дни. \"Гардиън\": Какво следва след историческия крах на Мей Мей също значително затвърди позицията си срещу този сценарий след вчерашния вот. Дори в тази ситуация, освен ако депутатите в крайна сметка не подкрепят сделката на Мей или не измислят друга консенсусна алтернатива, Обединеното кралство ще падне от ръба на скалата в пропастта на \"Брекзит\"-а без сделка. Нещото, което може да не позволи това да стане, е удължаване на процедурата по Член 50, по силата на който Великобритания трябва да напусне ЕС на 29 март. Макрон: Великобритания ще е най-големият губещ \"Гардиън\": Какво следва след историческия крах на Мей", "date": "2019.01.16", "title": "Поражение, несънувано и в най-страшните кошмари"}
{"url": "http://clubz.bg/78319-lavrov_nqma_danni_za_vryzki_na_trymp_s_rusiq", "text": "Разследването на специалния прокурор Робърт Мълър за предполагаемото споразумение между президента на САЩ Доналд Тръмп и руските власти не разкри никакви факти в подкрепа на тази версия, заяви руският външен министър Сергей Лавров на голяма пресконференция за резултатите от работата през 2018 година, цитиран от TACC. Той припомни и случая на Майкъл Флин, бивш помощник на президента на Съединените щати за националната сигурност, който е обвинен от Вашингтон. Според Лавров Мълър обвинява Флин в извършването на действия, които в действителност следват интересите на САЩ. Глупавото разследване на Мълър ми пречи на връзките с Русия, обяви Тръмп По-специално говорим за опит за намаляване на напрежението с Русия, когато Флин се опита да убеди Москва да не реагира на редовните санкции на САЩ. Освен това помощникът на Доналд Тръмп се е опитал да повлияе на позицията на Русия по резолюцията на ООН за Израел. Москва ще продължи да реагира адекватно на засилената активност на НАТО и на приближаването на военната инфраструктура на алианса към руските граници, коментира още Лавров.", "date": "2019.01.16", "title": "Лавров: Няма данни за връзки на Тръмп с Русия"}
{"url": "http://clubz.bg/78318-dps_zabranata_za_rezultati_v_izborniq_den_trqbva_da_ostane", "text": "Докато не се справим с фалшивите новини, трябва да има забрана за публикуване на социологическите проучвания в изборния ден. Това заяви днес в кулоарите на парламента депутатът от ДПС Хамид Хамид. Ще се публикуват ли резултати в изборния ден? Поводът е предложение на ГЕРБ да отпадне забраната за медии да публикуват предварителни резултати в деня на изборите. В момента всеки може да качи такива във фейсбук, но глоба се налага само на медии, които го направят. Кой ще поеме отговорност, ако след 17 ч някои медии обърнат резултата със съобщаване на социологически данни, пита още той. Един от основните доводи на управляващите за отмяна на забраната е, че тя практически не се спазва, като ограниченията се заобикалят, а медиите не спират да съобщават резултати, въпреки глобите. ДПС също има свои предложения за промени в Изборния кодекс. Основните са традиционни и досега винаги отхвърляни, като отмяна на правилото за уседналост - което ще позволи избирателни секции зад граница на евровот да се образуват и извън страните от ЕС, например Турция; отмяната на забраната за агитация на майчин език, и допълнителни ограничения на преференциите. ДПС предлага: задължително и само машинно гласуване за местния вот Както Клуб Z вече писа, от Движението искат и въвеждане на изцяло машинно гласуване и без дублиране с хартиена бюлетина, което да е в сила на първите избори след европейския вот през май - тоест за местните избори наесен.  ДПС предлага: задължително и само машинно гласуване за местния вот", "date": "2019.01.16", "title": "ДПС: Забраната за резултати в изборния ден трябва да остане"}
{"url": "http://clubz.bg/78289-trymp_zagubi_siriq_shte_zagubi_li_i_blizkiq_iztok", "text": "След като комунистите начело с Мао Цзедун спечелиха тяхната революция, републиканците във Вашингтон нададоха вой: Сега, толкова години по-късно, републиканците задават същия въпрос за Сирия. И техният отговор е:  . Моят отговор е, че и двамата - бившият президент Барак Обама и президентът Тръмп - споделят вината, но с тази разлика: преди Тръмп да изгуби Сирия, той си загуби акъла, коментира  Лудостта на президента говори с гласа на изумително нещастния Майк Помпео, който е държавен секретар, докато или бъде сменен от Тръмп, или сам избяга от сградата на Държавния департамент, пищейки: В една от доста конфузните външнополитически речи на съвремието в Кайро през миналата седмица Помпео разтръби едновременно и настъпление, и отстъпление: Но това явно противоречие не само не го накара да се замисли, но той още повече усложни въпроса, като обяви: В дадения случай имаше хаос и преди, и след това. Решението на Тръмп за изтегляне, обявено в туитър през декември, изненада съюзниците. Тръмп размишлявал как да се изтегли бавно от Сирия Израел сериозно се разтревожи. Франция и Великобритания бяха озадачени. Кюрдите се почувстваха предадени. Министърът на отбраната Джим Матис подаде оставка. Същото направи и Брет Макгърк - представителят на САЩ в международната коалиция, сражаваща се срещу \"Ислямска държава\". Сенатор Линдзи Греъм - републиканец от Южна Каролина, който трябваше да носи бяла престилка, побърза към Белия дом и призова Тръмп поне да забави процеса на изтеглянето. Първоначалното \"сега\" на президента може да трае месеци или дори по-дълго. Светът очаква следващия му туит.  \n\tИ президентът, и Помпео са прави: Сирия се превърна в съвременен еквивалент на Балканите от периода преди Първата световна война. Тя е буре с барут в очакване някой да драсне кибрита. Тя е мястото, където се сблъскват интересите на САЩ, Русия, Иран, Турция, кюрдите, Саудитска Арабия, ислямистите и Израел. Израел и Иран вече водят там опосредствана война - с атака след атака от въздуха израелски изтребители нанасят удари по ирански обекти в Сирия. При една от тях този уикенд бе поразено летището на Дамаск. Иран въоръжава \"Хизбула\", а Русия въоръжава Сирия.  Тръмп: Ще опустошим Турция, ако атакува кюрдите Балканите преживяха няколко кризи, преди една от тях да бъде изпусната от контрол, и последва световна война. Като оставим настрана опита на Джордж Буш-младши да прекрои Близкия изток, което не беше малка работа, регионът като цяло има късмет. В Сирия обаче има твърде много играчи (а тя все пак не е огромна страна), за да може да се разчита само на късмет. Турците се стремят да се наложат над кюрдите. Иран в Сирия и \"Хизбула\" в Ливан точат зъби срещу Израел. Асад иска да разчисти твърде много натрупали се сметки, а негова съюзничка е Русия, която току-що му достави нова партида ракети. \n\tТръмп трябва да се вслуша в мъдрите думи на Помпео: \"Когато Америка се изтегля, често следва хаос.\" И въпреки това Америка се изтегля. През миналата седмица Пентагонът обяви, че започва изтегляне на оборудване от Сирия.  \n\tЗа да продължим балканската аналогия, някой би трябвало да разкаже на Тръмп за Косово. Този малък балкански анклав, който сега е амбициозна независима република, бе спасен от сръбска окупация и от кървава баня през 1999 г. с решителна, предвождана от САЩ интервенция на НАТО. Използвана бе въздушна мощ - без сухопътни сили. Русия, съюзничка на Сърбия, наложи вето на разрешение от ООН за интервенция и затова НАТО реши да действа самостоятелно. Днес Косово и Сърбия преговарят за постоянен мирен договор.  \n\tАмериканската въздушна мощ може - и е показала, че върши добра работа в Сирия. Тя наказа \"Ислямска държава\" и което е също толкова важно, показа на всички останали играчи, че САЩ имат интереси в региона. По-важният интерес обаче е да бъде избегната по-голяма война.  \n\tДържавите, като децата, жадуват за предсказуемост. Те имат нужда да знаят правилата. САЩ са като родител. Другите страни очакват от тях ръководство и налагане на правилата. Тръмп напълно се провали в това отношение. Той е настроен отрицателно към съюзите - например НАТО - и към приятелски чуждестранни лидери. В хаотичния свят, в който живеем, приносът на Тръмп е повече хаос. Въпросът сега е не дали той ще загуби Сирия, а дали ще загуби целия регион. И е на път да го направи. Тръмп: Ще опустошим Турция, ако атакува кюрдите", "date": "2019.01.16", "title": "Тръмп загуби Сирия. Ще загуби ли и Близкия изток?"}
{"url": "http://clubz.bg/78312-resheno_gerb_vmro_i_dps_dadoha_mandat_za_pregovori_sys_sasht_za_f_16", "text": "Решено - Народното събрание даде мандат на правителството и премиера Бойко Борисов да започне разговори със САЩ за купуване на изтребители F-16 и да изготви на базата на преговорите проект на международен договор, който депутатите след това да ратифицират. Парламентът разреши на кабинета и да се отклони от изискванията в приетия през 2018 г. проект за инвестиционен разход - таван на цената за 8 самолета от 1,8 млрд. лв., срок на доставка на първите машини до 2 години след подписване на договор, схема за разсрочено плащане и т.н. По всички изброени критерии офертата на САЩ и производителя на изтребителите \"Локхийд Мартин\" към момента не се вписва, но отклонения, според властта и експертната група, има и в офертите на Швеция за \"Грипен\" и на Италия за \"Юрофайтър\" втора ръка.  Подкрепата за преговорите за F-16 се очакваше, но не и точно във формата, в който бе получена. Защото управляващото мнозинство на ГЕРБ и \"Обединените патриоти\" се пропука. Така мандатът за преговори със САЩ бе даден с гласовете на 94 депутати от ГЕРБ, едва 11 от общо 27 \"патриоти\" - всичките от ВМРО, чийто председател е вицепремиерът Красимир Каракачанов, и тези на ДПС.  \"Против\" бяха 66 от общо 79 социалисти (останалите или отсъстват, или не са гласували), 11 представители на управляващите \"Обединени патриоти\" от НФСБ и \"Атака\" и 4 депутати от \"Воля\" (от общо 11 по списък). Пропукване в \"Обединени патриоти\" също се очакваше - но от страна само на \"Атака\". По време на дебатите обаче се оказа, че и бившият вицепремиер и лидер на НФСБ се обяви \"против\" предложеното от правителството решение.  Той припомни, че според НФСБ най-добрият начин за защита на въздушното ни простанство е разполагане на натовски ракетни бази - в частност с ракети земя-въздух. Но не това е основият аргумент срещу продължаването на процедурата, а според Симеонов унизителният за държавата начин, по който тя е протекла, защото страната ни се опитва да промени първоначалното си решение за инвестиционния разход, за да се впише в една от офертите.  Симеонов попита и какъв е сигналът към останалите ни партньори, които са и големи инвеститори в България - , чиито оферти са отхвърлени в случая, при положение че се предлага нагаждане на инвестиционния проект към третата оферта за нови изтребители. По време на дебатите Сидеров говори как САЩ в лицето на Доналд Тръмп и Русия в лицето на Владимир Путин - и двамата големи лидери, изповядвали тезата, че ще правят това, което е добре за държавата им. В Европа и в България такива лидери липсвали. Затова Сидеров предложи писмено друг подход - вместо Народното събрание да дава мандат за преговори със САЩ, да даде мандат за претовори с всички, които могат да предложат на България военна техника. И не само Швеция и Италия, които подадоха оферти за изтребители, а и с Русия, например, която произвеждала качествена техника.  САЩ да ни подарят безвъзмездно изтребители F-16 и това да е искането на България, настоя още Сидеров. Мотивът - това да бъде компенсация за това, че от 2006 г. САЩ използвали български военни бази безвъзмездно. Никой не му опонира.  Сидеров поиска и в претоворите с всички да участва по един депутат от всяка парламентарна група. Всичките му предложения, закономерно, бяха отхвърлени.  Изненадващата позиция на депутатите от НФСБ днес нямаше как да повлияе на окончателното решение на Народното събрание. Не само заради аритметиката на гласовете в последствие, а и защото още в началото на дебатите председателят на ДПС Мустафа Карадайъ, който пръв взе думата,  да започне преговори със САЩ за покупка на F-16 и възможност за отклоняване по време на преговорите с параметрите в одобрения инвестиционен разход по повод цена, срокове на доставка и т.н. От ДПС ясно обявиха, че изборът е политически и стратегически - а именно евроатлантическата ориентация на България, в което САЩ е основен партньор в НАТО и позицията на движението е непроменима и последователна от 1990 г. насам. Йордан Цонев от ДПС обяви, че още през 2017 г. на Консултативен съвет по национална сигурност при президента Румен Радев позицията е била за старт на политически преговори за покупка на нови самолети, а не за провеждането на конкурсна процедура, защото решението по същество няма как да е различно от политическо. А управляващите сами са се вкарали в капан, да го превърнат в търговско със събиране на оферти и оценката им. И чак накрая са се сетили за политическите аргументи за избора на оферта.  По думите й с начина си на действие ГЕРБ са постигнали няколо неща. Сред тях:  Нинова, а и съпартийците й преди това обявиха, че са против заобикалянето на решението на Народното събрание от 2018 г., в което бяха поставени ясни параметри на бъдеща сделка за купуване на нови изтребители. От позициите на левицата обаче се разбра, че ако бъде постигната договореност със САЩ, която се вписва в цената от 1,8 млрд. лева и останалите приети миналата година критерии - то при ратификация на бъдещ договор биха могли да гласуват и \"за\".  Появиха се и допускания, че Швеция и Италия биха могли да обжалват решението на българските власти и въпроси кой ще носи отговорността тогава.  А Корнелия Нинова попита дали е налице нова управляваща коалиция - ГЕРБ, ДПС и ВМРО.  Дебатите започнаха със заяждания \"на дребно\" - първо Антон Кутев от БСП попита защо в залата го няма премиерът Бойко Борисов, когато се гласува статегическо решение в Народното събрание и при положение, че решението го зясяга пряко, защото лично ще е натоварен да го изпълнява.  В отговор Данаил Кирилов от ГЕРБ попита къде е върховният главнокомандваш - президентъ Румен Радев, който се интересувал от процедурата за избор на изтребители, има специално място в пленарната зала, но не я е посещават отдавна. Междуинстуционалното напрежение обаче не се ограничи дотук - председателят на депутатите от ГЕРБ Цветан Цветанов построи почти цялото си политическо изказване на Радев. С обнинения как преди години като летец и началник на Военновъздушните сили подкрепял покупка на F-16, а като влязъл в политиката,\"номиниран от една партия и вероятно зависим от нея\", променил позициите си.  Нито Цветанов, нито някой друг от ГЕРБ каза каквоо и да било по въпроса с разпада на парламентарното мнозинство на управляващата коалиция по темата \"нови изтребители\". Цветанов обаче изрично благодари на ДПС за устойчивата им и непроменена позиция в годините и за подкрепата.  Бившият министър на вътрешните работи Валентин Радев пък благодари на всички, работили в продължение на 10 години за модернизацията на армията, но обяви, че най-голяма благодарност за старта на тази модернизация с преговорите за изтребители трябва да има за партия ГЕРБ (въпреки че очевидно за близо 10 години с кратко прекъсване темата \"нови самолети\" е все още нерешена - б.р.) Благодарности дойдоха и от професионалното ръководство на Българската армия, чиито представители говориха от парламентарната трибуна и присъстваха по време на четиричасовите дебати.  Буквално минути след решението на Народното събрание дойде и реакцията от САЩ. От посолтвото на Вашингтон в София обявиха в официално съобщение, че привестват решението на българския парламент.  Привествие дойде и от американската компания производител на F-16 в модификацията Блок 70, за която ще преговаря България - \"Локхийд Мартин\".", "date": "2019.01.16", "title": "Решено: ГЕРБ, ВМРО и ДПС дадоха мандат за преговори със САЩ за F-16"}
{"url": "http://clubz.bg/78313-otkradnatiqt_barelef_na_djon_lenyn_moje_da_byde_vyzstanoven", "text": "Барелефът на Джон Ленън изчезна от сградата на бившия нотариат преди дни, но може да бъде възстановен, съобщава бТВ. Откриха откраднатите дневници на Джон Ленън Пред телевизията обаче Петър Маринов - автор на барелефа, обяви, че ако не го върнат, ще направи нов, даже и по-хубав, за да увековечи Джон Ленън – символа на свободата и светлината. Васко Кръпката пък припомни, че на това място са се събирали старите хипари на София. \"Мястото е важно, защото тук се появиха първите стъпки към бунтарството през социализма\",  отбеляза той. Идеята на общината е да бъде направен паметник на Джон Ленън, който обаче да бъде поставен в градинката до нотариата. Защото сградата вече е седалище на КПКОНПИ - комисията, която би трябвало да конфискува незаконно придобито имущество. Предстои това да бъде обсъдено и решено в петък, но ако не се одобри тази идея, Петър Маринов е готов да възстанови и стария барелеф. Известната забележителност - част от хипарската история на София, изчезна, докато на мястото тече ремонт от страна на \"Джи Пи груп\". Според Петър Маринов в момента тече разследване. Васко Кръпката пък призна, че дори не са знаели, докато самият автор не забелязал, че Джон Ленън го няма от стената на бившия нотариат. \"Хората крадат разни бронзови статуи, за да ги претопят и пр. Тука това е каменно - и камъка ли ще почнат да претопяват, дявол да го вземе\", каза артистът Дидо Манчев.", "date": "2019.01.16", "title": "Откраднатият барелеф на Джон Ленън може да бъде възстановен"}
{"url": "http://clubz.bg/78307-stojnostta_na_paunda_se_povishi_sled_othvyrlqneto_na_sdelkata_na_mej_za_brekzit", "text": "Стойността на паунда се повиши след отхвърлянето на сделката на Мей за \"Брекзит\". Това съобщи Kова тв, позовавайки се на Би Би Си. Макрон: Великобритания ще е най-големият губещ Стерлингът се покачи с 0,1% до $1.289 след спад с повече от 1% по-рано през деня. \"Гардиън\": Какво следва след историческия крах на Мей Валутата се срина изненадващо със 7% през 2018 г., повлиявайки се от условията за напускането на Великобритания на ЕС. \"Гардиън\": Какво следва след историческия крах на Мей", "date": "2019.01.16", "title": "Стойността на паунда се повиши след отхвърлянето на сделката на Мей за \"Брекзит\""}
{"url": "http://clubz.bg/78314-sdelkata_za_%E2%80%9Ebrekzit%E2%80%9C_e_kato_%E2%80%9Ehotel_kaliforniq%E2%80%9C", "text": "Споразумението за „Брекзит“, което британските депутати отхвърлиха снощи с огромно мнозинство, прилича на песента „Хотел Калифорния“ -  . Така със заключителната строфа от легендарния хит на „Ийгълс“ британският евродепутат консерватор Сайед Камал обясни резултатите от вота в Лондон. Това стана при дебатите по повод гласуването в Европарламента в Страсбург. Сделката на Мей с ЕС е мъртва, \"Брекзит\" и Британия - пред хаос Според него има огромно разминаване в представите за ЕС от двете страни на Ламанша. Той посочи и притесненията на мнозина, че евентуална предпазна клауза за Ирландия ще даде нелоялни предимства за компаниите. И допълни, че много хора смятат, че с тази клауза споразумението завинаги ще обвържe Великобритания с митническия съюз.  Той е горд, че ако преди две години и половина е имало коментари, че и други ще последват британския пример, днес лидерите на 27-те оставащи в ЕС страни са обединени и знаят какво искат. Именно поради „Брекзит“ основното послание на кампанията за европейските избори трябва да бъде хората да не следват популистите и националистите.", "date": "2019.01.16", "title": "Сделката за „Брекзит“ е като „Хотел Калифорния“"}
{"url": "http://clubz.bg/78311-da_tova_e_lobizym_za_bydeshteto_na_nashite_deca", "text": "Да, това е лобизъм! За бъдещето на нашите деца! Зададе ли се голяма сделка, по традиция се разиграват драматични битки, в които се включват популисти, лобисти и обикновени лаици. Едните плачат за ниските пенсии и заплати у нас, другите успешно манипулират общественото мнение, подпомогнати от грешките на управляващите – опорочена процедура и невнятни обяснения. Единствените, чийто глас почти не се чува, са експертите, които обективно могат да преценят плюсовете и минусите на всяко едно предложение. \n\tКласически пример за това е сделката за купуването на нови бойни самолети за армията. Военната комисия каза \"да\" на преговорите със САЩ за F-16 Всички ще се съгласят, че най-важното в случая е да се вземат машини, които са способни да извършват основната задача – да пазят страната ни в случай на нужда. Затова те трябва да са адекватно оборудвани и съвместими с въоръжението на нашите съюзници от НАТО. Ако се оценят обективно офертите, които са на масата, могат да се направят няколко извода. И трите машини, които можем да купум –  , не могат да се поберат в определената от парламента бюджетна рамка от 1.8 млрд. лв. Eurofighter и Gripen се предлагат без въоръжение и затова на пръв поглед са по-евтини. Ако обаче офертите се преценят при равни условия – т.е. напълно окомплектовани и въоръжени с ракети, F-16V Block 70 вероятно ще излезе най-евтиният вариант. За съжаление България има дълъг и тъжен опит с купуване на летящи „сандъци“. В момента имаме   без въоръжение, които стават единствено за снимане на предизборни клипове, ако някой пилот реши да влезе в политиката, но не и за участие в истински бойни действия. В случая F-16V Block 70 върви с цялото оборудване и въоръжение, докато при Eurofighter и Gripen тепърва ще трябва да се преговаря и за сроковете за доставка, и за цена. \"Демократична България\": Изборът на  F-16 е \"вот на доверие\" за сигурността Не е за пренебрегване и фактът, че F-16V Block 70 не е полицейска машина като Gripen, а далекобойна единица, която може да възпре всеки недоброжелател далеч, преди да е доближи границите ни, независимо дали агресията идва по въздух, по суша или по вода. F-16V Block 70 “вижда” най-далеч в сравнение с конкурентите си. Радарният му комплекс е най-модерният от предлаганите. Така се осигурява „запас“ от време за реакция, преди да попадне в обсега на вражески самолети или ПВО установка. Има ли нещо по-важно от живота на нашите бойни летци? Придобиването на  ще даде на България най-после възможност за мащабно военно индустриално сътрудничество с най-напредналата във военнотехнологично отношение страна – САЩ. За мнозина това може да изглежда излишно или абстрактно, но е факт, че най-модерната американска военна база в Европа е в нашата страна, край Ново село. И това допринася много и за боеспособността на нашата армия с организираните съвместни учения, и за икономическия просперитет на района около нея с инвестициите, които се направиха там. Така че, ако трябва да направим информиран избор, за мен победителят е ясен. И това мое мнение е откровен лобизъм. За сигурността и бъдещето на нашите деца!   \"Демократична България\": Изборът на  F-16 е \"вот на доверие\" за сигурността", "date": "2019.01.16", "title": "Да, това е лобизъм! За бъдещето на нашите деца"}
{"url": "http://clubz.bg/78310-kitajci_korejci_francuzi_i_amerikanci_s_interes_kym_aec_belene", "text": "Китайци, корейци, французи и американци имат интерес към АЕЦ \"Белене\". Това заяви енергийният министър Теменужка Петкова пред БТА. Тя за пореден път припомни, че според БАН има необходимост от нови енергийни мощности в България и в целия регион. Тя припомни, че и други страни работят в посока нови енергийни мощности.", "date": "2019.01.16", "title": "Китайци, корейци, французи и американци с интерес към АЕЦ \"Белене\""}
{"url": "http://clubz.bg/78253-rabota_dostojnstvo_svoboda_samo_poslednoto", "text": "Софиен Джбели, млад безработен компютърен специалист, не съжалява за революцията, с която беше сложено край на диктатурата в Тунис. Но осем години по-късно горчивината постепенно задушава надеждата. В Дуар Хишер, популярното предградие на Тунис, където живее Софиен, млади многообещаващи скаути, танцьори и комици подготвят спектакъла, отбелязващ осмата годишнина от революцията, с която на 14 януари беше свален от власт Зин ел Абидин бен Али. Те репетират в Дома на сдруженията, едно от само четирите места, предлагащо дейности за младежите в стохилядния град. Макар че Тунис е единствената страна, продължаваща по пътя към политическата демократизация след Арабската пролет, икономическата власт остава концентрирана в ръцете на елит и жителите на периферните райони се чувстват изключени и изоставени. Има някои подобрения, посочва тя. Въвеждането на задължителна квота за младежи на възраст под 36 години сред кандидатите за местните избори им \"позволи да влязат в много общински съвети\" миналата година. Но, \"нищо не беше направено, за да се подобри всекидневният живот\" на младежите, чиято социално положение \"реално се влоши\", възмущава се Ламлум. Възстановяването на растежа изобщо не се усеща от жителите на бедните предградия и градовете от вътрешността на страната. Там безработицата е два до три пъти по-висока от регистрираните в национален план 15,5 на сто, особено сред новодипломираните. Освен икономическите затруднения Софиен посочва много унижения и ограничения, които го задушават в ежедневието: презрителното отношение на полицията, медицинските прегледи, които не могат да бъдат уредени без бакшиш, както и необходимостта до навършване на 35-годишна възраст да получава родителско разрешение, за да пътува, също като много младежи, които са смятани за \"рискови\" след поредицата от атентати през 2015 година. Амнести интернешънъл порица тези ограничения на свободното движение, определяйки ги като \"неоснователни\" и \"прекалени\". Софиен се оплаква също, че общественият транспорт, от който зависят жителите на предградията, е \"толкова мръсен и остарял, че се обличаме като клошари, за да се качим!\" Скечовете, написани от младежите от Дома на сдруженията в Дуар Хишер, говорят за предадени идеали, нелегална имиграция и самозапалване. \"Революцията на младежта\", чествана днес, беше започната от млади блогъри и от амбулантен търговец на 26 години, чието самозапалване стана искрата на протестите.  Политиците редовно уверяват, че подкрепят младите хора. Иссам обаче е част от активната младеж в Дуар Хишер: той е председател на организация, която се опитва да запази чистотата и околната среда в квартала. Това е намек за парализиращите борби между президента Бежи Каид Есебси и премиера Юсеф Шахед. Също като него повечето младежи смятат, че добро бъдеще може да има само в чужбина.", "date": "2019.01.16", "title": "Работа, достойнство, свобода. Само последното"}
{"url": "http://clubz.bg/78302-makron_velikobritaniq_shte_e_naj_golemiqt_gubesht", "text": "Френският президент Еманюел Макрон заяви, че Великобритания ще бъде най-големият губещ, ако напусне ЕС без сделка, предаде Ройтерс. Макрон направи това изявление, след като долната камара на британския парламент гръмко отхвърли споразумението за \"Брекзит\" между премиера Тереза Мей и ЕС. И добави: В такъв случай по думите му \"ние може би ще направим подобрения по едно-две неща, но не мисля, че ще стане, защото ние постигнахме максимално възможното по сделката и няма да спрем да защитаваме европейските интереси само за да решим вътрешнополитическите въпроси на Великобритания\". Сделката на Мей с ЕС е мъртва, \"Брекзит\" и Британия - пред хаос След като похвали председателя на Европейския съвет Доналд Туск и главния преговарящ на ЕС Мишел Барние, Макрон изрази очакване Лондон в крайна сметка да поиска още време за предоговаряне на сделката. Британският премиер Тереза Мей трябва да прекъсне процеса на излизане от ЕС и да организира втори референдум. Това заяви вчера шотландският първи министър Никола Стърджън, след като британският парламент отхвърли сделката за \"Брекзит\", която Мей сключи с Брюксел, предаде Ройтерс. Арлин Фостър, лидерката на северноирландската Демократична юнионистка партия, подкрепяща британското правителство, заяви, че Тереза Мей трябва да се стреми към фундаментални промени в сделката за развода с ЕС. Тя увери, че партията й ще работи конструктивно с правителството за постигане на по-добра сделка.", "date": "2019.01.16", "title": "Макрон: Великобритания ще е най-големият губещ"}
{"url": "http://clubz.bg/78303-putin_trqbvat_garancii_ot_bryuksel_za_turski_potok", "text": "Европейският съюз трябва да осигури на своите членове гаранции, че Брюксел няма да попречи на доставките на руски газ в Европа чрез \"Турски поток\". Това заяви руският президент Владимир Путин в интервю за сръбския вестник \"Политика\" в навечерието на посещението си в Белград, предаде ТАСС. \"При окончателното утвърждаване на маршрута за доставка на руски газ, разбира се, ще бъде отчетена позицията на Европейската комисия\", заяви Путин. Той отбеляза, че строителството на газопровода върви по набелязания график и се планира той да бъде напълно готов до края на 2019 година, съобщава БТА.", "date": "2019.01.16", "title": "Путин: Трябват гаранции от Брюксел за \"Турски поток\""}
{"url": "http://clubz.bg/78308-vijte_koi_oblasti_shte_obqvqt_gripna_epidemiq", "text": "Над 140 училища и детски градини в страната затвориха врати заради грипа, съобщава Нова тв. Епидемия още във вторник беше обявена в областите  Грипът настъпва. Чака се бум в края на януари Пред грипна епидемия са   Днес, сряда, ще стане ясно кои области ще бъдат поставени в епидемиологичната карта.", "date": "2019.01.16", "title": "Вижте кои области ще обявят грипна епидемия"}
{"url": "http://clubz.bg/78309-abramovich_se_vklyuchi_v_kampaniq_sreshtu_antisemitizma_s_chelsi_video", "text": "\"Челси\" официално разпространи в социалните мрежи видео срещу антисемитизма, в което личи собственикът на клуба Роман Абрамович. Милиардерът е редом до водещите си футболисти като Еден Азар, Давид Луис, Маркос Алонсо, Оливие Жиру, Сесар Аспиликуета, треньора Маурицио Сари и т.н. Лондонският клуб за трета поредна година подкрепя усилията на организацията Световен еврейски конгрес (WJC) и е част от кампанията \"Ние помним\". Любопитно е, че вчера УЕФА обяви, че повдига обвинение на \"Челси\" заради антисемитски възгласи на фенове на тима по време на мач от Лига Европа в Унгария. Те бяха насочени срещу един от големите съперници на \"сините\" - \"Тотнъм\". И предизвикаха възмущение сред по-голямата част от привържениците на \"Челси\". Роман Абрамович е от еврейски произход. Той за първи път става част от видео на \"Челси\" в кампанията. Откакто през миналата година британското правителство отказа продължаване на визата му за престой на Острова, руснакът не се е появявал на мач на отбора си дори в чужбина. Ще продава ли Роман Абрамович \"Челси\"? Заговори се, че иска да продаде клуба, а засега от \"Стамфорд Бридж\" опровергават тези слухове. Традиционно Абрамович, който не обича медиите, мълчи. Според Световния еврейски конгрес кампанията \"Ние помним\" е достигнала до повече от 650 милиона души през 2018 г.", "date": "2019.01.16", "title": "Абрамович се включи в кампания срещу антисемитизма с \"Челси\" (ВИДЕО)"}
{"url": "http://clubz.bg/78305-v_bylgariq_ni_prezirat_a_v_evropa_sme_naravno_s_vsichki", "text": "Ташие Ахмедова Петкова върви по тясна уличка в кърджалийския квартал „Боровец“. През смях обяснява бъркотията с имената си: „Нали ни ги сменяха, но вече няма значение.“ Синовете, снахите и внуците живеят от десет години в Копенхаген. Самата тя се е върнала за довършителни работи по къщата. „Най-големият ми син е готвач, другият работи в италианска пицария, а третия ще го женим за това красиво момиче\", казва с широка усмивка жената и представя годеницата. От четири години съпругът ѝ работи като тираджия в Дания. И понеже печели много добре, самата тя не работи. „В България за нас работа няма, никой не обръща внимание на младите, а пенсионерите трябва да оцеляват със 180 лева. Тук ни дискриминират, не ни смятат за хора, а там сме наравно с всички. В Европа имаме права, а в България ни презират, сякаш не сме граждани на тази страна\", възмущава се жената. И добавя, че в Дания никой не ги гледа накриво, цялото семейство се труди, внуците ходят на училище, има пари за всичко.  също си е дошла за кратко заради ремонта на къщата. Пристигнала е от Виена заедно със сина си Алпай, който е на 19 години. В България Алпай не успял да завърши средно образование, но във Виена наваксва и дори смята да учи за стилист коафьор. Баща му е служител по чистотата на летището. Хора като тях, намерили препитание в Европа, променят облика на кърджалийския квартал „Боровец“: усилено строят големи къщи с магазини в партера, без да жалят средства за скъпи материали и луксозно обзавеждане. Кварталът е станал неузнаваем, старите порутени постройки се броят на пръсти, само тесните стръмни улички напомнят за миналото. Именно тук се намира най-голямата строителна площадка в Кърджали. Кметският наместник Юсеин Караахмед е от половин година на поста. Има трима синове, двама от които живеят в чужбина. Най-големият проблем в квартала са нотариалните актове за къщите, но вече над 60% от жителите ги имат, обяснява кметският наместник. Населението наброява около 8000 души, все местни хора. А 70-те години отдавна са забравени - тогава било забранено да се строят къщи по тези терени, разказва Алтънай Халил, общински съветник от доминиращата в региона партия и представител на кварталната общност. Халил помни и до днес как булдозери дошли да разрушат къщата на чичо му. Малкият му син е в Холандия със семейството си. Купил е голям апартамент в Хага, работи като дистрибутор на сухи плодове, а внукът учи в спортна академия. Големият му син е готвач в Дания - и също е подредил живота си. Родителите на гурбетчиите виждат децата си само през летните отпуски. Тогава ходят заедно на море и на минерални бани. Новите къщи вече настъпват към двете съседни села Царевец и Енчец. „Ще ги интегрираме\", шегува се Халил. Въпреки цялото обновление един стар проблем си остава нерешен: близо 2000 младежи не могат да си издадат лични карти поради липса на адресна регистрация. Причината: не покриват изискването за 10 кв.м жилищна площ на човек, обяснява общинският съветник. Затова често родителите са регистрирани на един адрес, а децата са „разхвърляни\" при роднини и познати из града. Ако в дом от 70 кв.м живеят десет души, трима не могат да получат лични документи. А и често там са регистрирани напълно непознати хора. Дублираните номера на улиците също представляват проблем. Улица “Морава“ например има № 1 и в двата си края, което неизменно предизвиква хаос. Кметският наместник Юсеин Караахмед разказва, че едната му внучка е регистрирана в село Островец, а втората - в друг квартал на Кърджали. Оказало се, че на адреса му са регистрирани 18 души, които той не познава. „Това в Европа не може да се случи. Тук трябва промяна и ще я направим\", уверява Караахмед.", "date": "2019.01.16", "title": "\"В България ни презират, а в Европа сме наравно с всички\""}
{"url": "http://clubz.bg/78306-shte_ima_oshte_edin_shumaher_vyv_ferari", "text": "Мик Шумахер, синът на Михаел Шумахер, се присъединява към академията на \"Ферари\" и ще бъде тест пилот на тима, информира Би Би Си, като се позовава на източници, близки до \"скудерията\". 19-годишният състезател този сезон ще кара във Формула 2 за водещия отбор \"Према\", след като през миналата година взе титлата във Формула 3. Според Би Би Си през 2019-а той ще направи два теста за \"Ферари\" Ф1. И ще се обучава. Семейството на Шумахер към феновете: Правим всичко възможно \"Ферари\" не коментира новината, нито пък Сабине Кем, говорителката на семейство Шумахер. Пет от седемте титли на Шуми във Ф1 са за \"кончетата\". За привличане на Мик в академията се заговори още през миналата есен. Той бе поканен за тестове след края на сезона в Абу Даби. Твърди се, че специалистите в тима там са се уверили в качествата му и ангажиментът сега е пред официализиране. Не малко известни пилоти са преминали през академията в Маранело. Сред тях е Шарл Леклер, който през миналата година бе привлечен обратно във \"Ферари\" и през идния сезон ще кара редом до Себастиан Фетел - на мястото на Кими Райконен. \"Ферари\" заменя Кими Райконен с 20-годишен Новото попълнение на \"Заубер\" Антонио Джованаци също е кадър на \"конюшнята\". Разбира се, достигането до Формула 2 и обучение с червените болиди не са гаранция за попадане във Формула 1 и кариера там, но всички казват, че Мик има потенциал, за да върви по стъпките на своя баща. Давай, Шуми! Тийнейджърът казва, че негов идол е татко му, който по-рано този месец навърши 50 години. Михаел се възстановява в дома си край Лозана от тежко падане със ски в края на 2013-а, а за реалното му състояние се знае твърде малко. Тест пилот в симулатора на \"Ферари\" тази година ще бъде Паскал Верлайн, който караше за \"Минор\" и \"Заубер\", а доскоро беше в \"Мерцедес\". Той заменя руснака Дани Квят, завърнал се във Ф1 в \"Торо Росо\". \"Ферари\" заменя Кими Райконен с 20-годишен Давай, Шуми!", "date": "2019.01.16", "title": "Ще има още един Шумахер във \"Ферари\""}
{"url": "http://clubz.bg/78304-gardiyn_kakvo_sledva_sled_istoricheskiq_krah_na_mej", "text": "След огромното поражение на Тереза Мей покрай сделката за \"Брекзит\" парламентът и страната са изправени пред несигурни дни. В сряда ще бъде разисквано предложение за вот на недоверие. Ако правителството загуби, може да има общи избори. Но дори да отхвърли предложението, следващите стъпки на премиера са опасни, коментира  .  Веднага след като загуби гласуването за \"Брекзит\" с 230 гласа, Тереза Мей каза, че такъв е „мащабът и важността“ на поражението й, че ще отдели време за предложение за вот на недоверие, ако бъде внесено от лейбъристите или дори от една малка опозиционна партия. Джереми Корбин веднага потвърди, че лейбъристите ще го направят. Няма да има незабавен избор; вместо това ще има период от 14 календарни дни, в който правителството може да се стреми към възстановяване на доверието на депутатите или може да се формира друго правителство. Ако това не се случи, тогава парламентът ще бъде разпуснат със стандартните 25 работни дни, необходими преди провеждането на изборите. Законът не посочва точно какво може да се случи през този период и тъй като разпоредбата все още не е използвана, остава неясно как, ако изобщо, този гратисен период потенциално може да се използва за формиране на съвсем различно правителство, например коалиция или лейбъристко правителство на малцинството. Сделката на Мей с ЕС е мъртва, \"Брекзит\" и Британия - пред хаос Колкото и много консервативни депутати да не харесват плана на Тереза Мей за \"Брекзит\", те не се интересуват от предсрочни избори, а още по-малко желаят да позволят лейбъристко правителство. Така че много малко, ако изобщо има такива, вероятно ще гласуват с Корбин. Коалиционните партньори на юнионистката партия, които гласуваха против сделката, веднага обещаха, че ще подкрепят премиера във вота за недоверие. Европейската изследователска група, която се противопостави на споразумението на Мей, също бързо заяви, че ще я подкрепи при вота на недоверие. Ако Тереза Мей остане, каква ще бъде следващата й стъпка? Тереза Мей започва да танцува около някаква форма на план Б. Мей каза, че веднага ще започне преговори с торите и хората от други партии „в конструктивен дух”, за да търси сделка, която може да спечели подкрепата на Камарата на общините. Всяка идея трябва да бъде „действително договорена и да има достатъчна подкрепа в тази камара“, каза тя. Мей трябва да представи предложение на общините до понеделник. Това би могло да бъде изменено, което означава на теория, че членове на парламента със свои идеи могат да се опитат да овладеят процеса. Много ще зависи от това дали председателят на парламента Джон Бъркоу ще позволи такива намеси, пише \"Фокус\". Макрон: Великобритания ще е най-големият губещ Макрон: Великобритания ще е най-големият губещ", "date": "2019.01.16", "title": "\"Гардиън\": Какво следва след историческия крах на Мей"}
