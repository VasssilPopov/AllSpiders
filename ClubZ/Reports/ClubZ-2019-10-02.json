{"url": "https://clubz.bg/88577-poredica_ot_serijni_ataki_sreshtu_avtomobili_na_kompaniqta_spark", "text": "Поредица от серийни атаки срещу компанията за споделени електромобили \"Спарк\" в София са извършени от събота до днес. Общо пострадалите коли са 15, като седем от тях са били нападнати само снощи. Това каза на нарочна пресконференция пред журналисти пиарът на \"Спарк\" за България Боян Бакърджиев, цитиран от По думите му са установени неуспешни опити за кражба на електромобили, счупени странични стъкла, откраднати ключове, както и умишлени катастрофи. Откраднати коли до момента няма, просто защото при запалването на двигателя на този тип автомобили се предава сигнал къде точно се намира той. Според Бакърджиев обаче извършителите действат организирано. Полицията е уточнила пред \"Дневник\", че работи по сигнала, но разследването е все още в началото.  Това е второ подобно посегателство върху автомобили на компанията. През пролетта на миналата година са регистрирани няколко случая на умишлено повредени коли. Тогава от \"Спарк\" са взели решение да не повдигат публично темата.  Според Боян Бакърджиев щетите все още не могат да бъдат изчислени, но едно е сигурно - \"загубите са сериозни\".  Въпреки атаките от \"Спарк\" са категорични, че няма да се откажат от бизнеса си в България, но допълват, че ако вандалщините продължат, ще вземат мерки, за да се защитят. \"Спарк\" е първата, изцяло оборудвана с електрически рпевозни средства компания за споделяне на автомобили. Използването на услугата става през мобилно приложение - от наемането до плащането. ", "date": "2019.10.02", "title": "Поредица от серийни атаки срещу автомобили на компанията \"Спарк\""}
{"url": "https://clubz.bg/88570-trymp_e_gotov_da_naloji_mita_ot_75_mlrd_na_evropa", "text": "Президентът на САЩ Доналд Тръмп е готов да удари Европа с мита от $7.5 милиарда върху вноса от ЕС годишно, подготвяйки сцената за ескалация на трансатлантическата търговска война, предаде \"Политико\". Световната търговска организация публикува в сряда решение, което дава зелена светлина САЩ да наложат наказателни мита на ЕС, заради извънмерни субсидии за аерокосмическия гигант \"Еърбъс\" (Airbus). То отбелязва най-голямата санкция налагана някога от арбитър на СТО. Решение по успоредно дело, заведено от ЕС срещу субсидиите на САЩ за \"Боинг\", главния конкурент на \"Еърбъс\", се очаква след осем месеца. По-рано днес ЕС призова президента на САЩ Доналд Тръмп да избегнат взаимна търговска война.  ЕС готви ответни мита за САЩ на стойност 4 млрд. долара СТО постанови през май, че Европа незаконно е субсидирала \"Еърбъс\", нанасяйки по този начин щети на \"Боинг\". ЕС спечели подобно дело в СТО, като обвини Вашингтон в незаконно субсидиране на \"Боинг\", но постановлението, позволяващо ответна мярка, все още е далече. Говорителката на Еврокомисията Мина Андреева каза днес, че \"трябва да се избегне налагането на взаимни мита\". Според нея това ще нанесе щети на икономиките, световната търговия и авиацията.", "date": "2019.10.02", "title": "Тръмп е готов да наложи мита от $7,5 млрд. на Европа"}
{"url": "https://clubz.bg/88573-germanski_grad_ekspulsira_familiqta_na_bylgarski_iznasilvach", "text": "Германският град Мюлхайм на Рур поиска да се започне процедура за прогонване от страната на семейството на 14-годишен български гражданин, който през лятото бе арестуван заради изнасилването на млада жена. В насилието участваха още четирима негови съграждани, двама от тях на 14 и други двама на 12 години. Всички са от ромски произход. Изнасилването е станало на 5 юли, когато момчетата заприказвали млада жена късно вечерта и я помолили да ги придружи до площадката в гориста местност. Там я ударили, повалили и изнасилили. Петима тийнейджъри от България заподозрени в групово изнасилване в Германия Говорителят на града Фолкер Вибелс заяви днес, че семейството на основния обвинен трябва да напусне Германия. Срещу семейството му е започната процедура за ограничаване на правото им на свободно придвижване, каквото се полага на граждани от ЕС. От това право се възползват всички граждани от ЕС в първите 5 години след преместването си, след което, за да продължат да го ползват, трябва да докажат, че получават доходи. Не е нужно тези доходи да са големи или достатъчни за прехрана, стига и минимална заетост. Бащата на обвинения е представил в съда трудов договор, но така и не се явил на работното си място, затова договорът е прекратен и невалиден. Семейството е имало и час за изслушване от съда, който обаче не спазило и така и не се явил никой. Обвиненият и семейството му имат 4 седмици да оспорят решението. Според пълнолетна дъщеря на фамилията обаче родителите са напуснали Германия още преди месец. 14-годишният е в предварителен арест.", "date": "2019.10.02", "title": "Германски град експулсира фамилията на български изнасилвач"}
{"url": "https://clubz.bg/88566-dyndi_preshys_shte_tyrsi_polezni_izkopaemi_i_v_sveti_nikola", "text": "\"Дънди Прешъс Металс Челопеч“ ЕАД ще търси и проучва метални полезни изкопаеми в площ „Свети Никола“, разположена на територията на областите Стара Загора и Пловдив - в общините: Стара Загора, Казанлък, Павел Баня, Братя Даскалови и Брезово. Такова решение взе Министерски съвет на днешното си заседание, съобщава правителствената информационна служба.  Разрешението за търсене и проучване се предоставя за срок от 3 години. За този период компанията инвеститор ще вложи минимум 470 000 щатски долара в търсещи-проучвателни дейности. Откриват рудник за добив на злато край Крумовград В средата на лятото, с личното присъствие на премиера Бойко Борисов, канадската компания откри първия у нас новоразработен рудник за добив на злато през последните 40 години. Находището е край Крумовград и очакванията са, че \"Дънди Прешъс\" ще добие 21 тона злато от рудника \"Ада Тепе\" за следващите осем години. Общата стойност на инвестицията - от момента на започване на проучвателните дейности до момента на започване на работа по добива, е над 280 млн. лв. Около 300 души пък ще се местните работници в рудника.   Румъния погна канадска златодобивна компания за $ 8,6 млн. Концесионната такса, която \"Дънди Прешъс\" ще плаща на държавата е в размер 1,44% от борсовата цена на добитите през години злато и сребро. Правителството и фирмата ще се договарят за такса за \"Свети Никола\", ако бъдат намерени сериозни находища и инвеститорите решат да създадат производство.  Първата инвестиция на канадската компания в България беше мината в Челопеч, където се добива златна, сребърна и медна руда.   Румъния погна канадска златодобивна компания за $ 8,6 млн.", "date": "2019.10.02", "title": "\"Дънди Прешъс\" ще търси полезни изкопаеми и в \"Свети Никола\""}
{"url": "https://clubz.bg/88557-kyde_kmetovete_veche_sa_izbrani", "text": "И без подкрепата на БСП кметът на  национално известният  и несменяем Апостол Апостолов вече може да се поздрави с победа, въпреки че предизборната кампания тепърва набира скорост. Явно в Симитли всички обичат Апостолов. Националният съвет на соцпартията не позволи да се декларира официална подкрепа за него, но местните соцактивисти си го искаха. А Апостолов отново е единствен кандидат за Симитли. Като без особени усилия ще има и пети мандат на поста. Формално през 2015 година той бе избран от местната коалиция \"Бъдеще за Община Симитли\", като и тогава беше подкрепен от ГЕРБ. И преди четири години той нямаше конкурент и на практика бе единственият кандидат-кмет за Симитли. Събра 100% от гласовете, равняващи се на 6651 действителни бюлетини.  Единствената разлика е, че сега е кандидат на Партия на зелените, но това в случая са досадни подробности. Освен за общината, по една кандидатура за кмет има и във всички симитлийски села – кандидатират се само сегашните кметове. Но случаят на Симитли не е прецедент за България. В общо 397 населени места изборът може да се каже, че е ясен, защото кандидатите там ще се състезават сами със себе си. Основно става въпрос за кметове на кметства, но има и няколко общински велможи. В още една община в област Благоевград кметът вече е ясен - сегашният местен управник на  Арбен Мустафов Мименов от ДПС е единственият кандидат. Преди четири години той се е състезавал с още двама и е имало нещо като интрига.. Обрат: изгоря шефът на МВР-Благоевград - надвишил си правата с шефа на \"Агромах\"... Онзи със Симитли... Всички обичат кмета на Симитли Кметицата на морския Лозенец Женя Гандиева също може да не полага усилия за предизборна кампания. Тя е на поста от две години, след частични местни избори през 2017 г. Малките феодални крепости по морето - очертава ли се промяна От ЦИК уточняват, че дори и когато кандидатът е един, избори ще има. Избирателите ще гласуват за листа за общински съветници, както и за кмет на община и при по-малките населени места и за кмет на кметство. Макар и по-слабо вероятно съществува и теоретична възможност мнозинството от избиратели да отбележат в бюлетината \"Не подкрепям никого\". Всички обичат кмета на Симитли Малките феодални крепости по морето - очертава ли се промяна", "date": "2019.10.02", "title": "Къде кметовете вече са избрани"}
{"url": "https://clubz.bg/88560-folksvagen_veche_registrira_dyshterno_drujestvo_v_turciq", "text": "Германският автомобилен производител \"Фолксваген\" е регистрирал свое дружество в западния турски град Маниса, сочи справка в сайта на търговския регистър на страната, пише \"Блумбърг\". Името на новата фирма е \"Volkswagen Turkey Otomotiv Sanayi ve Ticaret AS\", а предметът й на дейност ще бъде проектиране, производство и монтаж на моторни превозни средства. Първоначалният капитал на компанията е 943,5 млн. лири или малко над 164 млн. долара.  Евродепутати скочиха на \"Фолксваген\" за завода в Турция Информацията идва след неколкократни отлагания на решението за това къде да бъде направена инвестицията - в Турция или България. Последните медийни съобщения от Германия и южната ни съседка обаче ясно показваха, че автомобилният гигант е предпочел Турция, независимо че в страната ни се твърди противното. Заводът ще произвежда коли за големия вътрешен пазар и ще служи като център за износ към Близкия изток и Русия. Общата стойност на инвестицията се очаква да бъде около 1,5 млрд. евро.  С новата производствена мощност заводите на марката стават 123 в световен мащаб. Този в Маниса ще обединява производството на средно големи седани от моделите \"Пасат\" и \"Шкода Супърб\". Компанията реши да инвестира в нова база в района заради сериозната конкуренция с азиатските производители, които бавно, но сигурно завладяват пазарите на Близкия изток. Новият завод обаче би трябвало да намали производствените разходи и така VW ще може да предложи по-добри цени на местните клиенти.  450 000 души съдят \"Фолксваген\" в мегадело за манипулиране на вредните емисии Веднага след като се разбра за регистрацията на дружеството, акциите на турския дистрибутор на автомобили на марката скочиха с цели 4,1%, заличавайки всички натрупани предишни загуби.  Въпреки че решението да построи завод в Турция се очакваше, несъгласните с него гласове в Европа се увеличават. Както Клуб Z писа, преди време българските евродепутати Ангел Джамбазки и Андрей Слабаков изпратиха писмо до Европейската комисия, в която я сезираха за евентуална нерегламентирана държавна помощ на турското правителство за \"Фолксваген\". Според тях Турция се е задължила да синхронизира законодателството си за държавните помощи с това на ЕС, в момента, в който е страната е станала асоцииран член на блока. Вчера пък представители на \"Зелените\" в европарламента открито критикуваха производителя. 450 000 души съдят \"Фолксваген\" в мегадело за манипулиране на вредните емисии", "date": "2019.10.02", "title": "\"Фолксваген\" вече регистрира дъщерно дружество в Турция"}
{"url": "https://clubz.bg/88556-poqvi_se_video_ot_noshtta_na_ubijstvoto_na_andrej_monov_video", "text": "В навечерието на разглеждането на казуса с условното предсрочно освобождаване на осъдения за убийство у нас австралиец Джок Полфрийман, в платформата за видеосподеляне YouTube се появи видео от нощта на деянието - 28 декември 2007 г. Засега не е известно кой е качил въпросния запис, направен от охранителните камери в района на площад \"Света Неделя\", но авторите му дават уклон на защитната теза на Полфрийман. То е озаглавено \"Истината!\", а заради лошото качество на места е обозначено с надписи какво се случва. Имплементирани са и пояснителни бележки, сред тях и въпроси като защо кадрите от камерите на Министерство на здравеопазването към момента се водят изчезнали и не са приложени към делото и защо записите от камерите към намиращата се също в близост банка не са били изискани и др. ВКС експресно изтегли делото \"Полфрийман\" за 7 октомври За касационното дело ВКС бе сезиран от главния прокурор Сотир Цацаров, след като състав на Софийския апелативен съд постанови условно предсрочно освобождаване на австралиеца, който от 2007 г.  е в затвора с 20-годишна присъда да убийството на студента Андрей Монов. Самият Джок Полфрийман бе освободен от затвора в изпъленние на съдебното разпореждане, получи пасавана си от Австралия, но е е лишен от право на свободно придвижване във връзка с предстоящото произнасяне на ВКС. През юли 2011 г. Върховният касационен съд окончателно осъди Полфрийман на 20 години затвор, но той практически е в ареста от края на 2007 г.    ", "date": "2019.10.02", "title": "Появи се видео от нощта на убийството на Андрей Монов (ВИДЕО)"}
{"url": "https://clubz.bg/88559-zukyrbyrg_ako_ni_razcepqt_tova_nqma_da_reshi_problemite", "text": "Разделянето на големите технологични компании няма да реши проблемите с тях. Тази теза изказва създателят на Facebook Марк Зукърбърг в два часа изтекли записи от вътрешни срещи в компанията, разпространени от The Verge. В записа Зукърбърг коментира амбициите на някои демократи да разделят Facebook и други техногиганти на по няколко компании, за да намалят монопола им. Според него за да има защита срещу намеса на изборите и други проблеми на сигурността, с които социалните мрежи се сблъскват в последните няколко години, ключовото са наличните средства. Зукърбърг коментира и тромавото пускане на виртуалната валута на Facebook - Libra, като отбелязва, че реалният проблем е с регулаторите по света, срещите с които не се правят \"за пред камерите\", но където стават реалните дискусии и се изясняват детайлите за новата валута. И шефът на Федералния резерв призова Facebook да спре Libra Записът не е изпълнен само със сериозни дискусии. В един момент някой пита дали Facebook планира да използва технологии за свързване на компютъра с мозъка за таргетиране на реклами. Зукърбърг се шегува. Създателят на Facebook признава защо поддържа тотален контрол над компанията - защото иначе е щял да бъде изтикан от нея още преди години. Записите реално не разкриват нова информация, но дават поглед върху случващото се вътре в компанията, и факта, че както мениджърите, така и служителите са притеснени, въпреки способността на Facebook да продължава да печели, да поема тежки глоби без особени проблеми и да поддържа дългогодишния си растеж.", "date": "2019.10.02", "title": "Зукърбърг: Ако ни разцепят, това няма да реши проблемите"}
{"url": "https://clubz.bg/88567-sofiq_prajd_zastana_zad_angel_djambazki", "text": "Организацията на софийското шествие за ЛГБТ права - \"София Прайд\", се обяви в защита на евродепутата и кандидат за кмет на столицата от ВМРО Ангел Джамбазки. БНТ прекъсва \"Референдум\". Полиция вади Волен Сидеров от студиото (ВИДЕО) Това стана в леко шеговит пост на организацията след снощните скандални изказвания на лидера на \"Атака\" Волен Сидеров, който обяви в ефира \"Референдум\" по БНТ, че Джамбазки е гей. И го прати \"да оглави гей парада\". И добавят: Джамбазки: Полицаите трябва да са там, където трябва, не да пазят гей парада Позицията на Джамбазки по отношение на ЛГБТ правата е отдавна известна. Затова и организаторите отбелязват на финал: Клуб Z потърси организаторите на София Прайд, за да си изясним напълно позицията им. Лили Драгоева обясни, че позицията е напълно сериозна - в частта, в която се обявява против нападките на основа сексуална ориентация. Разбира се, подкрепата за Джамбазки не е в политически смисъл. Джамбазки: Полицаите трябва да са там, където трябва, не да пазят гей парада", "date": "2019.10.02", "title": "\"София Прайд\" застана зад Ангел Джамбазки"}
{"url": "https://clubz.bg/88574-nova_smqna_na_mestata_petrovich_napusna_cska_sofiq_mitov_pak_e_nachelo", "text": "Люпко Петрович вече не е старши треньор на ЦСКА-София, обявиха от стадион \"Българска армия\". Сърбинът заявил намерението си да напусне на среща със собствениците на клуба. Той допусна такава възможност след загубата от \"Берое\" с 1:2, но след това Гриша Ганчев заяви пред няколко медии, че Петрович остава. Феновете на ЦСКА-София: Кучетата може и да спрат да лаят. А нататък? Мястото на европейския шампион с \"Цървена звезда\" временно се заема от Добромир Митов с досегашния щаб - Милош Крушчич, Ивайло Станев, Ивайло Петров и Кирил Динчев. Така кръгът в ЦСКА-София се затваря. Миналата пролет Митов пое отбора, след като Любослав Пенев си тръгна, а Петрович му стана съветник и реално той вземаше решенията. \"Берое\" подложи крак на ЦСКА-София  Все пак Добри Митов си остава временен треньор - до намирането на постоянен, доколкото това е възможно при сегашното ръководство на клуба. \"Берое\" подложи крак на ЦСКА-София ", "date": "2019.10.02", "title": "Нова смяна на местата: Петрович напусна ЦСКА-София, Митов пак е начело "}
{"url": "https://clubz.bg/88561-djonsyn_velikobritaniq_shte_napusne_es_na_31_oktomvri_kakvoto_i_da_stava", "text": "Британският премиер Борис Джонсън обеща днес Великобритания да напусне Европейския съюз на 31 октомври, \"каквото и да става\", със или без споразумение, предадоха Ройтерс и Франс прес, цитирани от БТА. Пред съпартийците си премиерът каза, че днес представя на ЕС конструктивни и разумни предложения, които предвиждат компромис и за двете страни. Председателят на Европейската комисия Жан-Клод Юнкер ще разговаря днес по телефона с британския премиер Борис Джонсън, съобщи говорител на ЕК, цитиран от БТА. Той отбеляза, че новите предложения ще бъдат оценени от ЕК обективно. По неговите думи предложенията трябва да бъдат правно приложими и да изпълняват целите на предпазната мярка, залегнала в договореното споразумение между ЕС и Лондон. Той потвърди, че в рамките на деня ще изпрати „конструктивни и разумни предложения\" до Брюксел за излизане от задънената улица на Брекзит. Те не предвиждат проверки по границата със Северна Ирландия. Зеленият евродепутат Филип Ламбертс обаче каза днес след речта на Джонсън, че не е окуражен и че се задава Брекзит без сделка.", "date": "2019.10.02", "title": "Джонсън: Великобритания ще напусне ЕС на 31 октомври, каквото и да става"}
{"url": "https://clubz.bg/88578-gradskiqt_syd_ne_razgleda_molbata_na_polfrijman_da_napuska_bylgariq", "text": "Софийски градски съд остави без разглеждане молбата от защитника на Джок Полфрийман, с която се иска да му бъде отменена наложената в качеството на обвиняем    Казано просто - адвокатът атакува забраната на австралиеца, която е факт още от времето на разследването срещу него. Но съдът счита, че практически не може да допусне разглеждане на тази забрана, тъй като тя е отпаднала с произнасянето на присъдата през 2008 г. Или казано още по-просто - не намира, че в момента съществува такава забрана  В разпореждане от днес председателят на съдебния състав приема, че:  Разпореждането е окончателно.", "date": "2019.10.02", "title": "Градският съд не разгледа молбата на Полфрийман да напуска България"}
{"url": "https://clubz.bg/88468-greta_i_uchenite", "text": "Как учените, ангажирани с темата за климатичните промени, оценяват речта на Грета Тунберг пред ООН. Немалко от тях отчитат, че 16-годишната активистка е успяла да повдигне темата и да събуди тревога и загриженост в много по-голяма степен, отколкото те при опитите си, които продължават десетилетия наред, съобщава Ен Би Си. Като усилията на Грета получават тяхната подкрепа. Това казва Салиймул Хък, директор на Международния център по климатични промени и развитие в Бангладеш. Сали Бенсън, директор на Института \"Прекур\" към Станфордския университет, приветства емоционалните забележки на Грета и нейните усилия да мобилизира младите хора да настояват за действия, които да предотвратят климатичните промени. В емоционалното си обръщение в ООН Тунберг упрекна световните лидери, че не правят достатъчно по въпроса за климатичните промени, като подчерта колко спешна е ситуацията в света, като често се позоваваше на доклад на Междуправителствения панел за климатичните промени от октомври 2018 г. за влиянието на увеличаването с 1,5 градуса на световните температури. Грета не беше първа (ВИДЕО) Докладът посочваше, че планетата вече се е затоплила с 1 градус Целзий от 19 век насам и слагаше 1,5 градуса като праг, отвъд който ефектите от климатичните промени, като топенето на ледовете, екстремни горещини и покачване на нивото на океаните, ще станат животозастрашаващи. Когато Тръмп срещна Грета... (ВИДЕО) Но дори възможността за намаляване на глобалните емисии на въглероден диоксид драматично до 2030 г. бързо губи реалната си стойност, според Саймън Донър, климатолог в Университета на Британска Колумбия във Ванкувър, Канада. Скорошни данни показаха колко трудно и какво предизвикателство е да се задържат дори сегашните нива на въглеродни емисии. Доклад, публикуван миналата година от   , изготвен от международен консорциум от климатолози, посочваше, че емисиите са били рекордно високи през 2018 г. След период на стабилизиране между 2014 и 2016 г. световните газови емисии почнаха да се увеличават през 2017 г. и скочиха с 2,7 процента през 2018 г.  Грета дава на съд Германия и Франция за замърсяване Когато Тръмп срещна Грета... (ВИДЕО) Грета дава на съд Германия и Франция за замърсяване", "date": "2019.10.02", "title": "Грета и учените"}
{"url": "https://clubz.bg/88553-pochina_karel_got_zlatniqt_glas_na_praga", "text": "На 80 години почина Карел Гот, съобщи чешката информационна агенция СТК. Златният глас на Прага е замлъкнал снощи сред най-близките си. Гот страдаше от остра форма на левкемия, както самият той оповести през септември т. г. Преди години той пребори раково заболяване на лимфните възли. Карел Гот беше на сцената в продължение на близо 6 десетилетия. Има продадени над 50 милиона албума. Една от най-известните му песни е \"Пчелата Мая\". Незабравими остават и и хитовете му \"Лейди Карнавал\", \"Веднъж около света\" и \"Улови светлината\".  Освен \"Златния глас на Прага\" го наричаха и \"Синатра на Изтока\". В родната си Чехия той беше легенда. Цели 42 пъти е спечелил наградата на публиката \"Златен славей\". Карел Гот е роден на 14 юли 1939 г. в Пилзен. На 18 г. учи за електротехник и точно тогава започва да се изявява като певец в кафенета в Прага. През 1968 г. печели първа награда на Евровизия в Лондон с хита си \"Хиляда прозорци\". Следват незабравимите хитове \"Лейди Карнавал\" от 1969 г., \"Веднъж около света\" - 1970 г., \"Бабичка\" - 1979 г. и \"Улови светлината\" от 1985 г. През 2003 г. Карел Гот получи инсулт, но се стабилизира. Последното му голямо турне беше през декември 2014 г. През юли т. г. отпразнува 80-годишнината си в театър в Прага, но само сред семейството си, близки и приятели. Тогава той окачестви отношението си към публиката: Карел Гот сключи последния си брак през 2008 г. в Лас Вегас с 37 години по-младата от него телевизионна водеща Ивана Махакова. От брака се раждат две дъщери - Шарлот Ела и Нели Софи. Гот има и още две дъщери от предишни бракове.", "date": "2019.10.02", "title": "Почина Карел Гот, златният глас на Прага"}
{"url": "https://clubz.bg/88558-sds_skochi_na_demokratichna_bylgariq_ne_mojela_da_uchastva_v_panorama", "text": "Явно тези дни предизборните участия по Българската национална телевизия са на \"мода\" за скандали. След като вчера лидерът на \"Атака\" си направи автореклама в ефир със скандално поведение в предаването \"Референдум\", днес СДС скочи на \"Демократична България\" заради... петъчната \"Панорама\". В дъното на новото дясно пререкание се крие това, че Съюзът на демократичните сили няма свой собствен представител в Европейския парламент, макар такъв да се води Александър Йорданов - поради простата причина, че СДС се закачи за вота през май към листата на управляващата партия ГЕРБ. Която и сега подкрепя по места. Синята партия дори не се регистрира за участие в европейския вот и на практика пропусна избори за първи път от създаването си. БНТ прекъсва \"Референдум\". Полиция вади Волен Сидеров от студиото (ВИДЕО) От СДС разпространиха днес отворено писмо, посветено на сигнал до Централната избирателна комисия, подаден от \"Демократична България\" на 30 септември. Поводът е, че представители и на СДС, и на ДБ, както и на НФСБ и \"Атака\" са били поканени за участие в \"Панорама\" този петък. Право на участие според споразумението с БНТ имат и партии, които са извън националния парламент, но имат представител в европейския такъв - при условие, че той е избран от тяхната листа. В случая с Александър Йорданов обаче, той бе избран от листата на ГЕРБ - следователно, партията му СДС не би трябвало да може да участва в предаването. На това са се позовали от ДБ в сигнала си до ЦИК. Който явно е бил уважен, защото в крайна сметка представител на СДС в студиото няма да има, видно от написаното в отвореното писмо от самото СДС. СДС с анализ след вота: Радан Кънев влезе по милост, ние спряхме БСП В него те обвиняват \"Демократична България\" в \"размахване на пръст, надвикване и огън в гръб\", както и че \"вие, в \"Демократична\" България, очевидно не харесвате демокрацията\". Оттам повтарят и недоизказаната си докрай теза след изборите за Европейски парламент - че Радан Кънев е станал евродепутат \"по милост\" и не би бил такъв, ако е имало тълкувателно решение на Конституционния съд. Това бяха думи на секретаря на СДС Илия Лазаров по време на партито партията, посветено на \"победата\" на вота (по думи на самите представители на сините). Тезата на Лазаров касае разпоредбите, според които гласовете \"Не подкрепям никого\" не се взимат предвид при определянето на прага за влизане в ЕП. На изборите през май ДБ получи 6,06% от гласовете. В сегашното отворено писмо обаче не се цитира секретарят, а \"уважавани юристи\", без да са назовани поименно. В заключение, от СДС пожелават на ДБ \"успех в \"Панорама!\" СЕМ защити БНТ и екипа на \"Референдум\" Очаквано: Борисов, Фандъкова и СДС подписаха за София и големи градове за местните избори СДС атакува Манолова с въпроси за 9 септември и Северна Корея СДС с анализ след вота: Радан Кънев влезе по милост, ние спряхме БСП СЕМ защити БНТ и екипа на \"Референдум\" Очаквано: Борисов, Фандъкова и СДС подписаха за София и големи градове за местните избори СДС атакува Манолова с въпроси за 9 септември и Северна Корея", "date": "2019.10.02", "title": "СДС скочи на Демократична България, не можела да участва в \"Панорама\""}
{"url": "https://clubz.bg/88549-gerb_razkri_bsp_iska_borisov_v_parlamenta_za_da_cherpi_ot_rejtinga_mu", "text": "Парламентарно откритие на деня: от БСП искали премиерът Бойко Борисов да идва всеки месец в Народното събрание за блиц парламентарен контрол, за да... могат и те да черпят от високия му рейтинг. Това се разбра от думите на председателката на ПГ на ГЕРБ Даниела Дариткова по време на продължили над час и половина дебати на тема да се върне ли практиката с редовно препитване на Борисов и вицепремиерите му по актуални теми от депутатите.  Предложението за промени в правилника на Народното събрание за връщане на отменения от ГЕРБ блиц контрол е на левицата. Основният мотив - премиерът Борисов не уважава редовния петъчен парламентарен контрол, не се появява с месеци, а ръководството на законодателния орган редовно отклонява въпроси и питания към него с аргумент, че не той в правителството отговаря за една или друга политика - има си ресорни министри.  Дебатите почти не стигнаха до разговор по същество трябва ли депутатите да препитват регулярно Борисов и заместниците му по актуални теми или не. Но пък се разгърна пиперлива дискусия на тема демокрация, конституция, парламентаризъм, мажоритарна изборна система, кабинета \"Орешарски\", Виктор Орбан, та даже и Мая Манолова и избора й за омбудсман. Чуха се и някои \"екзотични\" предложения и преположения. Едно от тях отново дойде от ГЕРБ - от депутата и бивш конституционен съдия Георги Марков, който все пак предупреди, че не ангажира групата с мнението си - било лично. Марков допусна, например, че Народното събрание трябвало да заседава \"на сесии\" и да не е постоянно действащ орган, който постоянно променя закони.  Искрен Веселинов от ВМРО (Обединени патриоти) добави, че била проблем на демокрацията \"хиперактивността на депутатите, които произвеждали много законопроекти\".  Вероятно откритието на Дариткова бе в следствие на изявление на Георги Свиленски от БСП, който заяви, че с настояването Бойко Борисов да идва и да отговаря на въпроси в парламента е с цел да се повиши доверието в Народното събрание като институция. Всъщност повторената много пъти теза на социалистите бе, че законодателният орган се е превърнал в придатък на правителството и премиера, а според конституцията би трябвало да е обратното. Антон Кутев от БСП неколкосратно повтори, че според него неявяването на парламентарен контро на Борисов е нарушение на основния закон, в който пише, че България е парламентарна република.  Контрира Красимир Ципов от ГЕРБ, който извади статискита как от началото на сесията имало 26 въпроса и питания към премиера Бойко Борисов, които обаче не отговаряли на правилника. Освен това обвини БСП, че Борисов не участвал в парламентарния контрол:  добави на свой ред социалистът Таско Ерменков. От БСП отбелязаха, че според правилата, които премиерът сам е определил в Министерския съвет, той може да отговаря само за въпроси, свързани със сигурността. А в същото време на практика отговаря за всяко нещо в държавата и дори лично обявява, че ще се обади на депутатите си и ще ги инструктира как да гласуват, като например по казуса със създаване на анкетна парламентарна комисия по случващото се в БНР.  , поиска Антон Кутев. На всичко това Даниела Дариткова - лидерка на ГЕРБ в парламента - отвърна:  Тя се върна към периода 2013 г.-2014 г., когато управляваше кабинета на Пламен Орешарски, когато на фона на нестихващи протести и обсаден парламент, депутатите по време на блиц-контрола били слушали непрестанно отчети, че всичко е наред. Допълни, че ако опозицията спазва правилника на парламента, има много възможности Борисов да се явява винаги по актуални теми. Тук дойде и откритието, че БСП искали \"да се възползват от високия рейтинг на премиера и да черпят от него\". Наложи се Валери Жаблянов от БСП да й отвърне, че има много държави, които са далеч от определението \"демократични\", за които се твърди, че управниците им били \"близо до народа\". Припомни и че по конституция работа на министър-председателя е да бъде в Народното събрание за парламентарен контрол на първо място, а не да се среща със строители по обекти.  \"Воля\", която все по-често и редовно гласува с ГЕРБ, не подкрепи възстановяването на блиц контрола. \"Патриотите\" - също - но с аргумент, че това няма да предотврати неидването на Борисов в Народното събрание. По думите на Искрен Веселинов \"когато имаше близ контрол - той пак всяка сряда беше в командировка\" (блиц контролът се провеждаше в сряда - б.р.) Единствето от \"Атака\" се получи подкрепа - но не заради Бойко Борисов, а заради това, че \"негови министри се крият зад широкия му гръб\" и също избягвали въпроси - заяви депутатът Павел Шопов. Очевидно - макар и неназовавайки го - в опит да продължи войната между \"Атака\" и бившия им вече коалиционен партньор ВМРО с лидер вицепремиера Красимир Каракачанов.  По същество - предложението на социалистите бе министър-председателят да се явява в парламента в последните до два часа от заседанието всяка първа сряда на всеки месец и да отговаря на устни въпроси, като всяка група да може да задава по два, а независимите депутати да имат право на общо два въпроса към него. Предвиждаше се, ако премиерът отсъства, да се определя друга дата в месеца, когато да дойде и да отговаря. С 68 гласа \"за\", 85 \"против\" и 11 \"въздържал се\" промяната в правилника на НС закономерно бе отхвърлена.  А ДПС просто не участва в дискусията.", "date": "2019.10.02", "title": "ГЕРБ \"разкри\": БСП иска Борисов в парламента, за да черпи от рейтинга му"}
{"url": "https://clubz.bg/88548-dva_ot_pette_naj_golemi_falita_prez_2018_g_sa_svyrzani_s_ktb", "text": "Две от петте най-големи компании, които са  фалирали през изминалата 2018 година са по един или друг начин свързани с банкрутиралата Корпоративна търговска банка. Това сочат данните на ново изследване за несъстоятелността на предприятията в Централна и Източна Европа, публикувано от специализираната фирма за кредитно застраховане  . Освен това, оказва се, България е на непрестижното второ място по ръст на компаниите, обявили несъстоятелност за изминалите 12 месеца, веднага след Хърватия. Въпреки това е важно да се отбележи, че броят на тези случаи в номинална стойност е доста по-малък от средното за региона, което вероятно се дължи и на по-малкия общ брой на големите предприятия. Резултатите от проучването идват само ден след като министърът на икономиката Емил Караниколов коментира в интервю за в. \"24 часа\", че през последната година няма нито един фалирал завод в страната.  Преди Ананиев се говорело за фалити на болници, вече не Ето кои са и петте най-големите фалита в България през последната година: Най-големият банкрут за 2018 година е на \"Технологичен център - Институт по микроелектроника\" (ТЦ-ИМЕ). Компанията беше част от империята на банкера Цветан Василев преди КТБ да фалира. Чрез нея са финансирани повечето медийни проекти на бизнесмена, подпомагани са футболни отбори и са купувани стотици недвижими имоти. След влизането на синдиците в банката става ясно, че задълженията на компанията към фалиралият кредитор достигат почти 90 млн. евро. Следва дълъг процес на процедурата по несъстоятелност и през 2018 година \"ТЦ-ИМЕ\" окончателно приключва съществуването си. Компанията на Гриша Ганчев започна да произвежда китайските автомобили \"Грейт Уол\" през 2012 година, а 6 години по-късно се преврърна във втория най-голям корпоративен фалит в страната. След като бяха направени няколко опита за преструктуриране на компанията и отделяне на дистрибуторската мрежа от производствения процес, през 2018 година фирмата е банкрутирала окончателно.  Второто дружество, което гравитираше около кръга от фирми на Цветан Василев. Чрез него банкера управляваше стъкларския завод \"Рубин\". Преди дни основният свидетел по делото срещу Василев - неговата бивша дясна ръка Бисер Лазов, каза пред съда, че дружеството е било собственост на някой Васил Дойчев, който е бил използван за финансиране на странични стопански проекти. \"Рема Тред\" ЕООД е и мажоритарен собственик на \"Корси маунтин ризорт\" - фирмата, която изкупува собствеността на \"Петрол\" АД.  Бисер Лазов: Измислиха си цял несъществуващ кораб, за да точат КТБ Очакваният фалит на един от най-големите вносители и търговци със стоителна и минна техника се е случи отново през изминалата година. Точни данни за причините за фалита не са известни, но се смята, че след като собственикът Киро Киров беше отвлечен от т.нар. групировка \"Наглите\" и изплатения огромен подкуп, фирмата е влязла в дългова спирала, от която не е могла да се измъкне.  Компания, която се занимаваше основно със производство на земеделски и животински продукти. Собственик на фирмата е украинския бизнесмен Валерий Струнин. Проблемите идват, когато производителя не успява да обслужва навреме кредит към една от големите банки в страната.  Доган поддържал енергийната стабилност \"Кофас\" очаква страната ни да продължи да генерира стабилен растеж от 3,4% на година. Компанията взима предвид исторически ниските нива на безработица (4,2% според последните данните на НСИ) и увеличението на минималната работна заплата. Резултатите от проучването показват, че е твърде вероятно високият брой на фалирали компании да продължи да расте, заради повишените разходи за труд, рискът в някои сектори като строителството, както и заради недостатъчното добре обучени кадри.  Бисер Лазов: Измислиха си цял несъществуващ кораб, за да точат КТБ Доган поддържал енергийната стабилност", "date": "2019.10.02", "title": "Два от петте най-големи фалита през 2018 г. са свързани с КТБ"}
{"url": "https://clubz.bg/88571-jordanka_fandykova_sofiq_da_ne_stava_zalojnik_na_politicheski_ambicii", "text": "София не трябва да става заложник на политически амбиции. Това заяви пред бТВ Йорданка Фандъкова, кандидат за кмет на столицата от ГЕРБ. Тя отговори и на някои от критиките към досегашното й управление, като например закупуването на електробуси. Фандъкова изтъкна, че общи ще бъдат купени над 80 електробуса. Всеки един от тях струва 750 хил. лв., като тази цена е най-ниската в Европа към този момент. По отношение на дълга на София тя изтъкна, че столицата има най-високия възможен кредитен рейтинг. А общината е длъжна плащанията по дълга да не надвишват 15% от собствените приходи. Към момента в София разходите по дълга са 7,7%. И допълни, че общината е изключително консервативна по отношение на дълга.", "date": "2019.10.02", "title": "Йорданка Фандъкова: София да не става заложник на политически амбиции"}
{"url": "https://clubz.bg/88579-putin_pazi_trymp_ot_obvineniqta_obeshtava_pod_sekret_pak_da_se_namesi_v_us_izborite", "text": "Руският президент Владимир Путин защити американския си колега Доналд Тръмп срещу обвиненията, че държавният глава на САЩ е оказвал телефонен натиск над Киев да дискредиритра политическия опонент на Тръмп Джо Байдън, като заяви че няма „нищо компроментиращо“ в стенограмата на разговора, предаде Франс прес. В същото време шефът на американската дипломаиця Майк Помпео потвърди в сряда, че е присъствал на телефонния разговор между Тръмп и украинския му колега Зеленски, който е в центъра на процедура за отстраняване на президента на САЩ от длъжност, предаде агенция Белга.   Помпео говори на съвместна пресконференция с италианския му колега Луиджи ди Майо в Рим. Междувременно руски медии цитираха Путин да се шегува, че Москва може да се намеси на бъдещи избори в САЩ. Запитан на форума \"Руска енергийна седмица\" в Москва дали Русия може да направи това, руският президент използва израз на предишната британска министър-председателка Тереза Мей: \"Много е вероятно\". По думите на Путин Москва би работила с всеки президент, избран от народа на САЩ. Той добави, че никога не е имало близост между него и Тръмп, но че двамата имат отношения, основаващи се на доверие. Руският лидер посочи, че американският президент продължава да иска  възстановяване на отношенията д Русия и иска да използва всяка възможност за това. Според Путин Русия е била въвлечена във вътрешнополитическите борби в САЩ още преди избора на Тръмп за президент през ноември 2016 г. Нападките срещу него в САЩ използват антируска риторика, каза руският президент.", "date": "2019.10.02", "title": "Путин пази Тръмп от обвиненията, обещава \"под секрет\" пак да се намеси в US изборите"}
{"url": "https://clubz.bg/88552-italianska_jurnalistka_nosi_sirene_na_pompeo", "text": "Италианска телевизионна журналистка подари на американския държавен секретар Майк Помпейо парче сирене пармезан (пармиджано) по време на неговата среща с италианския премиер Джузепе Конте, предаде Франс прес, цитирана от БТА. Аличе Мартинели, която е журналистка в италианската разследваща телевизионна програма \"Хиените\", връчи на смаяния Помпео парче от емблематичното италианско сирене. Помпео се усмихна и после предаде подаръка на Конте, който стоеше до него. През това време журналистката беше отведена до изхода на залата от двама агенти по сигурността. Италианският премиер пък заяви: Фермерите от Колдирети, основната селскостопанска организация в Италия, също организираха специално посрещане на Помпео, когато той дойде в президентския дворец Куиринале в Рим за среща със президента Серджо Матарела. Те носеха плакати, на които пишеше:  Фермерите също носеха техни продукти, представяйки ги като подаръци за Тръмп, сред които имаше пармезан, пармска шунка, зехтин и други вкусотии италианско производство. Италианските селскостопански производители са обезпокоени, че Вашингтон може да въведе мита върху продукцията им. Според информации на различни медии Вашингтон е бил оторизиран от Световната търговска организация да наложи годишни мита в размер на 7,5 милиарда щатски долара върху европейски продукти. Официално това решение може да бъде обявено в идните дни. То се вписва в датиращ от 15 години конфликт между \"Еърбъс\" и \"Боинг\" за евентуални субсидии, изплатени на европейския авиоконструктор. През уикенда италианската министърка на земеделието Тереза Беланова, която е бивша фермерка и синдикалистка, вдигна тревога относно опасността за налагане на мита от страна на САЩ. Тя припомни, че американците внасят италиански селскостопански и хранително-вкусови продукти на стойност 4,5 милиарда евро, което е 10 процента от италианския износ. Беланова настоя Конте да се намеси и да убеди Вашингтон да се откаже от плановете за митата.", "date": "2019.10.02", "title": "Италианска журналистка носи сирене на Помпео"}
{"url": "https://clubz.bg/88563-edinodushno_vss_pusna_plamen_georgiev_vyv_valensiq_toj_ne_se_qvi", "text": "След като вчера добросъвестно и лично внесе документи пред Висшия съдебен съвет, днес Пламен Георгиев за секунди   стана   и може да поеме консулския пост във Валенсия. ВСС освобождава Пламен Георгиев като прокурор, за да стане консул Прокурорската колегия го освободи единодушно и без дебат - 9:0 гласа. Кандидатът изобощ не се появи, но той няма и такова задължение. А казваме  , защото прокурорът със забележителна кариера, както се казва, този мач вече го е играл. Едва избран през 2011 г. за зам.шеф на още неродената Спецпрокуратура (сформираща се под благосклонния поглед на първия кабинет на ГЕРБ), той веднага бива освободен като магистрат, мястото му се пази, защото става, зам.-министър на правосъдието. В екипа на Диана Ковачева...  Борисов: Пламен Георгиев е с образования, награди, милиарди конфискувани средства, няколко езика... От този стол прелита като шеф на Комисията за отнемане на незаконно придобитото имущество, прераснала в далеч по-овластената и обединила множество ведомства (като резултат на антикорупционната политика на втория кабинет на ГЕРБ) новосформирана КПКОНПИ. Пламен Георгиев отново е прокурор - редови, не зам.-шеф При третия кабинет на ГЕРБ след проблеми с прословутия му тризонет с тераса, Георгиев подаде оставка от 31 юли от антикорупционния орган. И ВСС отново се събра - по време на съдебната ваканция на 5 август, за да го възстанови като действащ прокурор. За да го освободи днес отново... Борисов: Пламен Георгиев е с образования, награди, милиарди конфискувани средства, няколко езика... Пламен Георгиев отново е прокурор - редови, не зам.-шеф", "date": "2019.10.02", "title": "Единодушно: ВСС пусна Пламен Георгиев във Валенсия. Той не се яви"}
{"url": "https://clubz.bg/88546-ako_v_oktomvrijskata_revolyuciq_bqha_zameseni_vampiri%E2%80%A6", "text": "Звездата на руското кино Данила Козловски отново е подложен на остри критики. Но ако преди година и половина атаките срещу трейлъра на режисираната от него спортна драма „Треньор” бяха от обикновени тролове, хейтъри и футболни фенове, този път нападателите са от съвсем друга духовна, даже духовническа категория. Причината за новата вълна обвинения е в сюжета на бъдещия сериал „Карамора”, чийто герои са от царската династия Романови. Тук трябва да припомним, че предишният руски филм за представител на това семейство - „Матилда”- предизвика голям скандал. Част от руското общество се оказа свръхчувствителна на тази тема - подобно на някои ислямски общности на тема карикатури на Пророка. В случая с „Матилда” това, което дълбоко обиди, огорчи и възмути феновете на Николай II, беше, че според сюжета още преди да седне на трона и да се ожени, монархът е имал романтична връзка с известна балерина. Ако този банален исторически факт ви се струва обиден, какво ще кажете за това: в „Карамора” династията Романови управлява Русия с помощта на могъщ вампирски клан? Това напомня за „Империята на злото“, макар че определението на Рейгън се отнасяше за СССР, а тук става дума за царска Русия. Един от първите, които осъдиха Козловски, беше архимандрит Нектарий, разпознал в историята  , а след него – протойерей Всеволод Чаплин   и големият почитател на Николай II, авторът на филма за последния император „Оболганный государь“   Сергей Алиев. Данила Козловски вече завършва работата си като режисьор по сериала, който трябва да тръгне по екраните есента на 2020 г., съобщава „Комерсант”. Действието се развива „в алтернативна Русия”, където императорският дом се охранява от древно семейство вампири. Влизайки в борба със злите духове, главният герой   неволно ще отприщи световна война, както и революцията от 1917 г.… Филмът не е съвсем готов, но по стар руски обичай страстите около него вече врят и кипят, като най-възмутени са представителите на Руската православна църква. Според свещеника филмите, които „унижават” Иван Грозни, Распутин и царското семейство, са част от култура, която може да се нарече „сатанинска“. Архимандритът призова Държавната дума да забрани снимките на всеки такъв филм. Какво можем да кажем? Сюжетът на филма, който прави Козловски, със сигурност е лукав - пише „Комерсант”, - и е поредният опит революцията да бъде обяснена с намесата на извънземни, а този път отвъдморски сили. Ако духовниците се възмущават от факта, че вместо истинската трагична история от 1917 г. отново ни предлагат отчаяна измислица, това ще звучи поне разумно. Но архимандритът се възмущава от друго - от самото съприкосновение до  , а опитите за подобна мрачна забрана са просто смешни. Козловски се опитва, макар и в жанра на алтернативната история, да разсъждава върху причините за революцията, а служителят на Църквата изисква  “, защото всеки подобен опит е  . Дали младият режисьор е предполагал, че ще бъде зачислен сред сатанистите още преди да е завършил филма? Така или иначе, вече очакваме с голям интерес сериала „Карамора”. Миналата година Църквата   направи незаменима реклама на „Матилда” - филм, който иначе можеше да мине незабелязано. Сега, изглежда, се опитват да повторят същия номер и с този нов сериал - дано поне да си струва. Данила Валериевич Козловски е руски театрален и киноактьор. Роден е на 3 май 1985 г. в Москва, учил музика и балет, тренирал футбол. През 2002 г. завършва специално кадетско училище, подготвящо кадри за военноморските сили - а след това актьорско майсторство и режисура в Санктпетербургската държавна театрална академия. През 2005 г. печели филмовата награда „Бял слон“ на Гилдията на филмовите критици в Русия за „Най-добър актьор“ с ролята на Николай в игралния филм „Гарпастум“ на Алексей Герман-младши. От 2012 г. е в трупата на академчния Малий театър в Санкт Петербург. През 2014 г. Козловски прави холивудския си дебют  , същата година се снима и в реклама на „Шанел” с Кира Найтли. На 20 май 2015-а сбъдва голямата си мечта - представя се от сцената на Болшой театър в Москва като вокалист с концерта „Голямата мечта на обикновения човек”. Заедно с оркестър „Фонограф-Симфо-Джаз” пее хитове на американски поп и джаз класици от средата на ХХ век като Франк Синатра, Тони Бенет, Дийн Мартин, Нат Кинг Коул. През август 2016 г. дебютира като режисьор със спортната драма „Треньор“, в която играе главната роля на бивш голмайстор на националния отбор по футбол, който става треньор на провинциален тим. Козловски е също продуцент и сценарист на филма. Година по-късно го гледахме в скандалния руски филм „Матилда“, режисиран от Алексей Учител. А през есента на 2017-а се снима в няколко епизода от последния сезон на популярния тв сериал „Викинги” на канала „History”  . Участвал е в британския сериал „Макмафия”, в „Довлатов” на Алексей Герман-младши, в „Декоратор” - по един от детективските романи на Борис Акунин за Ернст Фандорин. През октомври 2020 г. предстои да видим втория му режисьорски игрален филм „Когда падали аисты”   за пожарникар – герой и участник в ликвидацията на последствията от трагедията в Чернобиската АЕЦ.", "date": "2019.10.02", "title": "Ако в Октомврийската революция бяха замесени вампири…"}
{"url": "https://clubz.bg/88562-kabinetyt_otpusna_nad_430_000_lv_za_ofisa_na_svetovnata_banka_v_sofiq", "text": "Над 430 000 лева за офиса на Световната банка у нас одобри днес правителството. Средствата ще бъдат преведени по бюджета на Министерство на финансите, като са за сметка на преструктуриране на разходите по централния бюджет. С тях \"ще бъде обезпечено изпълнението на ангажиментите на страната ни по Споразумението между правителството на Република България и Международната банка за възстановяване и развитие (\"Световна банка\") за дългосрочното позициониране и функциониране на Офиса на Световната банка за споделени услуги и други функции в София\", посочват от правителствения пресцентър. Без да има разбивка за какво точно ще бъдат направени разходи. И отбелязват изрично, че \"същата практика е прилагана и в другите страни, в които Банката има подобни структури и предоставя изнесени дейности\". Световната банка: България няма нужда от още полицаи, заплатите - шведски Споразумението влезе в сила на 10 май тази година. То предвижда правителството да окаже финансова подкрепа Световната банка при функционирането на офиса й за споделени услуги и други функции в София за периода на неговото действие на територията на страната и \"при параметри и условия, съобразени с международните стандарти за обезпечаване функционирането на международни финансови институции от ранга на Световната банка\". В самото споразумение е записано, че се \"очаква офисът на СБ да включва голям брой специалисти по информационни технологии\", \"предвижда се да се разработват и доставят услуги и продукти с висока добавена стойност\", като за петгодишен период трябва да се достигне пълния капацитет от заети 300 души на пълен работен ден. А финансовата рамка за това предвижда - за тази година - общо 1,5 млн. лв; за 2020 г. - 3,5 млн. лв., за 2021 г. - 2,1 млн. лв. и за 2022-а - 2,4 млн. лв.", "date": "2019.10.02", "title": "Кабинетът отпусна над 430 000 лв. за офиса на Световната банка в София"}
{"url": "https://clubz.bg/88565-otpusnaha_nad_50_miliona_za_malki_pytishta_i_blizo_30_za_jivotnovydite", "text": "Правителството и днес развърза кесията. На редовното си заседание Министерският съвет отпусна близо 51 милиона лева за пътища и близо 30 милиона за животновъдите. 50 817 326 лв. отиват по бюджета на Министерството на регионалното развитие и благоустройството за извършване на дейности предимно по второкласна и третокласна републиканска пътна мрежа. С част от средствата - 45 317 326 лв., ще бъдат финансирани ремонт на асфалтова настилка, локални ремонти, отводнителни мероприятия, бетонови работи, полагане на нова хидроизолация и подмяна на фуги на съоръжения, ремонт и монтаж на нови ограничителни системи, възстановяване на вертикалната сигнализация, полагане на хоризонтална маркировка, ландшафтно оформяне и други, посочват от правителствения пресцентър. Голяма част от предвидените за ремонт отсечки са по направления, които са изключително натоварени целогодишно, като  и др. Други от обектите са част от туристическите маршрути към българското Черноморие -  Остатъкът от ресурса в размер на 5,5 млн. лв. ще бъде изразходван за изплащане на равностойните парични обезщетения на собствениците на отчуждените имоти и части от имоти, засегнати от изграждането на първия етап от обходния път на град Бургас и локалните платна към него. Отпускат се и 27 млн. лв. по бюджета на Държавен фонд \"Земеделие\" за преходна национална помощ за животновъди. Става въпрос за животновъди, отглеждащи говеда, овце-майки и кози-майки през зимния период, когато има по-голяма необходимост от допълнително финансиране за извършване на животновъдната дейност.", "date": "2019.10.02", "title": "Отпуснаха над 50 милиона за малки пътища и близо 30 за животновъдите"}
{"url": "https://clubz.bg/88543-krasivata_protestyrka_s_policaq_ot_onazi_snimka_veche_e_kandidat_kmet", "text": "Тя е Деси Николова и макар и съвсем млада, е кандидатът на Демократична България за кмет. При това, не на какво да е, а на родния град на министър-председателя - Банкя. Ще кажете - предизборно време е, всеки 4-ти гражданин е кандидат за нещо си, какво ни занимавате... Историята на една снимка Красивото момиче от статуса по-горе е същата   срещу назначаването на Делян Пеевски, която със сълзи в очи увещаваше полицай да се пази. Кадърът е направен от Стефан Стефанов в късния селдобед на 12 ноември 2013 г., когато полицаите осигуряват кордон, за да се измъкнат депутатите безопасно от протестиращите срещу спускането на \"успелия млад мъж\" на върха на ДАНС. Тогава Деси е 15-годишна ученичка, а снимката с нея и непознатия полицай обикаля не само родния ефир, но и световните информационни агенции. Тя вдъхновява дори Мерил Стрийп. #Кой какво направи през лятото на 2013-а? После на снимката биват правени и  с \"порастването\" на героите. Жандармеристът й казва  .\" Тя му казва: - това поне споделя участничката, която цели 2 години не знаела нищо за униформения. Иван тогава е на 31 г. Новината, че Деси е кандидатът за Банкя всъщност е факт от края на септември. Тя е не само активист, а и председател на младежката структура  , и още следва политология в СУ \"Св. Климент Охридски\". Арестуваният снощи на протеста - на свобода и без обвинения През 2016 г. полицаи задържаха баща й, който протестираше, също пред парламента. #Кой какво направи през лятото на 2013-а? Арестуваният снощи на протеста - на свобода и без обвинения", "date": "2019.10.02", "title": "Красивата протестърка с полицая от \"онази снимка\" вече е кандидат-кмет"}
{"url": "https://clubz.bg/88554-djonsyn_s_predlojenie_ili_ili_kym_es_za_brekzit", "text": "Британският премиер Борис Джонсън ще представи днес окончателното си предложение за Брекзит, което ще изпрати на Брюксел. Джонсън ще направи това в заключителната си реч на годишната конференция на британските консерватори, която се провежда в Манчестър, предаде Ройтерс, цитирана от БТА. В речта си пред делегатите на форума Джонсън ще каже, че ако Брюксел не прояви разбиране и не сключи сделка въз основа на това предложение, то Великобритания ще спре да говори по темата и ще напусне ЕС на 31 октомври. В заключителната си реч Джонсън ще се придържа към твърдата си линия за Брекзит, като ще представи подробности за онова, което той вече нарече \"справедлив и разумен компромис\" за Брекзит. Британското правителство същевременно уточни, че ще прати новото британско предложение за Брекзит на Брюксел, след като Джонсън закрие днес годишната конференция на торите, предаде Асошиейтед прес.", "date": "2019.10.02", "title": "Джонсън с предложение \"или-или\" към ЕС за Брекзит"}
{"url": "https://clubz.bg/88550-za_kupata_cska_sofiq_gostuva_na_arda_levski_igrae_s_cherno_more", "text": "ЦСКА-София изтегли най-тежкият жребий от всички фаворити в турнира за Купата на България - на осминафиналите \"червените\" гостуват на \"Арда\" (Кърджали). Отново се играе по един мач на терена на отбора, изтеглен първи. Церемонията бе днес. Двубоите са в периода 29-31 октомври - между двата тура на местните избори и след паузата за националните отбори. ЦСКА-София изживява труден период с поредица от неубедителни резултати, докато \"Арда\" е в подем. \"Левски\" приема \"Черно море\". И тук сблъсъкът ще е интересен, но \"Герена\" дава предимство на \"сините\". Носителят на трофея \"Локомотив\" (Пловдив) изтегли тим от Втора лига, както и \"Лудогорец\".  ", "date": "2019.10.02", "title": "За Купата: ЦСКА-София гостува на \"Арда\", \"Левски\" играе с \"Черно море\""}
{"url": "https://clubz.bg/88542-norvegiq_zapochna_da_tegli_pari_ot_suverenniq_si_fond", "text": "Норвегия изненадващо изтегля близо 400 млн. долара от своя суверенен фонд, отбелязвайки първото подобно изваждане на средства за близо година. Най-големият производител на петрол в Западна Европа вероятно е решил се възползва от своята „касичка“ в момент на ценови спад на петролните пазари, съобщава Bloomberg, цитиран от  Въпросният фонд е един от най-големите такива в света и към момента разполага с над 1 трлн. долара, а тегленето на пари от него е изключително необичайно действие от страна на правителството. До момента това се е случвало няколко пъти, като първият беше през 2016 г.. Тогава властите решиха да попълнят дупките след срив в цените на суровия петрол. Огромният фискален буфер, който фондът представлява, помогна на централната банка на Норвегия да избегне някои от крайните мерки на паричните стимули, до които трябваше да прибягнат останалите национални банкови регулатори. Норвегия увещава венецуелските управляващи и опозиция да преговарят  Все още няма официална информация от финансовото министерство на Осло за причините за последното изтегляне, което е предшествано от спада на петролните цени, достигайки своеобразно 7-месечно дъно в началото на август. Според изданието е възможно решението да произлиза от факта, че бюджетът на Норвегия може да е станал по-чувствителен към нестабилността на цените на стоките, след като правителството, изразходва рекордни суми от приходите на страната от изкопаеми горива. Въпреки това обаче изтеглянето на пари от фонда е изненадващо на фона на съобщението на правителството от май, че очаква да депозира още 3,7 млрд. долара в буфера през 2019 г. От Norges Bank Investment Management, звеното на централната банка, което управлява Норвежки суверенен фонд, е отказало официален коментар пред Bloomberg.  Норвегия със световен рекорд: 1/3 от новите коли са електрически Анализаторите все още не разбират защо правителството е предприело подобен ход. Норвегия, която е водещ производител в петролната и газовата индустрия още от 70-те години на миналия век, използва приходите от данъците от газовата и петролната сфера, държавни дялове в офшорните находища и дивидентите от дружеството Equinor, за да намали бюджетния дефицит, със самоналожено правило да не харчи повече от 3% от фонда всяка година. Норвегия със световен рекорд: 1/3 от новите коли са електрически", "date": "2019.10.02", "title": "Норвегия започна да тегли пари от суверенния си фонд"}
{"url": "https://clubz.bg/88551-sem_zashtiti_bnt_i_ekipa_na_referendum", "text": "Съветът за електронни медии (СЕМ) ще излезе с позиция в подкрепа към обществената телевизия и екипа на предаването „Референдум“ след участието на лидера на „Атака“ Волен Сидеров, който узурпира ефира и трябваше да бъде изведен с полиция. Кошлуков разпореди: Без Сидеров в ефира на БНТ. \"Атака\" съди телевизията Членове на СЕМ определиха поведението на водещата на предаването Добрина Чешмеджиева като \"високо професионално\" по време на агресивното поведение на лидера на „Атака“ в студиото.  Очаква се днес СЕМ да изпрати записа на предаването на Централната избирателна комисия (ЦИК). Малко преди това от ръководството на БНТ излязоха с позиция, в която се казва, че ще поискат „Атака“ да няма право на уачстие в ефира на обществената телевизия до края на изборната кампания и очакват решение на регулаторния орган и ЦИК.  БНТ прекъсва \"Референдум\". Полиция вади Волен Сидеров от студиото (ВИДЕО) Според друг член на СЕМ - Бетина Жотева, станалото снощи в предаването „Референдум“ е безобразие и е абсолютно недопустимо.  Според Ивелина Димитрова обществената медия не е парламента и не може който и да е политик да взема ролята на водещия и да раздава заплахи. С 4 гласа „за“ членовете на СЕМ решиха да наложат две глоби на БНР. И двете глоби са максиманлни заради спирането на програма \"Хоризонт\" на 13 септември за пет часа. Едната - от 7 хил. лв., е за нарушаване на лицензията на \"Хоризонт\", тъй като тя е дадена за 24-часово излъчване. А втората - 20 хил. лв., е за нарушаване на правото на информация на гражданите.  С това решение регулаторният орган върви към процедура за искане на оставката на генералния директор на БНР Светослав Костов. Още миналата седмица от СЕМ призоваха той сам да напусне поста. Но в поредица от интервюта той каза, че няма да го направи и ще обжалва пред съда.  По закон, едно от условията за предсрочно прекратяване на мандата на генералния директор е \"ако се установи, че извършва или допуска извършването от други лица на груби или системни нарушения на разпоредбите относно принципите за осъществяване на дейността на радио- и телевизионните оператори\".  Според източници на Клуб Z, за да се изпълни със съдържание изискването за \"системност\" на нарушенията, се обмисляло към нарушаването на лицензията и на правото на информираност на гражданите, да се приложи като мотив и оповестяването в ефира на радиото на името на заподозряното за тероризъм непълнолетно момче от Пловдив. Въпросът обаче е в това, че въпросното оповестяване бе извършено в мандата на предишния генерален директор на радиото Александър Велев, а на наследника му Костов просто е било връчено наказателното постановление за нарушението. Костов бе избран на поста в края на юли.  БНТ прекъсва \"Референдум\". Полиция вади Волен Сидеров от студиото (ВИДЕО)", "date": "2019.10.02", "title": "СЕМ защити БНТ и екипа на \"Референдум\""}
{"url": "https://clubz.bg/88541-zaharieva_podkrepata_za_severna_makedoniq_nikoga_ne_e_bila_bezuslovna", "text": "ГЕРБ понася щети от поведението и действията на коалиционните си партньори. Това заяви вицепремиерът и министър на външните работи Екатерина Захариева пред Нова тв. Поводът - безпрецедентният скандал в ефира на БНТ, довел до намеса на полицията, с участието на лидера на \"Атака\" Волен Сидеров. БНТ прекъсва \"Референдум\". Полиция вади Волен Сидеров от студиото (ВИДЕО) Захариева нарече поведението на Сидеров \"недопустимо\" и го обяви за \"неуважение към гражданите\". И припомни, че водачът на \"Атака\" не прави за първи път такива сцени и това е явно \"някакъв негов си начин да стяга електората\". Според нея обаче \"всички ние трябва да разберем, че не това е начинът\", а и се зачуди какъв е този електорат, който може да активизиран така. Кошлуков разпореди: Без Сидеров в ефира на БНТ. \"Атака\" съди телевизията Министърката посочи, че в рамките на коалиционните отношения, макар и тя самата да участва рядко в такава комуникация, лидерът на \"Атака\" се държи доста по-различно. Тя обаче не отрече, че \"Атака\" са част от управлението на страната.  Захариева говори и за отношенията със Северна Македония. Това заяви вицепремиерът и министър на външните работи Екатерина Захариева пред Нова тв. Думите идват след консултативната среща при президента Румен Радев, посветена на отношенията със западната ни съседка, свикана преди Европейския съвет на 17 октомври. На него лидерите от ЕС трябва да решат дали да поканят за преговори за членство в Съюза на Северна Македония и Албания.  Борисов: Нека тази убийствена война от страна на Скопие да не продължава По думите й още през 2012 година е имало поредна препоръка за започване на преговори за членство на Северна Македония в ЕС. Тогава позицията на България е била, че не може да подкрепи членство на страната в ЕС, именно поради липса на добросъседски отношения. \"Ултимативният тон към Северна Македония носи риск за интересите на България\" Кошлуков разпореди: Без Сидеров в ефира на БНТ. \"Атака\" съди телевизията Борисов: Нека тази убийствена война от страна на Скопие да не продължава \"Ултимативният тон към Северна Македония носи риск за интересите на България\"", "date": "2019.10.02", "title": "Захариева: Подкрепата за Северна Македония никога не е била безусловна"}
{"url": "https://clubz.bg/88544-market_links_2_razlika_mejdu_zdravko_dimitrov_i_slavcho_atanasov_v_plovdiv", "text": "Кметската надпревара в Пловдив на поредни избори се очертава оспорвана. Това става ясно от данните от експресно проучване на „Маркет линкс” по поръчка на бТВ, проведено непосредствено преди старта на официалната предизборна кампания - в периода 21-24 септември.  Социологическото проучване показва, че най-голяма подкрепа за кмет на Пловдив към момента получава кандидатът на ГЕРБ   (досега областен управител) – 21%. На второ място с 19% подкрепа е бившият кмет, сега депутат   от НФСБ и ВМРО. В тройката е и кандидатката  , издигната от „Съюз за Пловдив”, която сега е общински съветник - с 11%. Следва кандидатът на БСП за България  , за когото биха гласували 8% от анкетираните, а кандидатите на „Демократична България”   и на АБВ   към момента имат около 2%. Повече от половината анкетирани пловдивчани са заявили, че ще гласуват на вота на 27 октомври. 14% заявяват позиция, че няма да отидат до урните, 17 на сто \"по-вероятно ще гласуват\", а 10% от гражданите отговарят, че е „по-вероятно е да не гласуват”, става ясно още от данните на \"Маркет линкс\", цитирани от бТВ. В битката за места в общинския съвет картината на старта на кампанията според социолозите е следната: за листата на ГЕРБ биха пуснали бюлетина около 30% от анкетираните. На второ място излиза листата на БСП за България с 22% подкрепа. Трети се нареждат явяващите се заедно НФСБ и ВМРО - с 8%.", "date": "2019.10.02", "title": "\"Маркет линкс\": 2% разлика между Здравко Димитров и Славчо Атанасов в Пловдив"}
{"url": "https://clubz.bg/88540-karakachanov_makedonskite_politici_na_masa_sa_dobri_bylgari_no_inache_uvyrtat", "text": "Това заяви вицепремиерът и военен министър Красимир Каракачанов пред бТВ по повод обсъждането на българската позиция за кандидатурата на Северна Македония за членство в ЕС. В понеделник на заседание при президента Румен Радев бе решено, че България не дава безусловна подкрепа на страната. Каракачанов: България да не подкрепи Македония за ЕС Каракачанов вече заяви, че оглавяваната от него партия ВМРО напуска управлението, ако страната ни застане зад Северна Македония за членство в ЕС. Лидерът на ВМРО даде пример с преговорния процес и отношенията Словения - Хърватия. При кандидатурата на Хърватия, Словения каза - да, принципно започва процедурата за членство, но първото междуправителствено заседание ще бъде, когато се започне изпълнение на конкретни условия. Той изтъкна един от спорните моменти в работата на българо-македонската комисия - за народността на Гоце Делчев, който дошъл в българското военно училище, след което станал учител. Стига с тази югокоминтерновска политика, призова Каракачанов. Македония е в най-сериозната демографска криза - 30% не се владее от държавата. Той даде пример, че преди години македонските учени са тръгнали към Античната македонска история, а сега са се отрекли от нея. Когато говориш с чужденец, по-лесно може да си поставиш условията. Когато говориш с брат си е по-трудно, обясни спецификата на преговорите той. Той цитира Енциклопедия Британика, според която Александров е единственият всепризнат и некоронован крал на българите в Македония: Държавният глава свика спешна консултативна среща по темата Северна Македония, след като стана ясно, че последната среща на Смесената българо-македонска комисия по историческите въпроси, която се състоя на 13 септември, беше определена като \"най-безплодната\", тъй като на нея отново не бе постигнато единодушие относно въпроса с Гоце Делчев. В последно време преговорите за общата история на България и Македония започнаха да буксуват. На срещата бе решено, че България не дава безусловна подкрепа за кандидатстването на Северна Македония за ЕС. Още преди месеци вицепремиерът и лидер на ВМРО Красимир Каракачанов първи оповести, че комисията за решаването на въпросите за общата история с Македония не работи. Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС, а вчера дори и намекна, че ВМРО може да излезе от управлението. Според него Македония само използва България за членство в ЕС и НАТО. Възлово се оказа отказът на България да приеме двете страни заедно да честват празника на легендарния деец и идеолог на ВМРО Гоце Делчев на датата 7 октомври, когато костите му са предадени на Скопие от Георги Димитров. На 1 август 2017 г. страната ни подписа със Северна Македония Договор за добросъседство. Две години по-късно на среща на двамата държавни глави в Познан Борисов и Заев бяха единодушни, че подписването на Договора е довело до положителен тласък в партньорството между двете страни и е допринесло за разрешаване на конфликта с името на западната ни съседка и сключването на Преспанския договор - договора с Гърция, който доведе до приемането на името Северна Македония и отпуши пътя на западната ни съседка към Европейския съюз и НАТО.  Относно предизборната кампания и палежа на имот на кандидат-кмет от село Ясна поляна, Приморско, вицепремиерът заяви: Той не даде конкретни очаквания за резултати от изборите, потвърди съвместното явяване на ВМРО и НФСБ в Пловдив и Русе. Не ми се ще това да е началото на нашата предизборна кампания, повтори Каракачанов.", "date": "2019.10.02", "title": "Каракачанов: Македонските политици на маса са добри българи, но иначе увъртат"}
{"url": "https://clubz.bg/88536-inter_shte_se_dokazva_sreshtu_barselona_programa", "text": "Мачовете от втория кръг на Шампионската лига продължават тази вечер. Най-интересният сблъсък е на \"Камп Ноу\", където \"Барселона\" приема \"Интер\" в дерби от група F - една от най-интересните. \"Нерадзурите\" стартираха отлично в Серия, биха отново и \"Милан\", но тази вечер ще се види истинската им стойност поне за момента. Победен марш за \"Байерн\" (Мюнхен) в Северен Лондон След загубата от \"Наполи\" преди две седмици, шампионът \"Ливърпул\" ще гони първа победа. Интересно ще бъде на стадионите в Лил и Валенсия.  \"Реал\" (Мадрид) избегна нова срамна загуба в Шампионската лига Тази вечер мачовете се предават по каналите на бТВ - \"бТВ екшън\" и \"Ринг\". \"Реал\" (Мадрид) избегна нова срамна загуба в Шампионската лига", "date": "2019.10.02", "title": "\"Интер\" ще се доказва срещу \"Барселона\" (ПРОГРАМА)"}
{"url": "https://clubz.bg/88533-greta_ne_beshe_pyrva_video", "text": "Невръстно момиче чете пламенна реч пред Организацията на обединените нации за защита и опазване на природата. Звучи познато, нали? Но не, не става дума за 16-годишната Грета Тунберг, която размаха пръст на световните лидери миналата седмица на срещата на върха за климата в ООН. А за по-малката Севърн Кълис-Сузуки, която се обръща към световната организация по същата тема през 1992 г. Грета дава на съд Германия и Франция за замърсяване Макар темата за глобалното затопляне вече да е в общественото пространство, Кълис-Сузуки се фокусира повече върху замърсяването, свръхупотребата и невъзможността на богатите нации да споделят с по-бедните. Речта й въпреки това има много прилики с тази на Тунберг. И двете коментират влиянието на човешката дейност върху околната среда: Севърн обръща особено внимание на ефекта от замърсяването върху най-бедните региони на света. И двете обвиняват възрастните за тяхното бездействие. Пълното видео от речта на Севърн можете да чуете тук. То не стана известно през 1992 г. - тогава нямаше масов достъп до Интернет и подобни видеа не \"избухваха\" за дни, достигайки милиони и ставайки основен фокус на медиите дни наред. В ранните дни на Световната мрежа обаче това видео изскочи и бе изключително популярно - със заглавието \"Момичето, което накара света да замлъкне за 5 минути\". И други разлики са видни - Кълис-Сузуки сама събира пари за себе си и своя училищен екоклуб, за да може да посети срещата на върха за Земята тогава, а не се вози в лодка за 4 млн. долара. Кълис-Сузуки не съди 5 държави с най-високи количества СО2 емисии (които могат да бъдат съдени, т.е. без САЩ, Иран и Китай, реалните най-големи замърсители). Тя дори не организира петъчна стачка на младежите. Меркел критикува речта на Грета в ООН Кълис-Сузуки не спира училище. Продължава образованието си в Йейл, участва в тинк-танкове, фондации и множество други организации за защита на околната среда. Днес е на 39 години и продължава своята борба. Ключовата разлика между двете речи и двата подхода е, че Тунберг не се колебае да сочи с пръст и да се кара, а Кълис-Сузуки, тогава по-малка, е далеч по-мека в изразяването си. Въпреки това и въпреки популярността на речта й по-късно, тя бързо бива забравена. Дали нещо подобно ще стане с Грета Тунберг - предстои да видим. Меркел критикува речта на Грета в ООН", "date": "2019.10.02", "title": "Грета не беше първа (ВИДЕО)"}
{"url": "https://clubz.bg/88539-24_chasova_stachka_v_gyrciq_ne_rabotqt_feriboti_metro_vlakove", "text": "В Гърция започна 24-часова стачка на работещите в транспортa, съобщава БНТ. Протестът е организиран от профсъюзите в частния сектор.  . \"Догодина ще е още по-зле\". Гърция след фалита на \"Томас Кук\" В Атина в определени часови пояси ще се движат автобусите и тролеите. Българското външно министерство излезе с предупреждение към сънародниците ни в страната да не разчитат на обществения транспорт в Гърция. Днес по радиото и телевизията няма да се излъчват новини, ще бъдат спрени и изданията на вестниците. В центъра на Атина се подготвят демонстрации на синдикати.", "date": "2019.10.02", "title": "24-часова стачка в Гърция: не работят фериботи, метро, влакове..."}
{"url": "https://clubz.bg/88537-koshlukov_razporedi_bez_siderov_v_efira_na_bnt_ataka_sydi_televiziqta", "text": "Това заяви генералният директор на БНТ Емил Кошлуков след безпрецедентния скандал в предаването \"Референдум\" снощи, предизвикан от лидера на \"Атака\". Поведението му предизвика дори появата на охрана и жандармерия в студиото. В отговор пък лидерът на \"Атака\" заплаши със съд. БНТ прекъсва \"Референдум\". Полиция вади Волен Сидеров от студиото (ВИДЕО) Конкретното предаване на \"Референдум\" ще бъде свалено от сайта на националната телевизия, няма да бъде излъчено и негово повторение, стана ясно още от думите на Кошлуков. И обяви, че предпочита да плати глоба, отколкото това нещо да бъде излъчено повторно.  Директорът на БНТ поздрави водещата на предаването, както и колегите, които са се справили със ситуацията и не са прекратили ефира. И поднесе извиненията си на политическите партии, участвали в дебата снощи, както и на зрителите на националната телевизия. БНТ разпространи и декларация по случая, която завършва с призив всички политици в Народното събрание да се \"дистанцират от поведението\" на Сидеров. Освен това телевизията ще поиска от ЦИК и СЕМ да изключат \"Атака\" от споразумението за безплатни и платени участия на представители на \"Атака\" в ефира й по време на предизборната кампания за местните избори на 27 октомври.  Ето и пълния текст на декларацията на БНТ: Малко след като декларацията на БНТ бе публикувана, Сидеров изнесе петминутна тирада в кулоарите на Народното събрание, поантата от която е, че ще съди Кошлуков. По изпитаната схема на атаката като форма на отбрана, той първо се обърна към журналистите защо не се били възмутили \"като медии\" от изгонването му от ефира на БНТ. Самият Сидеров не виждал причина да се извинява за снощното си поведение. Виждал обаче причина Чешмеджиева да му се извини, за това, че му е спряла микрофона и се държала тенденциозно. На въпроса как ще процедира \"Атака\" оттук насетне, след като има договор с телевизията за предизборно отразяване, а лидерът й не е вече желан гост там, Сидеров отвърна, че ще заведе дело. Те обаче го попитаха дали е употребил алкохол във вечерта на участието си в \"Референдум\". На което той отвърна с въпрос \"А вие употребявате ли алкохол?\". Както и с:  И пак се впусна в лични нападки и обиди към Каракачанов и към журналисти, които през годините са го питали дали е пил, употребявал наркотични вещества или дали е ходил на психиатър. Редно е да се отбележи, че така създалата се ситуация по същество е разрив в отношенията между Сидеров и Кошлуков. През 2017 г. Кошлуков се кандидатира за генерален директор на БНТ, като за да отговори на изискването за пет години трудов стаж на ръководен пост в телевизия за целта му бе издадена бележка от... партийната телевизия на \"Атака\" - \"Алфа\". Въпросната бележка удостоверяваше, че Кошлуков е бил програмен директор на \"Алфа\" в периода 2016-2017 г.   Тя обаче му изигра тогава лоша шега, защото след разразилия се обществен дебат мнозинството в СЕМ я взе предвид като партийна обвързаност, каквато е недопустима по закон за поста на генералния директор. Конкурсът тогава спечели Константин Каменаров, който обаче в последствие назначи Кошлуков за програмен директор.  Самият Кошлуков пое обществената медия това лято, след като се наложи Каменаров да бъде предсрочно освободен, като завоалирано се разграничи от него по отношение на задълженията, които телевизията е натрупала през последната година и половина. Любопитно е също така, че в биографичната справка за Кошлуков, публикувана на сайта на БНТ с поемането на новия пост, липсва описание на заеманата от него длъжност в телевизията на \"Атака\". Посочва се само, че \"от 2015 г. до 2017 г. Емил Кошлуков работи като водещ в Канал 3 и консултант по различни медийни проекти\".", "date": "2019.10.02", "title": "Кошлуков разпореди: Без Сидеров в ефира на БНТ. \"Атака\" съди телевизията"}
{"url": "https://clubz.bg/88547-fandykova_shte_izgradim_biotehnologichen_park_za_novi_tehnologii_vyv_farmaciqta", "text": "Това каза днес Йорданка Фандъкова, кандидат за кмет на София от коалицията ГЕРБ-СДС, по време на среща с екипа на компанията „Фармалекс“.  В Биотехнологичния център ще се развие иновативна среда за изследвания и нови технологии в сферата на фармацията, биотехнологиите и здравните грижи, обясни още Фандъкова.   „Фармалекс“ е българо-немска фирма, която наскоро разшири своята дейност в София, като отвори нов офис, в който работят химици, биолози и фармацевти. От компанията обясниха, че част от младите хора са учили и работили в чужбина, но атрактивните работни места и възможностите за реализация са ги мотивирали да се върнат в София.  Фандъкова представи Зеления ринг на София - над 60 дка По време на срещата бяха обсъдени и мерките за подобряване на чистотата на въздуха - смяната на печките на дърва и въглища на 1/3 от домакинствата, които сега се отопляват по този начин с по-екологични и рестрикции за автомобилите, които замърсяват. Фандъкова представи и проекта за Зеления ринг - линейни паркове и велоалеи по старата жп линия. Планът за първия етап, от гара „Пионер“ до „Слатина“, е готов и догодина може да започне реализацията му. ", "date": "2019.10.02", "title": "Фандъкова: Ще изградим Биотехнологичен парк за нови технологии във фармацията"}
{"url": "https://clubz.bg/88534-rivyr_udari_boka_v_pyrvoto_superklasiko_za_kopa_libertadores_snimki", "text": "\"Ривър Плейт\" спечели първия полуфинал за Копа Либертадорес срещу вечния си съперник \"Бока Хуниорс\" с 2:0 на своя стадион \"Монументал\" в Буенос Айрес. Реваншът е след три седмици. Около 70 хиляди фенове на \"милионерите\" видяха нов успех на любимците си в сблъсъка, известен във футболния свят като Суперкласико. Рафаел Боре откри от дузпа в 6-ата минута, а Игнасио Фернандес в 70-ата направи успеха на \"Ривър\" доста солиден, предвид и факта, че тимът отново изглежда по-класен от \"Бока\". 11-метровият удар беше отсъден след преглеждане на ВАР. В следващите минути гостите създадоха възможности да изравнят. След почивката \"Ривър Плейт\" имаше пълно превъзходство - \"генуезците\" трябва да са щастливи, че се отърваха само с един гол, дело на Фернандес в 70-ата след отлично изплетена атака. След това \"Ривър\" в няколко ситуации можеше да вкара и трето попадение и вероятно да реши всичко. В добавеното време Николас Капалдо от \"Бока\" получи червен картон - отново с ВАР, но и без това щеше да пропусне реванша, тъй като първоначалното решение на съдията беше за жълт. Двубоят бе на доста високо ниво, като се има предвид, че най-добрите аржентински футболисти играят в Европа. Съперничеството между \"Ривър Плейт\" и \"Бока Хуниорс\" е може би най-ожесточеното в световния футбол. През миналата година съперниците спориха на финала на Копа Либертадорес - аналогът на Шампионската лига за Южна Америка. Обрат, драма и титла за \"Ривър Плейт\" на \"Бернабеу\" (СНИМКИ) След 2:2 на \"Ла Бонбонера\" реваншът на \"Монументал\" бе отложен два пъти, тъй като фенове на \"Ривър\" счупиха автобуса на \"Бока\" и играчи пострадаха от стъклата и сълзотворния газ на полицията. След много разправии реваншът се игра чак на 9 декември на \"Сантяго Бернабеу\" в Мадрид.  \"Ривър Плейт\" спечели с 3:1 след обрат и грабна отличието, а сега се е насочил към втори пореден финал, който този път ще е в един мач на националния стадион в Чили.", "date": "2019.10.02", "title": "\"Ривър\" удари \"Бока\" в първото Суперкласико за Копа Либертадорес (СНИМКИ)"}
{"url": "https://clubz.bg/88523-djef_bezos_ostava_naj_bogatiqt_chovek_v_sasht_spored_forbs", "text": "Основателят на компанията Amazon Джеф Безос за втора поредна година оглавява класацията на 400-те най-богати хора в САЩ, съобщи американското списание \"Форбс\", цитирано от БТА. \n\tСъстоянието на бизнесмена се оценява на 114 млрд. щатски долара. Пълната класация на най-богатите бизнесмени в САЩ ще бъде публикувана днес, 2 октомври. И най-богат е... Джеф Безос При съставянето на класацията \"Форбс\" отчита не само състоянието на предприемачите, но и това доколко те сами са го спечелили. От 2018 г. \"Форбс\" започна и да измерва \"нивото на филантропия\" - обемът на средствата, предоставени от бизнесмените за благотворителност, и какъв дял те представляват от общото им богатство. През март Безос за втори път оглави и рейтинга на най-богатите бизнесмени на планетата. Тогава списанието оцени състоянието му на 131 млрд. долара.", "date": "2019.10.02", "title": "Джеф Безос остава най-богатият човек в САЩ, според \"Форбс\""}
{"url": "https://clubz.bg/88545-avstriq_krajnodesniqt_shtrahe_napusna_partiqta_si_i_politikata", "text": "Хайнц-Кристиан Щрахе - бившият австрийски вицеканцлер, който беше в центъра на скандала, свалил последното правителство прекратява членството си в крайнодясната Партия на свободата и слага край на политическата си кариера. Щрахе обяви решението си на фона на гневни реакции заради слабото представяне на партията му на предсрочните избори, предаде Асошиейтед прес, цитирана от БТА. Щрахе беше начело на партията в продължение на 14 години до май т.г., когато видео, разкрило как предлага услуги на подставено лице, представило се за руски инвеститор, предизвика падането на правителството на консервативния канцлер Себастиан Курц. Щрахе е и обект на разследване за предполагаема злоупотреба с доверие във връзка с фактуриране на лични разходи за сметка на партията, което също допринесе за слабото представяне на Партията на свободата на изборите в неделя. Вицеканцлерът на Австрия подаде оставка след корупционен скандал (ВИДЕО) Крайнодясната формация спечели около 16 процента от гласовете, с 10 на сто по-малко в сравнение с изборите през 2017 г. Много от досегашните й привърженици подкрепиха десноцентристката Народна партия на Курц или не отидоха да гласуват. Щрахе повтори, че не е извършил нищо нередно, но каза, че излиза от политиката, за да защити семейството си и да предотврати разцепване на партията. В изявлението си пред журналисти във Виена Щрахе каза също, че не само прекратява партийното си членство, но и, считано от днес, преустановява всякаква политическа дейност и няма да се стреми към никаква политическа работа. Оттеглянето на Щрахе става в навечерието на среща на ръководството на Партията на свободата и на фона на заявената от някои партийни членове възможност той да бъде отстранен.", "date": "2019.10.02", "title": "Австрия: крайнодесният Щрахе напусна партията си и политиката"}
{"url": "https://clubz.bg/88535-po_preporyka_na_kirilov_gerb_byrzo_napisa_popravka_polfrijman", "text": "Точно седмица след като министърът на правосъдието Данаил Кирилов призова в кулоарите на парламента за законови поправки, придизвикани от частния случай на Джок Полфрийман, депутатите от ГЕРБ запретнаха ръкави и внесоха такива в деловодството на Народното събрание. Става въпрос за изменения в Наказателно-процесуалния кодекс (НПК), с които се дава възможност дела по предсрочно освобождаване, като това на австралиеца, осъден у нас за убийство и пуснат предсрочно преди седмица, да подлежат на възобновяване. Вносители на проекта са наследничката на Кирилов като председател на правната комисия в Народното събрание Анна Александрова и колегите й депутати от ГЕРБ Красимир Ципов и Димитър Лазаров.  Кирилов иска промяна на закона заради случая \"Полфрийман\" Тримата предлагат делата за условно предсрочно освобождаване (УПО) пак да се гледат на две инстанции, но при определени условия да се иска възобновяването им пред ВКС, макар и да са влезли в сила. Това поиска в случая с Полфрийман главният прокурор Сотир Цацаров, оспорвайки легитимността на решението на Софийския административен съд и мотивирайки се с това, че то по същество е \"решение\", а не \"определение\", следователно подлежи на възобновяване. Висшият касационен съд (ВКС) реши вчера делото да се гледа на 7 октомври.  Вносителите на поправката се мотивират с това, че общият подход от наказателните дела трябва да се прилага и за тези по УПО поради \"правната значимост\" на тези дела за държавата и обществото. Депутатите от ГЕРБ правят и тълкувание по въпроса \"решение\" или \"определение\":  Предстои поправката в НПК да се гледа на първо четене в парламента. Това е поредното законово изменение, породено от частен случай.", "date": "2019.10.02", "title": "По препоръка на Кирилов, ГЕРБ бързо написа поправка \"Полфрийман\""}
{"url": "https://clubz.bg/88538-trymp_stavashtoto_ne_e_impijchmynt_a_prevrat", "text": "Президентът на САЩ Доналд Тръмп обяви, че това, което в момента се случва в САЩ, не било опит за импийчмънт, а преврат, който целял да отнеме властта от американския народ, както и неговия вот.   Коментарите на Тръмп бяха направени, след като той вчера поиска председателят на Комисията по разузнаване към Камарата на представителите (долната камара на Конгреса на САЩ) Адам Шиф да бъде обвинен във връзка с предполагаемо съчиняване на изявление, приписано на президента по време на телефонния му разговор с украинския му колега Володимир Зеленски. След Зеленски, Тръмп се обаждал и на австралийския премиер  - искал помощ за Мълър Освен това той каза, че сигналът на служителя на ЦРУ във връзка с разговора бил още една \"измама на демократите\".", "date": "2019.10.02", "title": "Тръмп: Ставащото не е импийчмънт, а преврат"}
{"url": "https://clubz.bg/88580-bylgariq_vodi_studena_vojna_sreshtu_makedoniq", "text": "Целият текст на Никовски е в този тон. Захариева: Подкрепата за Северна Македония никога не е била безусловна Авторът намира \"слаба точка на България\" в това, че страната ни е приела 3 март за национален празник. Каракачанов: Македонските политици на маса са добри българи, но иначе увъртат Каракачанов: Македонските политици на маса са добри българи, но иначе увъртат", "date": "2019.10.02", "title": "\"България води студена война срещу Македония\""}
