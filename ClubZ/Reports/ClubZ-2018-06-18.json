{"url": "http://clubz.bg/69324-belgiq_potvyrdi_renometo_si_na_favorit_s_boj_nad_debyutant", "text": "Тимът на Белгия е считан за един от фаворитите поне за полуфинал на Световното в Русия и стартът на \"червените дяволи\" е обещаващ - 3:0 срещу Панама в група G. Дебютантът на Мондиал реално не успя да се опре на Еден Азар и компания. Двубоят в Сочи беше като игра на котка и мишка. Белгийците направиха толкова, колкото им е необходимо, за да тръгнат победно, при това с отличен резултат - най-големият досега след разгромното 5:0 за Русия срещу Саудитска Арабия още на откриването. Един от най-силните отбори в Европа (като цени на футболистите може да е №1 или най-малко №2) само загатна за огромния си потенциал. Очудващо е, че Панама опази 0:0 през първото полувреме. Белгия можеше да поведе, но не направи достатъчно в атака срещу защитаващия се добре съперник. В 47-ата Дрис Мертенс заби един от най-красивите голове на шампионата с технично воле по диагонала отдясно на атаката. За няколко минути в средата на втората част (69-ата и 75-ата) Ромелу Лукаку реши всичко, като даде успешен край на отлични подавания на големите звезди на селекцията Кевин де Бройне и Еден Азар. Панама имаше своите моменти. В 54-ата Майкъл Мурио едва не изравни, изведе сам отдясно срещу Тибо Куртоа. Отборът от Централна Америка имаше и добри атаки в края, когато Белгия се прибра и заигра на контри. Вторият мач в групата е тази вечер от 21 часа и противопоставя другия фаворит Англия срещу Тунис. ", "date": "2018.06.18", "title": "Белгия потвърди реномето си на фаворит с бой над дебютант"}
{"url": "http://clubz.bg/69323-sofiq_navodnena_nqma_dostyp_do_metrostancii_i_podlezi_mol_ove_protekoha", "text": "Разразилата се буря с проливен дъжд в столицата затрудни изключително трафика в центъра на града. Ключови кръстовища се превърнаха в реки. , както и подлезът при Софийския университет. Входът на метростанция \"НДК\" остана под вода, към 19 часа не беше възможно да се влезе там. На метростанция \"Г.М. Димитров\" водата стигна до релсите.   < Около 200 сигнала са получени на аварийнтото звено в Столична община за затруднено движение и за  наводнени улици и квартали. По булевардите „Г.С. Раковски” и „Васил Левски” изби и канализационна шахта.  - по пл. \"Възраждане\", по бул. „Дондуков”. На някои места в града не работят светофарите. Всички аварийни екипи работят по отстраняване на повредите, съобщиха от Столична община. Във Facebook групата \"Забелязано в София\" потребители споделиха видеоклипове на  .. .     От НИМХ предупреждават за възможност от локални наводнения. Възможно е да се наложи прекъсване на дейности на открито.  В столичния квартал \"Младост\" колите плават във вода. Най-силно засегнати са: хотел Шипка, метростанция \"Витоша\", църквата в подлеза на хотел \"Балкан\", подлези - Централна гара, Спортното министерство, гаража на СДВР, 184 ЦДГ в Лозенец, Лъвов мост, Банка ДСК на Княз Александър І, Театър 199, заведения и ресторанти на приземните етажи, над 10 подлеза, болница \"София мед\", ЦСМП - София (Сточна гара), Министерство на туризма, Информационен център на Министерството на отбраната.  е в сила за цялата страна. Очакват се краткотрайни, временно интензивни валежи, придружени с гръмотевични бури. Ще има условия и за градушки. Количествата на валежите ще достигат до 25-30 л/кв.м.", "date": "2018.06.18", "title": "София наводнена - няма достъп до метростанции и подлези, МОЛ-ове протекоха"}
{"url": "http://clubz.bg/69308-klient_v_mol_napadna_ohranitel_s_noj_video", "text": "Клиент в столичен МОЛ  нападна с нож един от охранителите. За поредния случай на агресия съобщи очевидец, който е успял да заснеме момента, в който мъжът напада служителя на магазина и да публикува видеото във фейсбук групата \"Забелязано в София\"  Инцидентът е станал снощи. Полицията издирва агресивния клиент. \n\t \n\t", "date": "2018.06.18", "title": "Клиент в МОЛ нападна охранител с нож (ВИДЕО)"}
{"url": "http://clubz.bg/69321-preodolimi_sypernici_za_ludogorec_v_shampionskata_liga", "text": "\"Лудогорец\" научи потенциалните си съперници в първия предварителен кръг на Шампионската лига, жребият за който е във вторник от 13 часа в централата на УЕФА в Нион.  Централата раздели отборите в тази фаза на 3 групи, във всяка от които тимовете са поставени и непоставени. \"Лудогорец\" е в гр. 2 сред фаворизираните тимове.  Както се вижда всичките тези отбори са преодолими и \"Лудогорец\" не би трябвало да се затрудни на първото стъпало. \"Орлите\" не могат да се паднат с \"Легия\" (Варшава), \"Малмьо\" (Швеция), \"Розенборг\" (Норвегия) и ХИК (Хелзинки), които също са поставени. Първите мачове са на 10-11 юли, а реваншите на 17-18 юли. Жребият за първия предварителен кръг на Лига Европа е в сряда, а утре ще знаем и възможните опоненти на \"Славия\", ЦСКА-София и \"Левски\".", "date": "2018.06.18", "title": "Преодолими съперници за \"Лудогорец\" в Шампионската лига"}
{"url": "http://clubz.bg/69319-finlandski_deputat_beshe_osyden%C2%A0za_seksualno_nasilie_sreshtu_kolejka", "text": "Финландски депутат беше осъден днес от съда в Хелзинки за сексуален тормоз и насилие срещу една от колежките си в парламента, предаде Франс прес. Осъденият ще трябва да изплати на пострадалата страна обезщетение от 1400 евро и да плати глоба от 3060 евро, съобщи обществената телевизия Юле, която отразяваше делото. Теуво Хакарайнен от антиимигрантската партия \"Финландците\" бе даден на съд, тъй като искал да прегърне насила депутатката от консервативната партия Веера Руохо на коледен празник в парламента през декември миналата година. По време на делото Хакарайнен, който каза, че има смътни спомени за дадената вечер, тъй като бил пиян, призна, че е прегърнал Руохо против волята й. Защитата все пак изтъкна, че той не е действал преднамерено. Хакарайнен разполага с 30 дни да обжалва присъдата си. От 2011 г. депутатът редовно предизвиква полемика с расистките и ксенофобските си коментари. През януари 2017 г. той беше признат за виновен в подбуждане на расова омраза. ", "date": "2018.06.18", "title": "Финландски депутат беше осъден за сексуално насилие срещу колежка"}
{"url": "http://clubz.bg/69320-napylno_bezsmisleni_proizvedeniq", "text": "Това каза световноизвестният художник от български произход Христо Явашев днес при откриването на неговото първо произведение във Великобритания - „Мастабата”. Високата 20 метра скулптура е направена от 7506 варела, боядисани в червено, мораво и синьо. Тя има форма на египетска гробница и плава в центъра на езерото Серпентайн в лондонския Хайд Парк. Блумбърг пристигна в Лондон специално, за да води пресконференцията за откриването на „Мастабата“. Събитието започна със закуска в галерия „Серпентайн“, разположена в непосредствена близост до езерото. В нея е подредена изложба на Кристо и Жан-Клод, която показва всичките им произведения и проекти с варели от 1958 г. до днес. Зрителите са посрещнати от първата прочута работа на Кристо и покойната му съпруга Жан Клод - „Желязната завеса”, от 1962 г. Тогава артистичната двойка запушва улица в Париж със стена от варели. Това е малка, но важна за комуникациите улица „Висконти“ и проектът на Кристо и Жан-Клод разстройва значително движението във френската столица. Изложбата в \"Серпантайн\" включва няколко нереализирани проекта на Кристо и Жан Клод с варели – един в Суецкия канал (1967), друг в Музея на модерното изкуство, Ню Йорк (1968), много рисунки и макети, и най-амбициозната „Мастаба“, която предстои да бъде направена – в Арабските Емирства. Ако бъде реализиран този проект, той ще се превърне в най-голямата скулптура в света, с височина 150 метра, или 7,5 пъти по-голяма от лондонската си „сестра“. Арабската „Мастаба“ се различава освен по размери, и цветово – тя е замислена в пясъчни нюанси, които резонират с пустинята. Пресконференцията-закуска продължи с разходка до „Мастабата“  - пътят към нея минава през мостче, прекосяващо езерото в парка, и алея, която криволичи сред храстите и цветята, така че дава възможност на зрителите да видят и почувстват скулптурата през различни ъгли, да проследят промяната в цветовете, която настъпва. Докато е на мостчето човек се наслаждава на панорамна гледка към нея, след това пътеката го отвежда сред храстите и цветята на Хайд парк, които частично я закриват, и в края на алеята изведнъж се озовава в непосредствена близост, така че пропорциите на „Мастабата“ имат пряко физическо въздействие върху зрителя. Това е единственият начин, по който може да се разглежда тази скулптура – когато възприятието се разгръща във времето през различни дистанции, гледни точки и светлини. На 22 юни лондонският университет  Голдсмитс и живеещата в Лондон българка Ива Александрова организират вечер на Кристо с дискусия и филмова прожекция. Ще участват изкуствоведи от различни британски университети и ще бъде прожектиран филмът на журналистката Евгения Атанасова „Мост към Кристо“. Лекторите ще се опитат да отговорят на въпроса какво е това нещо в изкуството му, което вълнува хората по цял свят. Голдсмитс е университетът с най-силни традиции в съвременното изксутво -  тук са учили Деймиън Хърст, Майкъл Крийд, художниците от групата \"Младото британско поколение\" и много други. Събитието започва в 19,30 часа, входът е свободен.", "date": "2018.06.18", "title": "Напълно безсмислени произведения"}
{"url": "http://clubz.bg/69318-shveciq_izmykna_pobeda_s_video_duzpa_snimki", "text": "Швеция измъкна победа с 1:0 във втория мач от група F на Световното. Вчера защитаващият титлата тим на Германия отстъпи със същия резултат пред Мексико. Двубоят между скандинавците и корейците бе равностоен и беше решен с помощта на системата за видеоасистент (VAR) - след преглеждане на повторение реферът Жоел Агияр присъди 11-метров удар в 64-ата минута. И Андреас Гранквист реализира.  Малко преди това Виктор Клаесон бе препънат в наказателното поле на азиатците. Видеото показа, че нарушение има, а в това се увериха и зрители на стадиона в Нижни Новгород (освен тези пред телевизорите), тъй като записи на ситуацията вървят на големия екран в арената. Това е втората дузпа с VAR на Мондиала след тази в срещата Франция - Австралия за 1:0 (2:1 краен резултат). Двубоят в Нижни Новгород предложи предимно битка. В 20-ата минута Маркус Берг регистрира един от големите пропуски на шампионата досега, като позволи на вратаря Чо да направи впечатляващо спасяване. До края на полувремето имаше по няколко положения пред двете врати, но не чисти. През втората част срещата продължи равностойно. След като негативния развой стана факт за тях, корейците натиснаха, но преимуществото им беше само териториално. Те стигнаха до няколко опасности, които обаче не донесоха резултат. И Швеция спечели. Изненадващо, но напълно заслужено! Мексико победи Германия (СНИМКИ) Така на 23 юни от 18:00 часа предстои много интересен мач между Германия и Швеция. В същия ден Южна Корея излиза срещу Мексико. \"Тре крунур\" и \"ацтеките\" имат по 3 точки и голова разлика 1:0. Световното по футбол - цялата програма на БНТ Световното по футбол - цялата програма на БНТ", "date": "2018.06.18", "title": "Швеция измъкна победа с \"видео дузпа\" (СНИМКИ)"}
{"url": "http://clubz.bg/69317-trymp_germancite_se_obryshtat_protiv_liderite_si_zaradi_migraciqta", "text": "Президентът на САЩ Доналд Тръмп, който заема твърда позиция по имиграционните проблеми на страната си, посочи проблемите, с които се сблъсква управляващата коалиция в Германия заради миграцията, като пример за последствията от лесното приемане на бежанци, предаде ДПА. България иска затваряне на границите на ЕС Разбира се, Тръмп не се побра в един туит: Меркел се споразумя с ХСС, решението за граничния контрол остава за юли Мелания: Мразя децата да се разделят от родителите Неотдавна американските имиграционни власти започнаха неотдавна да разделят родителите от децата им, когато търсещите убежище, повечето от които бягащи от насилие в Централна Америка, пристигнат на границата между САЩ и Мексико. Тази мярка беше осъдена от опозицията, активисти за правата на човека и конгресмени от консервативната Републиканска партия, към която принадлежи и Тръмп. Меркел се споразумя с ХСС, решението за граничния контрол остава за юли Мелания: Мразя децата да се разделят от родителите", "date": "2018.06.18", "title": "Тръмп: Германците се обръщат против лидерите си заради миграцията"}
{"url": "http://clubz.bg/69298-koj_shte_e_lider_na_sds_dvama_kandidati_zasega", "text": "Малко по-малко от три седмици преди Националната конференция на СДС за избор на нов лидер, кандидатите за поста се очертават двама - поне засега. Все още има време да се появят и нови номинации.  Първият сигурен претендент е   - досега зам.-председател на партията, който с времето се превърна в остър критик на подалия вече оставка Божидар Лукарски. Самият Христов е в СДС от зората на 90-те години, бил е част от правителствата на Филип Димитров, на Ренета Инджова и на Стефан Софиянски, бил е и в администрацията на президентите Желю Желев и Петър Стоянов - като съветник и като главен секретар на институцията. През 2011 г. той бе кандидат за президент от \"Синята коалиция\" като спечели номинацията срещу Светослав Малинов. Това е пореден опит на бившия депутат да оглави синята партия. Прети това той загуби битката два пъти от Мартин Димитров, а през 2012 г. се отказа от надпреварата преди избора  - тогава в полза на кмета на Карлово Емил Кабаиванов.  Лукарски се оттегля от лидерския пост в СДС Христов бе сред \"бунтарите\", които искаха оставката на Лукарски, заедно с още няколко членове на тясното ръководство, заедно с Кабаиванов. Именно заради искането на тази оставка преди месец се стигна и до ръкопашни схватки по време на Националния съвет на СДС. Опозиционерите не успяха докрай да изпълнят плана за смяна на \"Раковски\" 134, но в крайна сметка на последващ Национален съвет се реши в името на партията Лукарски да подаде оставка и да не се кандидатира отново на Националната конференция на 7 юли.  Национален съвет на СДС: здрави момчета, бой и викове \"Оставка\" (ВИДЕО) Вторият известен претендент за лидер на СДС е . Той е лидер на СДС-София, което се води най-голямата партийна организация, освен това е общински съветник. Д-р Койчев е подкрепен от доста от софийските районни организации на сините. Част от тях обаче застават зад Христов - например в район \"Витоша\", твърдят запознати с кухнята на \"Раковски\" 134. Опозицията в СДС зове за нова конференция и оставки Според партийните кулоари още преди т.нар. опит за преврат срещу Лукарски част от плана е бил при успех с гласуване на оставката му от Националния съвет, лидерът на СДС-Витоша и кмет на района Теодор Петков да оглави СДС - поне до провеждането на конференция. Сред неуспеха на този план опозиционери се спрели на подкрепа за Румен Христов. Поддръжниците на Лукарски в СДС пък към момента заставали зад д-р Койчев, твърдят седесари. Според прогнозите обаче изборът на 7 юли ще е много оспорван и към момента има шанс вотът да се раздели почти по равно. Затова ще е важна мобилизацията на местните структури за самата конференция, разказват партийци.  Ако се появи и трети претендент, или още кандидати за стола на Божидар Лукарски, то ще е важно от чия подкрепа биха отклонили гласове, ще се стигне ли до балотаж при избора на лидер и ако да - то как некласиралите се на него ще \"пренасочат\" своята подкрепа. На Националната конференция се очаква и разговор за бъдещите планове на СДС - коалиционата политика. Тезата на кръга около Лукарски бе за консервативно-патриотична посока, като не се изключват разговори с НФСБ на Валери Симеонов и други подобни организации. Част от седесарите обаче не са съгласни с този уклон и още припознават по-скоро ДСБ като свой традиционен партньор.  Партията на Надежда Нейнски се разпусна, зове другите десни за същото По-рано днес се разбра, че партията \"Синьо единство\", основана преди 5 години от Надежда Нейнски, взе решение за саморазпускане. И призова отново и останалите десни партии да направят същото, за да може да се създаде нова, единна дясна алтернатиба в България. Национален съвет на СДС: здрави момчета, бой и викове \"Оставка\" (ВИДЕО) Опозицията в СДС зове за нова конференция и оставки Партията на Надежда Нейнски се разпусна, зове другите десни за същото", "date": "2018.06.18", "title": "Кой ще е лидер на СДС - двама кандидати засега"}
{"url": "http://clubz.bg/69306-jalba_na_obshtestvena_porychka_blokira_interkonektora_s_gyrciq", "text": "Жалба в Комисията за защита на конкуренцията (КЗК) блокира изпълнението на газовата връзка с Гърция, което означава и на старта на строителството й. Управляващите бяха изразили намерение първата копка на интерконектора, стратегически и за България, и за ЕС, да е наесен. През тръбата България, една от най-зависимите в Европа държави от руски газ - почти на сто процента, ще ползва синьо гориво от Азербайджан. Първоначално кабинетът на Бойко Борисов беше насрочил 28 юни за първа копка за интерконектора с Гърция. Газовата връзка с Гърция - факт при европредседателството Жалбата е от фирма \"Некст инвест\", еднолична собственост на Милен Благоев Миланов, и е регистрирана на 14 юни. Тя съдържа искане за налагане на временна мярка - спиране на процедурата за проектиране, доставка и строителство на междусистемната газова връзка Гърция - България, съобщиха от съвместното българо-гръцко дружество \"Ай Си Джи Би\" АД (ICGB), създадено за изграждането на интерконектора. Това е втора жалба на \"Некст инвест\" срещу поръчка, свързана с газовата връзка с Гърция. Първата беше в края на 2017 г., когато \"Некст Инвест\" обжалва разяснение на възложителя на поръчката по въпроси на фирми-кандидати, свързани главно с определяне на годишния оборот на участниците, с опита на експертите, отчуждителните процедури по трасето и др. Сега обжалването е свързано отново с подобна тема. Газ от Азербайджан влиза в България през 2020 г. От 16 юни влязоха в сила промените в Закона за обществените поръчки, с които се иска доказване на интерес при жалбоподаване, така че това е последната жалба, подадена по стария ред на закона - т.е. не е необходимо фирмата, която оспорва процедурата, да го прави. Тръгва конкурс за строител на газовата връзка с Гърция Жалбата е регистрирана на 14 юни в Комисията за защита на конкуренцията под  Доставчикът на тръбите за газовата връзка с Гърция - ясен през юни Офшорката, регистрирана в Белиз - \"Трайдънт Интернешънъл Сървисиз\" ЛТД, е прехвърлила собствеността на \"Некст инвест\" на Милен Миланов на 24 март 2016 г. А самата \"Некст инвест\" е регистрирана на 17 август 2015 г. Съгласно Търговския регистър предметът й на дейност е консултантска и инвестиционна дейност; придобиване и управление на недвижими имоти; сделки с движимо и недвижимо имущество; услуги и инвестиции в областта на строителството; предприемачество и съпътстващите ги дейности; представителство и посредничество на български и чуждестранни физически и юридически лица /без процесуално/ при спазване на съответните нормативни изисквания за това, както и всяка друга търговска дейност, разрешена от закона. Борисов: Интерконекторът към Гърция ни е най-важен Блокирането на важната за енергийната ни диверсификация газова връзка с Гърция идва точно след посещенията на президента Румен Радев и на премиера Бойко Борисов в Русия в края на май, когато бяха \"размразени\" намеренията за нови енергийни проекти с Москва. За България газовата връзка с Гърция е особено важна, тъй като през нея ще можем да получаваме и газ от Азербайджан, а в бъдеще и синьо гориво от находищата в Кипър и Израел. Интерконекторът с Гърция е стратегически за ЕС и неразделна част от Южния газов коридор, който заплашва монопола на руския газ в Европа.  На среща наскоро енергийните министри на България и Гърция Теменужка Петкова и Йоргос Статакис бяха категорични, че ще фокусират усилията си върху процедурите за избор на изпълнител на строителството, разрешения за строеж и всички необходими документи на територията и на двете страни. Йълдъръм е поканил Борисов на откриването на газопровода \"Танап\" Освен полученото финансиране от Европейската комисия в размер на 45 млн. евро в няколко последователни бюджетни години българското правителство потвърждава и държавна гаранция в размер на 110 млн. евро. \"В момента финализираме процеса за получаване на допълнително финансиране в размер на 35 млн. евро за проекта по оперативна програма \"Иновации и конкурентоспособност\", ще разчитаме на европейската солидарност\", каза Петкова на срещата със Статакис. Освен на природен газ от Южния газов коридор газовата връзка с Гърция ще осигури синьо гориво и от бъдещия терминал за втечнен природен газ (LNG) при Александруполис и др. Газ от Азербайджан влиза в България през 2020 г. Тръгва конкурс за строител на газовата връзка с Гърция Доставчикът на тръбите за газовата връзка с Гърция - ясен през юни Борисов: Интерконекторът към Гърция ни е най-важен Йълдъръм е поканил Борисов на откриването на газопровода \"Танап\"", "date": "2018.06.18", "title": "Жалба на обществена поръчка блокира интерконектора с Гърция"}
{"url": "http://clubz.bg/69284-vino_ot_gluharcheta_i_gradina_s_domati", "text": "Ако Васко беше роден в Норвегия, нямаше да има опасност да държи права лопата, преди да се е научил да чете. Една безотговорност от страна на родители му, като това да не видят, че детето им има кариес например, и Васко пак щеше да е принуден да постъпва „по мъжки” на 7, но не като яде глухарчета, за да скрие мнимото си пиянство, а като расте далеч от родителите си. Заради прекомерната загриженост на службата за закрила на детото. В Норвегия системата отнема децата. В България направо ги убива Не че защитавам методите за възпитание на съседите, но днес Васко е отговорен мъж, който  освен че никога не мирише на алкохол, знае как да си отгледа биодомати сам. Не знам дали баща му някога му е посягал или се е ограничавал само с наказанията на чист въздух в градината, но резултатите са впечатляващи. Родителите ни имаха „късмета“ да живеят в доста объркани времена. Някои от тях ги прекараха в тъга по загубената сигурност, че след като завършиш техникума, ще имаш гарантирана работа веднага и ще можеш да отделяш от заплатата за москвич или лада. А други в борба да заличат спомена от това време и да се възползват от извоюваната свобода и демокрация. И мисля, че въпреки всички промени и неясноти те се справиха добре... Разбира се, с всички условности, които генерализацията и обобщенията носят.  Децата на прехода имаме своите трески за дялкане, но се научихме да бъдем отговорни, да гледаме критично на нещата и да разчитаме на себе си. Научихме, че правата ни идват със задълженията. А нарушават ли се правата ти, когато знаеш, че ако не си напишеш домашното, те чакат доматите и можеш ли да пораснеш отговорна личност, ако знаеш, че всичко ти е позволено, защото съседите могат да видят, че майка ти ти се кара и някоя примерна служба веднага ще ти намери по-добри родители? Децата не са собственост. Те са личности, чиито права и интереси трябва да се защитават, но не е ли в техен най-голям интерес да бъдат с родителите си? Дамян ми беше колега в университета. Израснал в приемно семейство. „Мамо” и до днес нарича жената, която го е отгледала. Описва детството си като „щастливо”. Поне по-щастливо от това, което би имал, ако беше останал с родната си майка: Домовете ни нямат нищо общо с Норвегия. Само преди няколко месеца, през януари, уволниха шефката на Агенцията за закрила на детото, защото не е реагирала с адекватни мерки срещу насилието в Дома за деца с увреждания в Габрово. И родителите тук нямат представа какво е да живеят в ужас като тези в Норвегия. Неслучайно българи се върнаха у нас от страх да не отнемат там децата им. Две крайности, които няма как да доведат до щастливо детство и безпроблемно навлизане в света на възрастните след това. Какво се случва в Норвегия Не всички стават добри родители. И институциите трябва да се намесят, когато едно дете е застрашено. Но се чудя кой има по-щастливо детство -  Васко, който познава вкуса на глухарчетата, или Хелге, който може никога повече да не види майка си, ако съседката им види, че тя го кара да си напише домашното и така нарушава свободата му на избор? ---- „Генерация Z“ – с подкрепата на „Америка за България“ Какво се случва в Норвегия „Генерация Z“ – с подкрепата на „Америка за България“", "date": "2018.06.18", "title": "Вино от глухарчета и градина с домати"}
{"url": "http://clubz.bg/69313-v_germaniq_nqkoj_zabelqza_li_nashite_svetovni_shampioni", "text": "Германската преса не щади националите, които стартираха с неочаквана загуба и доста колеблива игра на старта на Мондиала - 0:1 от Мексико на стадион \"Лужники\" в Москва. \"Маншафтът\" защитава титлата си от Бразилия 2014. Изненадващо, но напълно заслужено! Мексико победи Германия (СНИМКИ) Най-пиперлив в оценките и изводите е таблоидът \"Билд\", според който тимът на селекционера Йоги Льов е  срещата с \"ацтеките\". За последно Германия падна в първата си среща на Световно е през 1982 г. в Испания, когато отстъпи с 1:2 на Алжир. После обаче стигна до финала. Тази препратка към историята обаче не омилостивява медиите в цялата страна, които критикуват играта на отбора, както и  (в. \"Тагесцайтунг\"). При 1:0 в Мексико се задействали сеизмичните датчици Той бе запитан дали Германия може да стане четвъртият световен първенец в пет Мондиала, който отпада още в груповата фаза. Припомнят се някои скандали преди Световното, включително посещението на Месут Йозил и Илкай Гюндоган при турския президент Реджеп Ердоган. Както и някои решения на Льов, като например това да вземе вратаря Мануел Нойер, който е играл от септември и въобще да не включи в селекцията крилото на \"Манчестър Сити\" Лерой Сане, който записа много силен сезон във Висшата лига. Последното дава хляб за подмятания, че не всичко е наред в германския лагер. При 1:0 в Мексико се задействали сеизмичните датчици", "date": "2018.06.18", "title": "В Германия: Някой забеляза ли нашите световни шампиони?"}
{"url": "http://clubz.bg/69310-merkel_se_sporazumq_s_hss_reshenieto_za_granichniq_kontrol_ostava_za_yuli", "text": "Германската канцлерка Ангела Меркел се е споразумяла с лидера на Християнсоциалния съюз и вътрешен министър в правителството й Хорст Зеехофер решението на спора с граничния контрол да бъде отложено за началото на юли. Това съобщава ДПА, цитирано от Ройтерс, като се позовава на свои източници. ХСС се съгласи планът на лидера й и вътрешен министър Хорст Зеехофер   когато трябваше да влезе в сила, а да се изчака срещата на върха в Брюксел в края на юни. Планът му предвиждаше бежанци, които са подали молба за убежище в други страни членки на ЕС, да бъдат връщани още на границата. Меркел - и стабилна, и остава: \"Два пъти Да\" Ангела Меркел ще преговаря с други европейски страни по въпроса и ще даде отчет за тези разговори пред партията си на 1 юли, обяви самата тя. Тя заяви, че не иска Германия едностранно да започне да връща мигранти на границите си и добави, че  Германия може да предложи на други държави членки на ЕС  , подали молби за убежище на тяхна територия, отбеляза Меркел. Двустранните споразумения, които Германия цели да сключи с Италия, Австрия и други държави, ще бъдат подобни на онова, договорено от ЕС с Турция през 2016 г., отбеляза още тя. Спорът застрашава партньорството на Меркел с баварския консервативен Християнсоциален съюз (ХСС) и дори би могла да сложи край на коалицията й, припомня Ройтерс. Зеехофер предизвиква Меркел на дуел 18 юни беше срокът, поставен от ХСС, да започне прилагането на националния план, който Меркел отхвърля като отрицание на нейната политика на отворените врати от 2015 г., подкопаващо авторитета й. Освен това едностранната германска политика би нанесла удар на шенгенската система на отворени граници, отбелязва Ройтерс. Споразумението в същото време би засилило натиска над канцлера да постигне сделка в ЕС, където разделенията са дълбоки, а темата излезе на преден план през изминалата седмица, след като италианското правителство отказа да приеме кораб със стотици мигранти.  Зеехофер и ХСС - комуто предстои труден регионален вот през октомври - и Меркел неведнъж са били в конфликт заради миграционната политика през последните три години. Кулминацията беше миналата седмица, когато Меркел блокира неговия твърдолинеен план. \"Велт ам зонтаг\" цитира думите му пред депутати от ХСС по адрес на канцлера:  .  Ако Зеехофер беше приложил плана си днес, канцлерката би била принудена да го уволни, отбелязва Ройтерс. Появиха се дори предположения, че 70-годишният консервативен парламентарен алианс между ХДС и ХСС бимогъл да пропадне. Без ХСС коалицията на Меркел, която включва и социалдемократите, би загубила парламентарното си мнозинство. Зеехофер предизвиква Меркел на дуел", "date": "2018.06.18", "title": "Меркел се споразумя с ХСС, решението за граничния контрол остава за юли"}
{"url": "http://clubz.bg/69311-bylgariq_iska_zatvarqne_na_granicite_na_es", "text": "На фона на това, че Германия може да започне да връща мигранти на страните, през които са минали и са се регистрирали, България направо поиска затваряне на границите в Евросъюза. Както Клуб Z писа, германският канцлер Ангела Меркел заяви, че ще преговаря с други европейски страни по въпросите на миграцията и ще даде отчет за тези разговори пред партията си на 1 юли, предаде Асошиейтед прес. Тя подчерта, че не иска Германия едностранно да започне да връща мигранти на границите си - нещо, за което призовава вътрешният министър Хорст Зеехофер от Християнсоциалния съюз (ХСС) - традиционния баварски партньор на Християндемократическия съюз (ХДС) на Меркел. Меркел се споразумя с ХСС, решението за граничния контрол остава за юли Меркел смята да води преговори и около предстоящата среща на върха на ЕС. Германия може да предложи на други държави членки на ЕС финансова помощ, ако те се съгласят да приемат обратно мигрантите, подали молби за убежище на тяхна територия. Двустранните споразумения, които цели да сключи с Италия, Австрия и други държави, ще бъдат подобни на онова, договорено от ЕС с Турция през 2016 г. Дали и България ще е сред страните, все още не е ясно. В масовия случай мигрантите се регистрират у нас, но използват страната като транзит към западна Европа. Помощта и финансирането на нелегални имигранти става престъпление в Унгария Днес и премиерът Бойко Борисов говори по темата и предложи \"превантивно\" затваряне на всички външни граници на Европейския съюз.  \"Официално всеки, който иска да влезе в ЕС, трябва да влезе на контролно-пропусквателните пунктове – там да му се видят отпечатъците, да се прегледа, да се види. Това не е нещо по-различно от това, което се прави в САЩ, Канада и където и да е. Откъде-накъде Европа да е като един разграден двор. Това е груба грешка. Държавите да се делят вътре в Европа. Държавите, които сме на първа линия, ако трябва да бъдат подпомагани, да се подпомогнат, и всичко да отиде на КПП. Ако не са спазени изискванията, който откъдето е дошъл да се върне там, от където идва\", обясни Борисов. Помощта и финансирането на нелегални имигранти става престъпление в Унгария", "date": "2018.06.18", "title": "България иска затваряне на границите на ЕС"}
{"url": "http://clubz.bg/69312-i_deloto_sreshtu_miroslav_borshosh_totalna_greda", "text": "Делото срещу Мирослав Боршош стана поредното върнато - този път от СГС, на държавното обвинение. Причините - съществени процесуални нарушения в обвинителния акт срещу бившия директор на НДК и бившия председател на съвета на директорите Валентин Кръстев. Прокуратурата обвини Боршош за коли, пиар и милиони Според съдебния състав с председател Стефан Милев нарушенията възпрепятстват обвиняемите дори да разберат за какво престъпление са привлечени под отговорност. Така е нарушено базисното им право на защита - една от темите, които се обсъждат в предстартовото разпоредително заседание, а нарушенията следва да се отстранят, за да започне делото по същество. Боршош е обвинен за нецелесъобразно разходване на над 3 млн.лв. от бюджета на НДК и умишлена безстопанственост и сключване на 15 неизгодни сделки. Кръстев е обвинен за заплашване. По време на разпоредителното заседание по делото адвокатът на Боршош Даниела Доковска заяви, че  , като поиска той да бъде върнат на обвинението, за да го поправи. Според прокуратурата обаче фактите и обстоятелствата в обвиненията голяма част от аргументите на защитата били въпроси по същество, които не се решавали в разпоредителното заседание. Съдът прецени, че част от въпросите, повдигнати от защитата, наистина следва да се решат в хода на делото. Съдия Милев отбеляза обаче, че все пак процесуални нарушения в обвинението са допуснати, както и че в него липсват достатъчно фактически твърдения. Мирослав Боршош с още две обвинения Определението подлежи на протест в 7-дневен срок. Прокурорът по делото Ирена Ганчева коментира, че ще се запознае с мотивите на съда и след това ще прецени дали да протестира определението, съобщава бТВ. Мирослав Боршош с още две обвинения", "date": "2018.06.18", "title": "И делото срещу Мирослав Боршош - тотална \"греда\""}
{"url": "http://clubz.bg/69314-merkel_i_stabilna_i_ostava_dva_pyti_da", "text": "Битката между канцлерката Ангела Меркел и вътрешния министър Хорст Зеехофер по бежанския проблем влиза в продължение, след като днес и двамата направиха разумни отстъпки. Зеехофер беше заплашил, че ако до днес Меркел не приеме неговия план от 63 точки, той ще действа сам. Основната точка е още от границите на Германия да се връщат бежанци, които вече са подали молби за политическо убежище в друга държава от ЕС или такива са били отхвърлени във ФРГ. Днес Зеехофер обяви, че се съобразавя с искането на Меркел въпросът с бежанците първо да бъде обсъден в Брюксел между лидерите на държавите членки на ЕС в края на месеца. Ако не се постигне съгласие на европейско ниво, тогава от 1 юли Германия ще действа на национално. Меркел се споразумя с ХСС, решението за граничния контрол остава за юли Първоначално канцлерката отхвъри плана на Зеехофер, а днес го приветства почти изцяло – по 62 от 63 точки. Разбира се с уговорката, че Берлин продължава да се стреми към общоевропейско решение на проблема с бежанците. Последните дни на Меркел като канцлерка? Меркел и Зеехофер дадоха паралелни пресконференции от Берлин и Мюнхен след заседания на партийните ръководства на двете партии – ХДС на Меркел и баварския ХСС на Зеехофер. Тя обаче отново подчерта, че би следвало да се намери решение съвместно с европейските съседи. Все едно откъде идвали бежанците – през Гърция, България, Италия или другаде, трябвало да се стигне до двустранни разговори и решения с тези държави. “По този въпрос няма автоматизъм”, обяви Меркел. Което ще рече, че след срещата на върха на ЕС обстановката трябва отново да се анализира. Канцлерката обяви, че е решена да работи съвместно с вътрешния министър Зеехофер, за да се пресече нелегалната миграция. Попитана какво ще се случи, ако не се постигне общоевропейско решение, тя контрира: Същият отговор беше и на питане дали ще уволни вътрешния министър Зеехофер, ако предприеме самостоятелни действия по прилагането на плана си през нейна глава. На въпрос стабилно ли е правителството и дали ще изкара мандата си, Меркел беше категорична: Канцлерката беше категорична и че ХДС и ХСС имат една цел – по-добре да контролират миграционният поток към Германия и значително да се намали броят на мигрантите. Не й беше спестено и изказване на Зеехофер. Вчера в. “Велт ам Зонтаг” оповести, че разполага с надежда информация от среща на депутати от ХСС, на която е присъствал и Зеехофер. По адрес на Меркел той е заявил: “С тази жена повече не мога да работя.” На въпрос как Меркел все още може да работи със Зеехофер, тя отговори дипломатично: “Говорих с Хорст Зеехофер по въпроси на сътрудничеството ни. Канцлерка и вътрешен министър са длъжни да са в диалог и да работят съвместно.” Последните дни на Меркел като канцлерка?", "date": "2018.06.18", "title": "Меркел - и стабилна, и остава: \"Два пъти Да\""}
{"url": "http://clubz.bg/69299-15_mln_rusnaci_se_podpisaha_sreshtu_pensionnata_reforma", "text": "Над 1,5 милиона руснаци се подписаха срещу обявеното миналата седмица повишаване на пенсионната възраст в Русия, което се случва за първи път от близо 90 години, предаде Франс прес. В четвъртък, часове преди откриването на световното първенство по футбол в Русия, правителството обяви мащабна реформа за преразглеждане на тази социална придобивка от съветско време, към която руснаците остават много привързани. Така беше нарушено едно табу, старателно избягвано досега от президента Владимир Путин. Възрастта за пенсиониране в Русия не е променяна от определянето й през 1932 година и е сред най-ниските в света: 55 години за жените и 60 години за мъжете. Обявената от премиера Дмитрий Медведев реформа предвижда постепенно вдигане на възрастта за пенсиониране от 2019 година до 65 години за мъжете през 2028 година и 63 години за жените през 2034 година. Медведев обясни, че реформата, която скоро ще бъде обсъдена в руската Дума (долната камара на парламента), които сега са ограничени до неколкостотин и дори няколко десетки евро. 90% от руснаците са против вдигането на възрастта за пенсия В действителност много руснаци продължават да работят след навършване на пенсионна възраст, но получават пенсии, които са съществени допълнителни доходи в страната, където заплатите са много ниски. До тази сутрин петицията беше събрала 1 512 338 подписа в сайта Change.org. В събота и неделя в различни градове в Русия имаше протестни демонстрации срещу това решение на правителството. Президентът Путин не участва в разработването на законопроекта за увеличаване на възрастта за пенсия и е рано да се правят догатки дали ще наложи вето, стана ясно днес от изявление на говорителя на Кремъл Дмитрий Песков. Той поясни, че законът се изработва от експерти, министри и вицепремииери и скоро ще бъде внесен за глусуване в парламента.", "date": "2018.06.18", "title": "1,5 млн. руснаци се подписаха срещу пенсионната реформа"}
{"url": "http://clubz.bg/69293-problemyt_na_muzikantite_ot_bnr_otlojen_za_naesen", "text": "Музикантите от БНР, които стачкуваха за достойно заплащане, засега си остават с обещанията – от ръководството на Радиото и от депутатите от Комисията по култура и медии. Работната група, сформирана още след първия от петте протеста на музикалните състави в края на април, отложи проблема за наесен, след парламентарната ваканция. На второто си заседание групата реши, че на първо време трябва да се направят промени в Закона за радио и телевизия, които законово да регламентират включването на музикалните състави като част от мисията на БНР и тяхната издръжка. Музиканти от БНР на протест срещу недостойното заплащане  Работната група видимо не приема за спешен проблема на оркестрантите и хористите от Радиото, след като е взето решение корекцията на заплатите им да стане по бавния начин – първо, като се определи на хартия функцията на музикалните състави в медията и чак след това бъде определяна тяхната издръжка. Според Закона за радио и телевизия (ЗРТ) БНР трябва да отделя не по-малко от 5% от бюджета си за създаване и изпълнение на български музикални и радиодраматични произведения. Но нито дума няма за наличието на музикалните състави в структурите на Радиото и защо са нужни те на обществото. Симфоничният оркестър на БНР съществува от 70 години – и въпреки че бе обидно властта в лицето на премиера Бойко Борисов да демонстрира публично съмненията си относно небходимостта да има музикални състави в Радиото – те реално са пропуснати в закона. И покрай протестите се разбра, че обществената медия не успява да убеди държавните мъже колко е важно да поддържа тези състави – и се нуждае от писмени уверения, облечени в закон. Но не закон е нужен, за да бъдат коригирани заплатите на музикантите н БНР. Заплатите в Операта и Филхармонията не са увеличавани със закон – а по усмотрение на своите директори. Средната заплата на музикантите в БНР е 660 лв., а минималната – 570 лв., която е близо до минималната за страната   и в пъти по-ниска от възнагражденията на колегите им в Софийската филхармония и Софийската опера. Решението за достойно заплащане на музикантите в Радиото трябва да дойде от техния директор, а не от депутатите. Може би заплатите на музикалните състави са просто основание, за да бъде коригиран бюджетът на медията? Но дори така да бъде, това ще е някаква победа за българската култура. Голямата битка е да бъде убедено обществото, не само премиерът, в смисъла от съществуването на тези състави.", "date": "2018.06.18", "title": "Проблемът на музикантите от БНР отложен за наесен"}
{"url": "http://clubz.bg/69302-hyrvatiq_prati_edna_ot_zvezdite_si_u_doma", "text": "Първият голям чисто футболен скандал на Световното в Русия е факт. Хърватският национален отбор отстрани и прати у дома нападателя на \"Милан\" Никола Калинич. Играчът е отказал да влезе като смяна пет минути преди края на мача с Нигерия (2:0). Той се оправдал, че има болки в гърба и не е в състояние да излезе на терена. Селекционерът Златко Далич искал да замени титуляря Марио Манджукич с Калинич на върха на атаката. Така той е бил принуден да заложи на Марко Пияца.  След срещата Далич и Калинич имали шумен скандал, пише хърватската преса. Истината е, че футболистът не е бил доволен от ролята си на резерва за сметка на Манджукич. През последните четири мача на хърватите той не е започвал в стартовия състав. Хърватите се заканиха на Аржентина след първата си победа Сега таранът на \"Ювентус\" остава единственият типичен централен нападател в селекцията. Но този проблем не е спрял треньора да вземе важното решение. По-късно днес той ще даде пресконференция. Досега Калинич не е говорил пред медиите. Той имаше неособено добър сезон в \"Милан\", за който реализира само шест гола.", "date": "2018.06.18", "title": "Хърватия прати една от звездите си у дома"}
{"url": "http://clubz.bg/69301-opek_shte_vdigne_dobiva_s_300_000_600_000_barela_dnevno", "text": "Участниците в споразумението ОПЕК+ за ограничаване на добива на петрол обсъждат компромисен вариант за нова сделка, предвиждащ увеличаване на производството с 300 000-600 хиляди барела дневно през следващите няколко месеца, съобщи Bloomberg, като се позова на източник, запознат с хода на преговорите. Путин и саудитският принц се разбраха за петрола На 22-23 юни представители на страните-производителки ще се съберат във Виена, за да обсъдят смекчаване на ограниченията и възможност за увеличаване на добива. Русия, която води лагера на 11-те страни, участници във формата на преговори, и Саудитска Арабия, лидер в Организацията на страните-производителки на петрол (ОПЕК), предлагат в последното тримесечие на 2018 г. производството да нарасне с 1.5 милиона барела на денонощие над нивото през октомври 2016 г. ОПЕК приключи. 50 долара за барел е таванът Ирак, Иран и Венецуела се обявиха против увеличение на квотите, съобщи представителят на Иран в ОПЕК Хюсейн Каземпур Ардебили. Въпреки това проучвания на Bloomberg по темата показват, че на срещата във Виена ще се постигне някакво увеличение на квотите за производство. По-рано световните агенции съобщиха, че администрацията на американския президент Доналд Тръмп се е обърнала с молба към ОПЕК да увеличи добива, за да бъде компенсирано намалението на доставките от Иран и Венецуела. Но президентът на ОПЕК - министърът на енергетиката и промишлеността на Саудитска Арабия, Сухейл ал-Мазруи, отрича. Споразумението за ограничаване на добива на петрол действа от 2017 г. Към него са се присъединили както 24 страни, участващи в ОПЕК, така и държави-производителки, които не влизат в петролния картел като Русия и др. Те са се договорили да намалят добива с 1.8 милиона барела дневно, като го фиксират на 32.5 милиона барела дневно. Готвачът на Путин сключил петролна сделка със Сирия Най-големите квоти за ограничения добив се падат на Русия и Саудитска Арабия - съответно 300 000 и 468 000 барела на денонощие спрямо нивото от октомври 2016 г. Първоначално споразумението беше предвидено да действа за половин година, но по-късно бе удължено до края на 2018 г. Русия и Саудитска Арабия се съгласиха на безсрочно удължаване на сделката ОПЕК+ с опция да бъде регулиран добива на петрол във всеки един момент. Този въпрос също ще се обсъжда на срещата ОПЕК+ на 22-23 юни. ОПЕК приключи. 50 долара за барел е таванът Готвачът на Путин сключил петролна сделка със Сирия", "date": "2018.06.18", "title": "ОПЕК+ ще вдигне добива с 300 000-600 000 барела дневно"}
{"url": "http://clubz.bg/69305-sting_i_shagi_repetirat_v_ndk_snimki", "text": "Стинг и Шаги репетират в НДК. Новината съобщават от Двореца на културата, където звездите са били посрещнати в понеделник, 18 юни, от министъра на културата Боил Банов и председателя на съвета на директорите на комплекса Борислав Велков. Стинг и Шаги ще излязат пред българската публика на 19 и 20 юни в Античния театър в Пловдив, за да представят съвместния си албум „44/876“.  Гостите са дошли пеша откъм хотел „Хилтън“ до Двореца, минавайки по Моста на влюбените – и са влезли в НДК през ВИП входа на българското председателство на Съвета на ЕС. Датата за репетиции за Стинг и Шаги съвпадна с ден с ограничен достъп до сградата заради председателството. Но присъствието на министъра Банов и директора Велков е осигурило безпрепятствен достъп на изпълнителите и тяхната група. Стинг с два концерта в Античния театър Пловдив Репетициите на Стинг и Шаги се провеждат в Нов театър в НДК.", "date": "2018.06.18", "title": "Стинг и Шаги репетират в НДК (СНИМКИ)"}
{"url": "http://clubz.bg/69315-dnes_katastrofiraha_kakto_g_ja_stoimenova_taka_i_prokuraturata", "text": "Софийският градски съд оправда Илко Семерджиев. Служебният вицепремиер и министър на здравеопазването бе пратен на съд за принуда над директора на Изпълнителната агенция по лекарствата доц. Асена Стоименова. Минисътрът от служебния кабинет на Огнян Герджиков днес коментира саркастично: Семерджиев бе пратен на съд затова, че заплашвал с уволнение директора на ИАЛ доц. Стоименова, тъй като тя не е била съгласна да назначи за свой заместник посочен от него човек. Причината е, че кандидатът за заместник бил в конфликт на интереси. Илко Семерджиев с ново уволнение Пред медиите след процеса Семерджиев каза, че е очаквал оправдателната присъда. По думите му това е било Той обясни, че според него казусът е бил изпреварваща атака, за да може Стоименова да съхрани едноличното си управление и контрол върху целия фармацевтичен сектор. Освен че обяви Семерджиев за невинен, съдът му отмени дори най-леката мярка за неотклонение подписка. Прокуратурата ще протестира решението пред Софийския апелативен съд.", "date": "2018.06.18", "title": "\"Днес катастрофираха както г-жа Стоименова, така и прокуратурата\""}
{"url": "http://clubz.bg/69316-simeonov_nesyglasen_sys_stroitelniq_ministyr_za_slynchev_brqg_i_vadi_dokumenti", "text": "Министърът на регионалното развитие и благоустройството Николай Нанков пренебрегва констатациите на подопечната му Дирекция за национален строителен контрол (ДНСК), която с писмо от 13 юни определя заведенията THE ONE, La Cubanita, Cacao beach, Del Mar и BEDROOM на плажа в Слънчев бряг за незаконни и разпорежда на кмета на Несебър в срок до 15 работни дни да ги премахне. Така вицепремиерът Валери Симеонов отвърна на оповестената днес проверка на ДНСК за законосъобразността на премествяемите обекти в курорта. Заведенията \"отговарят на предвидените в схемата конфигурация в план и местонахождение\", посочиха от МРРБ. \"...за тези преместваеми обекти са издадени разрешения за поставяне от главния архитект на община Несебър\", допълниха оттам, с което на практика прехвърлиха топката в полето на министъра на туризма Николина Ангелкова, която отговаря за схемите за разполагане на обектите. Сигналът на Симеонов срещу Ангелкова: Дискотеката fast food ли е? Симеонов публикува протоколите от проверките. Изброени са общо 32 обекта, при колкото днес обявиха от МРРБ, че са открити нарушения. Сред тях са описани и квадратурите на петте дискотеки на южния плаж, обект на спора, както и каква допълнителна площ им е била отпусната.  \"Бункерите\" на Валери Симеонов на Слънчев бряг - изрядни И посочва, превеждайки на български имената на дискотеките: \"Бункерите\" на Валери Симеонов на Слънчев бряг - изрядни", "date": "2018.06.18", "title": "Симеонов несъгласен със строителния министър за Слънчев бряг. И вади документи"}
{"url": "http://clubz.bg/69300-bunkerite_na_valeri_simeonov_na_slynchev_brqg_izrqdni", "text": "Определяните като \"бункери\" и \"молове\" от вицепремиера Валери Симеонов пет заведения на южния плаж на Слънчев бряг, са без нарушения. Това показват окончателните резултати от проверката на ДНСК на преместваемите обекти, поставени върху плажната ивица на морския курорт. Заявка, че отговарят на изискванията министърът на регионалното развитие и благоустройството Николай Нанков, принципал на строителния контрол, даде преди ден. Но днес от МРРБ оповестиха данните от цялостната проверка. Сигналът на Симеонов срещу Ангелкова: Дискотеката fast food ли е? Именно това са петте заведения, за които вицепремиерът сезира както МРРБ, така и прокуратурата - за това че не отговарят на изискванията за премествяеми обекти, че се разпростират над площта, която им се полага, както и че са им издадени категоризации за нощни барове и ресторанти, а не за заведения за бързо хранене, каквито може да се разполагат на плажа. Заради тези пет заведения, Симеонов влезе в остър конфликт с министъра на туризма Николина Ангелкова. Тя е тази, която одобрява схемите за разполагането на обектите на плажа, заедно с главния архитект на съответната община. Ангелкова на няколко пъти публично обяви, че петте дискотеки са законни, а след като се опита да \"бойкотира\" и закона за шума на Симеонов, забраняващ високите децибели след 23 ч, вицепремиерът даде заявка, че може да хвърли оставка. Днес Симеонов не бе открит за коментар. Ангелкова пак срещу Симеонов: Заведенията в Слънчев бряг са законни Иначе ДНСК е установила общо 32 незаконни обекта на плажа - 20 на \"Слънчев бряг-юг\", 5 - на централния плаж и 7 на северния.  На \"Слънчев бряг – юг\" премахнатите през 2017 г. строежи \"метална ограда\" и \"паркинг\" до хотел \"Империал\" (\"Амфора\") са възстановени на същото място. До паркинга в западна посока върху плажната ивица,  и поставени върху нея около 65 бр. маси за 250 места, констатират от строителния контрол. Обслужващата алея с обръщало към бившия ресторант \"Фрегата\", осигуряваща достъпа до плажа, е предвидена в действащия регулационен план на\" Слънчев бряг-изток\". От община Несебър са представени одобрен проект и разрешение за строеж от 2008 г. за реконструкция на настилката на алеята, но тя не е въведена в експлоатация по законоустановения ред. \"Сезонът на оставките\" може да започне с тази на Валери Симеонов Източно от алеята, върху плажната ивица,   Паркингът е ограничен с 2 бариери, а върху обслужващата алея са изпълнени още две бариери. В западната част на обръщалото е изпълнен навес за коли с метална конструкция, който видимо навлиза в площта заета от дюни. Южно от обръщалото, , в нарушение на изричната забрана по Закона за черноморското крайбрежие, сочат още резултатите от проверките. Данните за обектите с установени нарушения следва да се предоставят на кмета на община Несебър, който трябва да разпореди премахването им. Ангелкова пак срещу Симеонов: Заведенията в Слънчев бряг са законни \"Сезонът на оставките\" може да започне с тази на Валери Симеонов", "date": "2018.06.18", "title": "\"Бункерите\" на Валери Симеонов на Слънчев бряг - изрядни"}
{"url": "http://clubz.bg/69294-svetovnoto_ne_moje_da_skrie_shireshtata_se_korupciq_v_rusiq", "text": "Експлоатирането на Световното първенсво по футбол от страна на Русия започна преди официалното начало на Мондиал 2018. Звездата на отбора на Египет, когото убедиха да тренира в столицата на Чечения Грозни, беше буквално измъкнат от хотела си от лидера на републиката Рамзан Кадиров... който позира с него пред телевизионните камери и събралото се множество. Първа точка за съюзника на руския президент Владимир Путин, свързан с редица политически убийства и попадащ под американски санкции. Благодарение на решението на ръководството на ФИФА да подари домакинството на тазгодишното първенство на Русия, подобни пропагандни пози може да се очакват през следващите месеци от режима в Москва, който иска да намали международното напрежение, но без да се откаже от агресивните си действия в Украйна и Сирия. При откриването на Мондиал 2018 в Москва миналата седмица Путин покани феновете да  . Как Русия на Путин се превърна в СССР на Брежнев Кремъл плати доста за това шоу -  По-голяма част от парите отидоха при близки до Путин като Арас Агаларов, бивш бизнес партньор на американския президент Доналд Тръмп. Неговата компания построи стадион в Калининград за 280 милиона долара. Според в. \"Ню Йорк таймс\" съоръжението с 35 000 места ще домакинства четири мача от Световното първенство, след което ще бъде оставено на местния футболен отбор, който обикновено събира около 4000 фенове на мачовете си. Това показно прахосничество бе придружено и от демонстрации на расизъм и национализъм. Властите се опитват да възпрат руски фенове, които поздравяват чернокожите играчи с маймунски носове, но не успяват да контролират политиците. През миналата седмица Тамара Плетньова, която оглавява Комисията по въпросите на семейството, жените и децата в Думата, посъветва рускините да не започват връзки с чужденци по време на Световното. Особено ако са от различна раса. Депутатка към рускините: Не се залюбвайте с чужди фенове Путин вероятно е разочарован от броя на чуждестранните делегации, уважили откриването на събитието. Присъстваха държавни глави от бивши съветски републики, африкански и латиноамерикански страни. Западните политици отказаха да дойдат заради скорошния опит за убийство на бившия руски шпионин Сергей Скрипал и дъщеря му в Лондон, за който британските власти обвиниха Кремъл, както и опитите на Москва да се меси в изборите на няколко държави. Може ли Световното първенство да ни прави по-добри? Русия ще получи огромно медийно внимание през следващите седмици, което ще бъде насочено към блясъка на спортното събитие. Нека всички се наслаждаваме на футбола. Но да не забравяме, че режимът в Кремъл, който се опитва да използва грандиозния спектакъл, за да поправи репутацията си, е отговорен за корупция в огромни мащаби и убийства и води войни срещу съседите си. Депутатка към рускините: Не се залюбвайте с чужди фенове Може ли Световното първенство да ни прави по-добри?", "date": "2018.06.18", "title": "Световното не може да скрие ширещата се корупция в Русия"}
{"url": "http://clubz.bg/69295-novo_v_sofiq_po_solena_globa_skoba_i_za_parkirane_v_park_i_na_trotoar", "text": "Столичната община е измислила нов начин да се бори срещу нерегламентираното \"сваляне\" на скоби, поставени на неправилно паркирани автомобили или на такива, които не са си платили престоя в \"синя\" или \"зелена\" зона. С промени в наредбата на общината за организация на движението се предвижда, без значение дали скобата е налична или не - автомобилът да се смята за \"задържан\" до изплащане на санкцията от 30 лв., както и дължимата сума за всеки час от престоя в платена зона. Ако до края на работния ден колата не бъде преместена, ще се намесва и \"паякът\", става ясно още от проекта за промени в наредбата.  Друго предложение на Столичната община е завишение на глобата за паркиране в пешеходни зони, на тротоари и в градинки. Предложението е санкцията да стане от 50 до 200 лв. Точно 200 лв. пък ще е глобата за спиране на място, предназначено за превозни средства на хора с увреждания.  Eлектромобилът с безплатен паркинг в \"зоните\" на София безсрочно е следващата идея на Столичната община. Целта е да се стимулират софиянци и гостите на града да използват екологично чисти варианти за движение. Колите на ток и сега получават право да паркират безвъзмездно в \"синя\" и \"зелена\" зона, но правото се дава еднократно за срок от 1 година.  Живеещите на територии, където има \"синя\" и \"зелена\" зона, ще могат да си купуват специалните винетки за паркиране за срок от две години, а не за срок от 1 година, както е сега. Ако това е добра новина за живеещите в тези райони на града, то за тях има и едно ново ограничение - на апартамент могат да се регистрират за винетка за паркиране до 3 леки автомобила. Отпада привилегията за съсобственици, които не живеят на адреса, но се въвежда право за купуване на винекта за лица със статут на продължително, дългосрочно или постоянно пребиваване.  Новите райони, в които се въвежда \"зелена\" зона, са \"Горни Лозенец\", \"Възраждане\", \"Красно село\" и \"Оборище\". Мотивът е, че това е желанието на живеещите в тези райони, става ясно от   към промените в  , публикувана за обществено обсъждане. ", "date": "2018.06.18", "title": "Ново в София: по-солена глоба \"скоба\" и за паркиране в парк и на тротоар"}
{"url": "http://clubz.bg/69296-arestuvaha_shefa_na_audi", "text": "Главният изпълнителен директор на германския автомобилен производител \"Ауди\" Руперт Щадлер е бил арестуван, съобщиха от Говорител на автомобилния гигант заяви: Миналата седмица, близо 3 години след избухването на скандала с манипулиране на данните за вредни емисии от автомобили на \"Фолксваген\", мюнхенската прокуратура съобщи, че вече проверява 20 заподозрени и че са били претърсени апартаментите на Щадлер и на още един член на управителния съвет на \"Ауди\". Двамата са разследвани за евентуална измама и за фалшиви реклами, както и за предполагаемата им роля в това да се изкарват на европейския пазар автомобили с незаконен софтуер. Мюнхенската прокуратура обяви в изявление тази сутрин, че е издала заповед за ареста на Щадлер като част от разследването и че той ще бъде задържан, за да не може да възпрепятства разследването. \"Фолксваген\" плаща 1 млрд. евро на Германия \"Ауди\" е част от скандала с дизеловите емисии, който разтресе \"Фолксваген\". През миналия месец от \"Ауди\" признаха, че още 60 хил. автомобила от моделите А6 и А7 са с дизелови двигатели, които имат софтуерни проблеми. \"Дизелгейт\" свърши, \"Фолксваген\" плаща $14,7 млрд. Т. нар. Дизелгейт избухна за първи път през септември 2015 г.  \"Фолксваген\" призна, че близо 600 хил. коли, продадени в САЩ, са били снабдени с устройства, с които по-лесно да преминават през тестовете за вредни емисии. В продължение на повече от пет години чрез специален софтуер от компанията са преправяли тестовете за вредни емисии на своите среден клас дизелови коли, продавани в САЩ. Чрез по-добрите, но фалшифицирани резултати германската компания е успяла да пробие на американския пазар, особено в западните щати, и така да стимулира продажбите си. От компанията признаха, че има инсталиран софтуер в 11 млн. коли по света, които са с сдизелови двигтели, който показва кога те са проверявани и намалява емисиите им.  На открито нивата на емисиите са по-високи, отколкото при лабораторни условия, с над 40 пъти. През януари 2017 г. от \"Фолксваген\" се признаха за виновни, компанията беше осъдена да плати на американското правителство 4,3 милиарда долара. \"Дизелгейт\" свърши, \"Фолксваген\" плаща $14,7 млрд.", "date": "2018.06.18", "title": "Арестуваха шефа на Audi"}
{"url": "http://clubz.bg/69291-advokat_na_petyr_moskov_shte_e_priqtno_da_razpitame_kabineta_borisov_2_v_syda", "text": "Това каза днес на въпрос на Клуб Z адвокатът на Петър Москов Менко Менков. По време на процеса, който опитва да стартира в Специализирания съд, той поиска съкратено съдебно слдствие - т.е., да се признаят някои разпити на свидетели, без да е нужно да ги викат пак. Разследването стана известно с това, че през есента на 2016 г. (след оставката на кабинета Борисов-2, б.р.) ефекто бяха привикани всички министри, воглаве с премиера заради размяната на ваксини с Турция.  Над   претенции, че е ощетена държавата, бяха предявени днес в делото срещу Петър Москов, бившия му заместник Адам Персенски и 3-ма бивши шефове на държавната \"Бул био\", произвеждала ваксини. Става въпрос за размяната на ваксини с Турция по време на мандата на Москов при второто правителство на Бойко Борисов, за което ексминистърът от Реформаторския блок е подсъдим. Адвокат по \"Москов\": Съдът прави реверанси на Цацаров Днес - на втория опит за стартово разпоредително заседание - Министерството на здравеопазването поиска да бъде конституирано като частен ищец срещу Москов и Персенски. МЗ иска от двамата   за вреди, причинени солидарно, т.е. - 50:50. \"Бул био\" също търси сериозни суми от бившите ръководители на мажоритарния си собственик Петър Москов и Адам Пресенски, но и от други двама по делото. Дружеството има претенции към дарена на МЗ ваксина БЦЖ, както и за произведената от тях \"ТетаДиф\".  Изчислявайки пропуснатите ползи от продажба, държавното предприятие, което тогава е дарило продукцията си на принципа МЗ, сега претендира щети, нанесени от това. Искат Петър Москов, Персенски и бившият изпълнителен директор Любомир Димитров  от 27 май 2015 г. до момента на предявяване на иска  Освен това Москов, Димитров и директорът производство Росен Алексиев да заплатят солидарно  имуществени вреди в едно с  А само бившият директор д-р Любомир Димитров и Росен Алексиев трябва отделно да платят 44 685,55 лв. заедно с лихва от 11 608,93 лв. Плюс съдебни и деловодни разноски. Менков, който е адвокат на Москов, заяви, че въобще няма такава щета: претендираните пари от МЗ са всъщност ДДС върху дарението. И когато навремето са изискали становище от финансовото ведомство дължат ли се ставки върху това дарение. Те са казали \"да\" и парите са внесени в НАП, т.е. няма никаква вреда. Другите пък са дивидент от 100 % държавно търговско дружество към... неговия принципал, държавното Министерство на здравеопазването. Днес юрисконсултът на \"Бул био\" направи изявление, че фирмата има отколешни приятески отношения и добро търговско взаимодействие с Република Турция, още повече че всяко правителство на България участва и в хуманитарни дейности. Двете страни са членки на НАТО, ООН и Съвета н Европа и др. Затова правели иска си, но не искат да създават напрежението. Адвокатите на петимата подсъдими отхвърлиха претенциите им, като пледираха съдът да не присъединява частните искове в наказателното дело. Адвокатът на Димитров - Васил Т. Василев - отвърна: Той каза, че това е наказателно дело, на който не му харесва, може да не участва като ищец: Всички адвокати без Васил Василев и Иглика Василева, поискаха прекратяване на делото поради неясноти и противоречия в обвинението. Те заявиха, че клиентите им дори не разбират в каков ги обвиняват. Съдия Мариета Неделчева реши, че ще присъедини гражданските претенции в пълен размер към делото и допусна МЗ и \"Бул био\" като частни ищци срещу бившите министър и зам.-министър и другите подсъдими. Тя обаче утре ще се произнесе по многото протести дали делото подлежи на прекратяване поради тежки процесуални нарушения.", "date": "2018.06.18", "title": "Адвокат на Петър Москов: Ще е приятно да разпитаме кабинета \"Борисов 2\" в съда"}
{"url": "http://clubz.bg/69292-es_prodylji_s_oshte_edna_godina_sankciite_sreshtu_rusiq", "text": "Съветът на Европейския съюз удължи с още една година срока на санкциите за Русия, наложени заради анексията на Крим и Севастопол. Решението за удължаване на едностранните мерки беше взето на среща на министрите на земеделието и рибарството на 28-те страни от ЕС в Люксембург. Новият премиер на Италия е за \"коригиране\" на санкциите срещу Русия Република Крим и град Севастопол бяха \"присъединени\" от Руската федерация след референдум, състоял се на 16 март 2014 г. Международната общност, в т.ч. ЕС, САЩ и много други държави не признаха резултатите от гласуването и въведоха редица ограничителни мерки срещу Русия. Санкциите срещу Крим и Севастопол включват забрана за внос на стоки, инвестиции, туристически услуги, износ на определени стоки и технологии. Ограничителните мерки са неизменно удължавани от 2014 година насам, като миналогодишните изтичат на 23 юни 2018 г. САЩ няма да отменят санкциите, докато Русия не се изтегли от Донбас Освен наказателните мерки заради анексията на Крим, Западът наложи на Русия и други, свързани със сепаратисткия конфликт в населената с етнически руснаци Източна Украйна. В резултат отношенията между Москва и Киев са изключително напрегнати. Москва наказва с контрасанкции САЩ и други \"неприятелски\" страни Междувременно президентът на Украйна Петро Порошенко съобщи, че Киев възнамерява да създаде в ЕС група, която трябва да спре строителството на газопровода \"Северен поток 2\". Тръбата заобикаля Украйна и намалява ролята й в транзитирането на руско синьо гориво за Европа. През украинска територия минава Трансбалканският газопровод, от който получават и транзитират руски газ и Румъния и България. Страната ни получава около 20 млрд. куб. метра, от които харчи малко над 2.5 милиарда, а останалите транзитира. \"Газпром\" вече поиска разтрогване на договорите с Украйна за доставки и транзит на природен газ. Порошенко определи \"Северен поток 2\" като \"абсолютно политически проект, насочен срещу Украйна\". По думите му пускането на тръбата ще лиши укранския бюджет от около $3 млрд. - това са приходите от транзитни такси, които Киев получава от \"Газпром\". Украинският президент споменава също така, че и САЩ са \"решително против\" тръбата. Белият дом готви наказания за компаниите от \"Северен поток 2\" Заради газопровода Полша поиска да се ускори работата по промени в европейска газова директива, стана ясно от интервю на вицепремиера на Полша Михаил Куртика. \"Северен поток 2\" ще свърже Русия и Германия и ще мине паралелно с първия \"Северен поток\" по дъното на Балтийско море. Единственото разрешение, което чака тръбата в момента, е от Дания. \"Северен поток 2\" чака зелена светлина само от Дания  САЩ няма да отменят санкциите, докато Русия не се изтегли от Донбас Москва наказва с контрасанкции САЩ и други \"неприятелски\" страни Белият дом готви наказания за компаниите от \"Северен поток 2\" \"Северен поток 2\" чака зелена светлина само от Дания ", "date": "2018.06.18", "title": "ЕС продължи с още една година санкциите срещу Русия "}
{"url": "http://clubz.bg/69281-vratarqt_na_egipet_otkaza_nagrada_za_igrach_na_macha", "text": "Вратарят на националния отбор на Египет Мохамед Ел Шенауи е отказал наградата на ФИФА за \"Играч на мача\" след двубоя с Уругвай на Световното в Русия, потвърди директорът на тима Ихаб Лехета пред \"Асошиейтед Прес\". Уругвай наказа страхливия тим на Египет, Салах не игра \"Фараоните\" паднаха с 0:1, но Ел Шенауи грабна отличието заради чудесните си изяви срещу звездите на \"урусите\". Той дори позира със специалната купа и каза няколко думи пред камера на ФИФА. След това обаче стражът е върнал купата - заради религиозна причина. Спонсор на наградата е бирената компания \"Бъдуайзер\" (един от партньорите на Световната футболна федерация), а ислямът забранява употребата на алкохол. Интервюто и снимката на Ел Шенауи с трофея бяха свалени от официалната страница на Световното във фейсбук. Няма повече подробности. Световното по футбол - цялата програма на БНТ На 19 юни Египет излиза срещу Русия в Санкт Петербург във втория си мач на Мондиала - от 21:00 часа в Санкт Петербург. Още е ясно дали голямата звезда на отбора Мохамед Салах ще играе. Световното по футбол - цялата програма на БНТ", "date": "2018.06.18", "title": "Вратарят на Египет отказа награда за \"Играч на мача\""}
{"url": "http://clubz.bg/69283-prizovka_za_plajuvane_na_koral", "text": "Полицейско разпореждане да напусне плажа \"Корал\" и призовка да се яви в районното управление като \"свидетел\" е получил летовник там. Документите са публикувани във фейсбук групата \"Да запазим Корал\". Като основание е посочен чл. 64 от Закона за МВР, който гласи: Пак според същия закон документът трябва да съдържа:  В конкретния случай обаче основанието не е посочено. Освен това лицето Стойчев е призовано да се яви в районното управление в Царево в качеството на \"свидетел за сведения\" днес, 18 юни. Очаквано тези два документа предизвикаха гневните реакции на плажуващите на обявения за екоплаж \"Корал\", които обявиха случващото се за полицейски произвол. Припомняме, че министърът на туризма Николина Ангелкова се закани да се правят проверки за палатки на плажовете, твърдейки, че според Закона за устройство на Черноморското крайбрежие на плажовете не можело да се разполагат палатки. Ето как глобяват за палатки и каравани на \"Корал\" Реално материята с т.нар. диво къмпиране не е уредена законово. Работна група към Ангелкова се опита да изработи правила, но до консенсус не се стигна. Затова и битката за малкото останали у нас диви плажове, на които може да се летува природосъобразно, често се пренася в съда. През миналата година Върховният административен съд се произнесе по дело срещу наредбата на община Бяла, която забраняваше поставянето на палатки, кемпери и пр. в зони извън категоризираните като къмпинги места. Текстът от наредбата падна, като ВАС потвърди, че по конституция всеки има право на свобода на придвижването, плажовете са достъпни за всички, а наредбите не може да играят ролята на закони, когато няма законодателство по дадената тема.", "date": "2018.06.18", "title": "Призовка за... плажуване на \"Корал\""}
{"url": "http://clubz.bg/69282-partiqta_na_nadejda_nejnski_se_razpusna_zove_drugite_desni_za_syshtoto", "text": "Партията \"Синьо единство\", в основата на чието основаване преди 5 години бе министърката на външните работи в кабинета на ОДС, а след това лидер на СДС Надежда Нейнски, както и депутати от СДС, реши да се саморазпусне. Това обявиха от самата формация, чийто лидер досега бе политологът Христо Панчугов.  Формацията се роди след разпада на \"Синята коалиция\", когато в СДС започнаха и масови чистки на \"инакомислещи\". Сред напусналите СДС тогава бяха Надежда Нейнски, бившите депутати Мартин Димитров, Петър Славов, Ваньо Шарков, Ергин Емин, дългогодишният координатор на синята партия Димитър Иванов, досегашния лидер Панчугов и др. Партията бе сред формациите, които преговаряха за създаването на Реформаторския блок и защитаваха концепцията той да се превърне в единна партия, а при самото си учредяване блокът да се управлява ротационно и формациите в него да са равнопоставени. Това не се случи. В резултат на последния евровот партията се яви със своя листа, начело с Надежда Нейнски, която не е в ръководството й. От \"Синьо единство\" не припознаваха и ГЕРБ като партньор. В декларацията си за разпускане от \"Синьо единство\" зоват останалите извънпарламентарни формации да последват примера, за да може на освободеното място да се появи единна дясна партия, която да претендира за гласовете на десните хора. Това не е първият призив - през март 2017 г. от \"Синьо единство\" отново настояха за разпускане на старите партии от т.нар. демократичната общност след провала на всички \"крила\" от нея на последния парламентарен вот. Ето и пълната декларация за разпускане на партията: Партия ДЕОС се разпуска Преди няколко месеца още една формация от т.нар. демократично пространство се разпусна - партия ДЕОС. Причината бе създаването на обединението \"Демократична България\".", "date": "2018.06.18", "title": "Партията на Надежда Нейнски се разпусна, зове другите десни за същото"}
{"url": "http://clubz.bg/69287-ispanski_kralski_zet_vliza_v_zatvora_prisvoil_6_mln_evro", "text": "Иняки Урдангарин - зет на испанския крал Фелипе VI, се предаде днес на властите и влезе в затвора, съобщи Ройтерс. Той ще излежи присъдата си от 5 години и 10 месеца, произнесена за престъпления като данъчни измами и присвояване. Бившият хандбалист, по народност баск, се яви в затвора \"Бриева\" в град Авила, автономна провинция Кастиля и Леон. До последно се пазеше в тайна къде ще изтърпява наказанието си. Рахой падна. Наследи го социалистът Педро Санчес На 14 юни съдът в Палма де Майорка даде на Урдангарин срок от 5 дни да се яви за излежаване на присъдата в затвор по негов избор. Така за първи път в историята на Испания член на кралското семейство ще лежи зад решетките. Съпругата му Кристина де Бурбон - сестра на крал Фелипе VI, остава да живее в Швейцария с четирите им деца. Тя обеща, че ще посещава редовно Иняки в затвора. Двамата се ожениха през 1998 г. Тогава Урдангарин пак бе кралски зет. Монарх бе Хуан Карлос, бащата на Фелипе VI, който абдикира преди 4 години в полза на сина си. Иняки Урдангарин бе осъден заради аферата \"Ноос\". Заедно с него също 5 години и 10 месеца затвор получи съдружникът му Диего Торес. Първоначалните присъди на двамата бяха по 6 години и 3 месеца, но Върховният съд ги намали. Според прокуратурата Урдангарин и Торес са използвали благотворителната фондация \"Ноос\" като прикритие за получаването на големи суми от бюджетите на правителствата на автономните области в Испания. Впоследствие обаче парите били пренасочвали към определен кръг приближени хора, предимно бизнесмени. Предполага се, че по този начин кралският зет и съдружникът му са присвоили над 6 милиона евро държавни пари. Следствена по делото бе и инфанта Кристина, съпругата на Иняки Урдангарин. Съдът обаче постанови в крайна сметка, че тя е невинна. Двамата съпрузи са близки приятели на семейството на бившия български цар и премиер Симеон Сакскобургготски и бяха в България за сватбата на дъщеря му Калина през 2002 г. Само преди две седмици Испания бе разтърсена от друг грандиозен скандал за корупция, станал известен като аферата \"Гюртел\". 29 бивши функционери на управляващата Народна партия (НП) и бизнесмени получиха общо 351 години затвор. В резултат опозицията свика вот на недоверие, който свали премиера консерватор Мариано Рахой и докара на власт правителство на малцинството начело със социалиста Педро Санчес.", "date": "2018.06.18", "title": "Испански кралски зет влиза в затвора. Присвоил 6 млн. евро"}
{"url": "http://clubz.bg/69290-naftogaz_se_bori_za_ruskite_26_miliarda", "text": "Украинската държавна компания \"Нафтогаз\" обжалва пред Апелативния съд на Швеция заповедта за спиране на изпълнението на решението на арбитража в Стокхолм, според което руската \"Газпром\" трябва да плати $2.6 милиарда, съобщи търговският директор на украинската фирма Юрий Витренко. \"Нафтогаз\" срещу \"Газпром\": Ще има ли газова криза? Украйна раздава $46 милиона за премии за победата над \"Газпром\" Досега \"Газпром\" успя да постигне само спиране на изпълнението и \"Нафтогаз\" ще поиска санкции за руската компания \"за такива нечестни действия\", подчерта Виторенко. Шведският апелативен съд на окръг Свеа спря изпълнението на решението на арбитража в Стокхолм на 13 юни, което е относно транзитния договор между \"Газпром\" и \"Нафтогаз\". Така украинската компания \"Нафтогаз\" бе лишена от основания за конфискуване на активи на \"Газпром\" в чужбина. От \"Газпром\" съобщиха, че заповедта на апелативния съд ще бъде използвана като мотив за обжалване на вече наложени обезпечителни мерки върху активите на руската компания в Швейцария и Холандия. След Швейцария и Холандия арестува активи на \"Газпром\" От 2014 г. \"Газпром\" и \"Нафтогаз\" спорят в Стокхолм за договорите за транзит и доставка на газ за Украйна. След двете постановени решения арбитражът разпореди на руската компания да плати на украинската около $2.6 млрд. и да транзитира в периода 2018-2019 г. през Украйна не по-малко от 110 млрд. куб. метра годишно (транзитни такси - $2.35 милиарда годишно). \"Газпром\" подаде жалби срещу двете решения. Паралелно с това руската компания подаде молба пред арбитража за предсрочно прекратяване на договорите си с Украйна за доставки и транзит на природен газ. Документите бяха внесени в началото на март т.г. Трайчо Трайков: \"Турски поток\" е политическа хрумка заради Украйна По инициатива на \"Нафтогаз\" на 29 май започна процесът на принудително събиране на 2.6 млрд. долара от \"Газпром\". Съобщение за замразяване на активи заради украинския дълг бе получено от \"Северен поток 2\" (оператор на проекта \"Северен поток-2\", 100% собственост на \"Газпром\"). Съдебните изпълнители се появиха и в офиса на \"Северен поток\" (оператор на \"Северен поток\"). На 5 юни \"Нафтогаз\" съобщи, че арестите на активите на руската компания продължават - този път в Холандия. Какви точно, \"Нафтогаз\" не уточни. \"Газпром\" заяви, че не е получил официално уведомление. Украйна раздава $46 милиона за премии за победата над \"Газпром\" След Швейцария и Холандия арестува активи на \"Газпром\" Трайчо Трайков: \"Турски поток\" е политическа хрумка заради Украйна", "date": "2018.06.18", "title": "\"Нафтогаз\" се бори за руските $2.6 милиарда"}
{"url": "http://clubz.bg/69289-na_rojdeniq_si_den_radev_pohvali_kabineta_za_zapadnite_balkani", "text": "Така президентът Румен Радев, който обикновено не пести критиките си към кабинета, реши да похвали правителството в словото си при откриването на Пленарната среща на Конференцията на комисиите по европейските въпроси на парламентите на Европейския съюз (КОСАК). Той говори пред форума на английски език, съобщава БТА. \"Не може да се говори за просперираща и стабилна Европа, без да се гарантират сигурността и стабилността на Западните Балкани. Ако не дадем европейска перспектива на Западните Балкани, те ще дадат балканска перспектива на Европа\", посочи президентът.  Според него кабинетът показал постоянство, като върнал обратно акцента върху Западните Балкани \"в една много деструктивна среда - иранската ядрена сделка, търговската война, пакета за мобилност\". По думите му като силен поддръжник на европейския проект българското правителство е положило огромни усилия в търсене на напредък в много посоки - сферата на сигурността, на социалното осигуряване и социалните права, цифровия единен пазар, започнал е предварителен диалог за бъдещия европейски бюджет. Най-голямото предизвикателство днес било какъв курс на действие трябва да предприеме ЕС, какво ще е бъдещето на Съюза. Времето ни притиска да предприемем конкретни действия, за да отбраняваме ценностите и принципите си, да защитаваме огромните постижения на ЕС и да ги доразвиваме, отбеляза той.  Президентът благодари на всички български официални представители и отбеляза важната работа на доброволците за успешното председателство на Съвета на ЕС.  Радев благодари на делегатите за поздравленията им за празника му.", "date": "2018.06.18", "title": "На рождения си ден Радев похвали кабинета за Западните Балкани"}
{"url": "http://clubz.bg/69286-masovo_napuskane_na_syyuza_na_pisatelite", "text": "Съюзът на българските писатели се смали рязко в края на тази седмица. Всяка творческа организация се мери не по броя, а по сумарния талант на членовете си. От СБП обаче излязоха с гордо вдигната глава едни от големите имена в съвременната българска поезия. След като преди около година поетът Николай Милчев смали ръста на Съюза, напускайки го, сега го последваха Виолета Христова, Камелия Кондова, Елена Денева-Трифонова и Росица Ангелова, разклащайки бившия соцгигант на глинени крака. Съюзът на българските писатели-1913 – между Обломов* и Манилов** Първа беше Виолета Христова, изключителна поетеса, автор на няколко стихосбирки, сърцето зад литературен кръг „Смисъл“, дългогодишен управител на книжарница-галерия „София прес“. Тя е човекът, който превърна забутаното местенце на „Славянска“ 29 в жив литературен център. Преди известно време СБП се намеси в работата на книжарницата, като забрани продажбата на книги, чиито автори не са членове на съюза. Впоследствие се оказа, че това е само отглас от вътрешносъюзни битки и мераци към книжарница „София прес“. Виолета Христова беше човекът, който успя да се пребори с ретроградното и късогледо отношение на съюзените писатели и разпореждането беше отменено. Ето обясненията за напускането ѝ, посочени във фейсбук: Явно битките на тъмно са продължили и вече е достигната точката на нетърпимост. Среднощното решение на Виолета Христова за напускане, заявено публично в социалните мрежи, повлече след себе си последствия – към нея се присъединиха перата на Камелия Кондова, една от най-талантливите български поетеси, знакова за цяло поколение; младата Елена Денева, автор на 5 стихосбирки и всепризнат майстор на поезията; Росица Ангелова, най-изявеният поетичен глас на Перник, превеждана на руски и албански, също знакова поетеса. Има нещо символично в това, че поетите си тръгват първи и накуп от организацията на съюзените писатели. Когато поезията напусне, остава прозаичност, а тя обикновено се изразява в материални неща. Все по-често през последните години изниква въпросът каква е причината за съществуването на Съюза на българските писатели. Това, което се чува за съюзния живот, е свързано предимно със скандали – като с наградата „Иван Пейчев“, която изгуби ореола си на една от най-смислените литературни награди у нас, след като СБП не успя да преглътне факта, че я спечели Петър Чухов, и я бламира. През 60-те години на миналия век творческите съюзи – на писатели, художници, композитори – са създадени като организации, които да стопанисват независимо от държавата имоти, свързани с творческите нужди на членовете, както и да събират фондове, с които да изплащат авторски възнаграждания. Профсъюзи за творци. След 10 ноември Законът за творческите съюзи практически не е променян, освен че е отразена деноминацията от 1998 г. Всички активи останаха в ръцете на председателите им, които се разпореждат с тях така фриволно, че вече не останаха съмнения – материалният интерес е над всичко. Не само СБП е под властта на Мамона, имотни и финансови скандали зреят и в Съюза на филмовите дейци, и в Съюза на журналистите… На фона на тези интереси творците практически остават на заден план. Толерирани са онези автори, които действат в услуга на всевластните управителни съвети, гласувайки безрезервно за всичките им решения. Затова и се свива членската маса – ползата от членството е невидима. Свързана е с някакъв условен, все по-залязващ престиж. Разбира се, има и облагодетелствани, които се радват на подкрепа при раздаване на награди, могат да разчитат на засилена публичност, осигурена от критици и журналисти, членове на същия съюз. Но за целта е нужно да се откажеш от свободата си на мислещ човек, а това е твърде висока цена за истинския творец. Съюзът на писателите живее в паралелен литературен свят. Извън реалния пазар на българска литература, извън сферата на читателския интерес. Ако негови членове издават успешни книги, те го правят въпреки, а не с помощта на издателство „Български писател“, което е част от структурите на СБП. Самото издателство също се е комерсиализирало до степен, в която е склонно да иска плащане от някои от издаваните автори, за да публикува книгите им без оглед на литературните им качества. Трагично е, че издателството, което задаваше критериите, сега е просто място за изява на хора, неспособни да се приспособят към новите времена. Затова поетите си тръгват. Когато едно място оголее откъм поети, когато останат само епигоните, агонията е близо. Лечението за тези структури, изпаднали в дълбока кома от години, е само едно – промяна на Закона за творческите съюзи от 1965 г. и на Закона за творческите фондове, който не е променян от 1979 г. Пълна промяна на принципите, по които те се изграждат, приемат членове и управляват съюзната собственост. И най-вече: да не се забравя, че тези съюзи не създават и не притежават българската култура.", "date": "2018.06.18", "title": "Масово напускане на Съюза на писателите"}
{"url": "http://clubz.bg/69285-erdogan_glasuvajte_za_men_za_da_dadete_urok_na_zapada", "text": "Стотици хиляди хора изпълниха вчера площад \"Йеникапъ\" на брега на Мраморно море в Истанбул, включвайки се в един от най-многобройните и важни предизборни митинги на управляващата Партия на справедливостта и развитието (ПСР) преди изборите на 24 юни. За речта на Ердоган и Йълдъръм бе построена голяма платформа, а изказванията се излъчваха на огромни екрани. Теренът бе украсен със знамена, флагове и постери. Ердоган говори в продължение на около час пред хилядното множество. Той призова поддръжниците си на 24 юни да гласуват за Коалиция за републиката, за да дадат В речта си Ердоган подчерта, че най-важните проекти, най-големите инвестиции през 16-годишното управление на ПСР са направени в Истанбул, като изброи десетки осъществени и предстоящи проекти. В препратка към вчерашния ден, който в Турция се отбелязва като Ден на бащите, Ердоган се обяви за \"баба\" (баща) на 81 милиона турци, а днешния митинг нарече най-грандиозния за цялата кампания. Ердоган обеща да отмени извънредното положение след изборите ПСР на президента Реджеб Тайип Ердоган е обединена за изборите с националистите на Девлет Бахчели в Коалиция за републиката. Въпреки дъжда, който се изсипа в сутрешните часове, и лошото време площадът бе изпълнен до краен предел със симпатизанти на ПСР не само от Истанбул, но и от съседните окръзи, съобщиха медиите. Турският президент Ердоган, който е кандидатът за президент на Коалиция за републиката, премиерът Бинали Йълдъръм, министрите от кабинета, активисти на ПСР и на ПНД участваха в митинга. Изненадата бе присъствието сред официалните лица на Тансу Чилер, първата жена министър-председател на Турция, преди ПСР да дойде на власт. В кратко изявление от трибуната Чилер заяви, че \"присъства на този митинг, водена от националното си съзнание\". Чилер не отговори на поставен й от журналистите въпрос възнамерява ли да се върне в политиката.  Участието на Тансу Чилер е израз на подкрепа на визията на Ердоган за борбата срещу терора на прокюрдската ПКК, която е основен тема в предизборната му агитация. Съперник номер 1 на Ердоган агитира заедно с Карадайъ в Кърджали Нападайки опозиционния кандидат за президент Мухаррем Индже, който го обвини в разточителство и мегаломания заради президентския дворец в Анкара, Ердоган посочи пример от една среща с Владимир Путин. Мегаполисът Истанбул с над 15-милионното си население е най-критичният град за вота на 24 юни, защото ще излъчи 98 от 600-те депутати в новия парламент.  На изборите през 2011 г. ПСР спечели мнозинство в Истанбул, но на вота през 2016 година, а след това и на референдума през миналата година изгуби мнозинството. Недоволен от резултата, Ердоган отстрани с указ дългогодишния кмет на Истанбул Кадир Топбаш и назначи на негово място Мевлют Уйсал. Митингът на \"Йеникапъ\" бе 26-и пореден митинг от предизборния маратон на Коалиция за републиката, който Ердоган започна на 26 май. Утре започва последната решителна за предизборната агитация седмица за вота. В петък и събота Ердоган ще проведат митинги в отделните райони на Истанбул. Съперник номер 1 на Ердоган агитира заедно с Карадайъ в Кърджали", "date": "2018.06.18", "title": "Ердоган: Гласувайте за мен, за да дадете урок на Запада"}
{"url": "http://clubz.bg/69277-kzk_proverqva_nova_broudkasting_i_netinfo_po_signal_na_konkurenti", "text": "Комисията за защита на конкуренцията (КЗК) е образувала производство срещу \"Нова броудкастинг груп\" и \"Нетинфо\" по сигнал на конкуренти. Това става ясно от съобщение в сайта на антимонополния орган. Самото искане обаче все още не е публикувано от КЗК, макар производството да е образувано преди седмица. Сигналът е за забранени споразумения, решения и съгласувани практики и злоупотреба с монополно или господстващо положение. Той е подаден от компаниите \"Уебграунд\" ЕООД, \"Спортал.БГ\" АД, \"Офф медия\" АД и \"Дир.БГ\" АД. Основанието за старт на производството са два текста от родния Закон за защита на конкуренцията и два текста от Договора за функциониране на ЕС, засягащи злоупотребата с монополи, органичаване на конкуренцията на вътрешния пазар и т.н. \"Нова броудкастинг груп\" държи 70% в \"Нетинфо\", като останалите 30% са на Радосвет Радев и Христо Христов. КЗК все още не се е произнесла по същество за самата сделка за придобиване на пълен контрол от \"Нова броудкастинг груп\" на \"Нетинфо\". Производството е стартирало през март 2018 г., но според регистъра на КЗК до момента няма решение. Въпреки че стандартно срокът за произнасяне на КЗК е 25 дни плюс 10 дни допустимо удължаване. За проточване на решения по-дълго обикновено е нужно решение за извършване на задълбочено проучване на пазара, което може да удължи процедурите. Петр Келнер купи Нова телевизия за 185 милиона евро Още един - при това много важен казус с участието на \"Нова броудкастинг груп\" \"виси\" в КЗК, а именно решението за сделката за покупка на Нова тв и всичките й канали от чешкия бизнесмен Петр Келнер. Там историята е още по-интересна, защото документи за решение за концентрация са подадени в КЗК през април, но до момента дори няма образувано производство. Актът на образуване на производството е важен с оглед на това, че започват да текат сроковете за произнасяне но дадена сделка.  \"Инерком\" поиска ЧЕЗ от КЗК преди три месеца. Резултат няма Подобен е и случаят с продажбата на \"ЧЕЗ България\" на \"Инерком\" на Гинка Върбакова. Както Клуб Z писа, и по тази проектосделка не само няма произнасяне, а още няма и започнало производство по същество.  Кой е Петр Келнер? \"Инерком\" поиска ЧЕЗ от КЗК преди три месеца. Резултат няма Кой е Петр Келнер?", "date": "2018.06.18", "title": "КЗК проверява \"Нова броудкастинг\" и \"Нетинфо\" по сигнал на конкуренти"}
{"url": "http://clubz.bg/69264-omar_radjeh_%E2%80%93_tanc_sreshtu_primirenieto_s_vojnata", "text": "Свързахме се с Омар по време на работата му по творчески проект в малко селце, скътано в прочутите ливански планини с кедрови гори. „Бягам в планината винаги когато имам възможност, за да си почина и да презаредя“, казва той. Говорим още за войната като всекидневие, за непукизма, за насилието по света, за забравената човечност и вдъхновението да създаваш изкуство в барутния Арабски регион... Изкуството във всичките му форми и проявления не идва само от спокойни държави и стабилни региони. Точно обратното. Навсякъде има конфликти и трудности с най-различни измерения. Навсякъде хората имат за какво да се борят. Но страните, преминали през граждански войни и насилие, са значима люлка на изкуството, защото то дава гласност, отдушник, трибуна на хората. Вярвам в това. За себе си мога да кажа, че гражданската война в Ливан ме направи по-осъзнат за смъртта, но най-вече за живота. За това как искаме да живеем. За важните неща. Изкуството по същество, и в частност танцът, представляват начин за оспорване на рутината, на логиката на съществуването. Убеден съм, че ролята на танца е да ни тласка напред, да ни вдъхновява. Тук се крие голяма опасност. Понякога дотолкова засядаме в емоциите, толкова много политически, социални и културни асоциации искаме да вложим, че забравяме истинската същност на артистичната работа. А това е катастрофа. Творбата трябва да живее свой живот. Това е смисълът на едно произведение на изкуството в крайна сметка. Необходимо е ясно да осмисляме творбата отвъд конкретните събития и конюнктура. Да използваме тялото на сцената, без да му лепим етикети и да го претоварваме със съдържание. Този капан стои с особена сила пред съвременния танц. Може би публиката ще дойде в залата с очаквания, защото войната в Сирия е голям човешки момент. Само че аз не съм в позицията да кажа кое е добро и кое е лошо, кой е прав и кой греши. Интересува ме най-вече въпросът за отговорността. Какво правим, когато наблизо или надалеч умират хора, изчезват градове? Реагираме ли? Примиряваме ли се? Или просто обръщаме гръб? Моята цел като артист е да подканя зрителите да си зададат тези въпроси. Това е проблематиката на #Минаре. Заглавието идва от минарето на Голямата джамия в Алепо, построено преди хиляда години и сринато през 2013-а в боевете. Има и хаштаг, защото така днес обменяме информация. Предизвикателството да работя върху тази тема беше голямо, защото е обременена от полярни мнения. Спектакълът е отпор на безучастието - не е само за войната в Сирия, нито само за сътресенията в Арабския регион. Не е лесно да избягаш от медийните кадри на разрухата. Независимо дали живеем в Пловдив или Бейрут, образите на войната се запечатват в нас. Независимо дали идват от Сирия, Газа, Африка, Китай или Европа, образите на насилието стават част от начина, по който виждаме света и самите себе си в определени моменти. Много често не осъзнаваме това. Не съм бил в Алепо. Нямам емоционална връзка с този град. За мен разрушаването на Алепо е като разрушаването на Берлин, Дрезден, Париж, Лондон, Сараево, Бейрут, Багдад, Ерусалим или Грозни в миналото. Много градове са били унищожени от война, бедност, диктатура или нещо друго. И това трябва да интересува всички, не само пряко засегнатите. Гледах видеоклип във Facebook, заснет от дрон - хиляди разрушени сгради от бойните полета. Бях шокиран. И какво можех да направя? Да харесам видеото? Да споделя? Да коментирам? Да продължа да чета други постове, все едно че нищо не се е случило? И тук идва простичкият, но основен, ако щете, етичен въпрос – как реагирам аз? Живеем в система, която ни кара да се чувстваме слаби. Всеки е толкова зает със собственото си препитание, че междувременно обществото ни онемява. Сякаш смъртта е съдба, с която можем единствено и само да се примирим. Това мислене е много опасно. Не знам какво може да направи отделният човек в Пловдив, София, Бейрут или някъде другаде по света, но знам, че на тази система трябва да се даде отпор. Защото е несправедлива, нечестна и много жестока. Със спектакъла BEYTNA давате отговор  – хореографи и музиканти от Арабския регион, Европа, Африка и Азия разговарят, танцуват и се забавляват, докато вашата майка приготвя вкусни гозби на сцената за цялата публика. BEYTNA има друг подход, но същата тема като в #Минаре. В къщата отсреща става нещо, а ти се преструваш, че не виждаш. И двете творби докосват по-широка човешка перспектива – каква позиция заемаш всеки ден. BEYTNA е празник на идеята за събирането с Другия. На осъзнаването, че не е важно да бъдем еднакви, за да бъдем заедно. Че различията ни обединяват, а не ни превръщат във врагове. Това е насладата от опознаването, общуването, придобиването на нови знания.  За мен като артист е важно да чествам всички култури на света, защото те са част от моята човешка култура. Харесвам традициите, но ги разглеждам през призмата на съвремието и не се опитвам да ги „поправям“.  За мен това е проблем на медиите. Ако се фокусираме върху даден инцидент на границата между две държави, защо пренебрегваме стотиците, хилядите жестове на разбирателство, протягане на ръка, отвореност? Просто акцентът пада върху тези блокади и пречки. Понякога забравяме или не виждаме тяхната противоположност. В истинския живот хората са много по-отворени, щедри и добри, отколкото си представяме. Периодът в Техеран беше прекрасен опит за мен - работа с млади артисти, запознанството с нови хора. Порази ме тяхното любопитство да живеят, жаждата им да творят и да учат, да се свързват със света. Вижте, аз винаги се опитвам да се справям с ограниченията и границите. Навсякъде има най-различни трудности и пречки. Важното е да започнеш. Тогава нещата се получават. Съществена част от моята работа е именно промяната, свободата на трансформацията за всеки нов спектакъл. Избягвам лепенето на етикети и налагането на определени структури. Вярвам, че това е красотата на изкуството – да изразява както действителността, така и абстракцията. До голяма степен го реши случайността. Исках да бъда физик и да се занимавам с наука, но също така посещавах танцова група. Един ден преподавателят ни напусна и се наложи аз и един мой приятел да поемем нещата. Бях на 16 години. Репетирахме основни движения, но постепенно осъзнах, че искам да се развивам в тази област. Другият мотор е личното ми любопитството. Непрекъснато се опитвам да разбера защо и как се случват нещата. Обичам да си задавам въпроси - за всекидневието, за възприятията на реалността, за физическото и емоционалното състояние, за тялото като доказателство на самото съществуване. Това е много важно за моята работа. Разбира се, и политиката. Несправедливостта истински ме мотивира. Тя върви в противоположната посока на живота. Цивилизацията, която колективно сме създали, понякога може да бъде жестока. Вярвам, че трябва да променим това. Да се опитваме. Да не се страхуваме. Да не се оставяме на течението на реката да ни отведе нанякъде. Може би е много идеалистична идея, но наистина ми дава сили. Както казах, #Минаре поставя не толкова проблема за войната в Сирия, колкото въпроса на отговорността. Какво правим? Къде заставаме? Мисля, че трябва да преоткрием определени ценности – ценности, които ни дават надежда. Благодаря. Надявам се на хората да им хареса. ---- Гледайте   на 21 септември от 19:30 часа в Дома на културата „Борис Христов“ - Пловдив. Билети за спектакъла може да намерите онлайн в системата на ЕpayGo.bg, както и на касите на  .   се организира от фондация \"ЕДНО за култура и изкуства\" и е част от програмата на \"Пловдив – Европейска столица на културата 2019\".", "date": "2018.06.18", "title": "Омар Раджех – танц срещу примирението с войната"}
{"url": "http://clubz.bg/69275-rodjyr_federer_se_zavyrna_na_vyrha_v_tenisa", "text": "От днес Роджър Федерер отново е №1 в обновената ранглистата на ATP. Маестрото спечели турнира на трева в Щутгарт, но и достигането до финала му осигури завръщането на върха, където изпревари Рафаел Надал - 8920 срещу 8770 точки. В двубоя за титлата в германския град Федерер се наложи над Милош Раонич (Канада) с 6:4, 7:6(3). На полуфинала той преодоля Ник Кириос (Австралия) с 2:1 сета (6:7(2), 6:2, 7:6(5) във вълнуващ мач. Това е титла №98 за Роджър в АTP тура. Той може да стигне кота \"100\" още в сезона на трева, ако защити титлите в Хале и на \"Уимбълдън\". Григор Димитров, който е пети в листата, започва днес участието си на турнира в \"Куинс клъб\" край Лондон. Той ще играе на двойки заедно с Райън Харисън (САЩ) срещу Кайл Едмънд и Нийл Скупски, а двубоят ще започне след 14:30 часа наше време. На сингъл Гришо изтегли труден жребий за една от любимите си надпревари. Неговият първи съперник на сингъл е винаги неудобният Дамир Джумхур (Босна и Херцеговина). При успех Димитров ще се изправи най-вероятно срещу Новак Джокович.", "date": "2018.06.18", "title": "Роджър Федерер се завърна на върха в тениса"}
{"url": "http://clubz.bg/69274-novoto_ime_na_makedoniq_zalichava_i_poslednata_sleda_ot_yugoslaviq", "text": "Историческото споразумение между Гърция и Македония за името намери позитивен отклик в западната преса. Македония сменя името и слага край на непримиримия спор с Гърция, пише британският в. . Изданието отбелязва, че след десетилетия един от най-упоритите балкански спорове е приключил на брега на Преспанското езеро, като Македония и Гърция са подписали споразумение, официално възвестяващо нова епоха на мир. Вестникът коментира, че подписаният документ заличава и последната следа от старата Югославия, а с приемането на новото име Македония не само се преименува, но и в крайна сметка ще промени картата на Европа. Британското издание  отбелязва, че церемонията на Преспанското езеро се е състояла, след като гръцкият премиер Алексис Ципрас е оцелял при вот на недоверие. \"Северна Македония\" вече е факт? Не съвсем Изданието коментира също, че макар и подписано от министрите на външните работи на двете страни, сега споразумението ще трябва да бъде одобрено и от парламентите им, а в Македония ще има референдум. \"Индипендънт\" допълва, че документът, който беше обявен още във вторник, е бил посрещнат с протести и в двете страни. В.  коментира, че с подписването е сложена точка на спор, тровил отношенията между Гърция и Македония от 1991 г. Изданието допълва, че този спор е един от най-дълго продължилите дипломатически спорове в света, като е започнал преди 27 години с обявяването на независимостта на Македония, но корените му са векове назад. Вестникът коментира, че двамата премиери Зоран Заев и Алексис Ципрас, които са родени само с няколко месеца разлика през 1974 г., не са отстъпили пред силно враждебни реакции в своите страни, за да бъде сключено споразумението. Изданието допълва, че Скопие се надява да получи дата да започне преговори за присъединяване към ЕС на срещата на върха на Съюза в края на месеца, както и покана за присъединяване към НАТО в средата на юли. Македония и Гърция подписаха споразумението за името Американският в.   отбелязва, че подписаният документ проправя пътя за разширяване на ЕС и НАТО. Вестникът допълва, че въпреки подписването на споразумението и от двете страни на границата е имало ожесточение и изтъква в тази посока съпротивата срещу документа и в Гърция, и в Македония. В. пише, че церемонията по подписването на споразумението е била помрачена от протести. Германското списание  коментира, че Ципрас се надява с това споразумение да бъде възприет като политик от международна величина и че иска да влезе в учебниците по история като човека, решил сложен национален проблем, който в продължение на четвърт век различни правителства не са могли да решат. Повечето от изданията определят споразумението като историческо. Македония и Гърция подписаха споразумението за името", "date": "2018.06.18", "title": "Новото име на Македония заличава и последната следа от Югославия"}
{"url": "http://clubz.bg/69273-pri_10_v_meksiko_se_zadejstvali_seizmichnite_datchici", "text": "Хиляди фенове на мексиканския национален отбор по футбол, победил вчера на мондиала Германия с 1:0, празнуваха бурно по улиците на градовете в цялата страна. Земята в Мексико обаче , когато мексиканският нападател Ървинг Лосано отбеляза единствения гол в срещата в 35-ата минута, предава БНТ. Изненадващо, но напълно заслужено! Мексико победи Германия (СНИМКИ) Точно тогава мексикански сеизмолози са регистрирали \"изкуствен\" трус, породен от радостните скокове на ликуващите поддръжници на отбора, събрали се на централния столичен площад , предават Франс прес и Ройтерс. Според мексиканските сеизмолози при този скок са се задействали сензорите за земетресение. Привърженици на отбора ликуваха и в градовете Гуадалахара, Толука, Тихуана, Сиудад Хуарес и др. След победата феновете не мигнаха цяла нощ, надуваха клаксоните на мотоциклетите и автомобилите си по улиците на градовете, пиеха бира и текила и развяваха победоносно мексиканското знаме. Президентът на Мексико Енрике Пеня Нието  :", "date": "2018.06.18", "title": "При 1:0 в Мексико се задействали сеизмичните датчици"}
{"url": "http://clubz.bg/69272-22_ma_raneni_i_edin_ubit_pri_poredna_strelba_v_sasht", "text": "Поне 22-ма души бяха ранени, а един човек загина след стрелба снощи в Трентън, Ню Джърси, САЩ, съобщи Би Би Си. Двама мъже са открили огън на арт фестивал в града в 3 ч. следобед. Единият е убит на място, другият е в ареста. Стрелба в училище във Флорида се размина с 1 ранен Все още не са ясни мотивите за стрелбата. Няколко оръжия са намерени на местопрестъплението. Над 1000 души са били посетителите на Art All Night (\"Изкуство цяла нощ\") в Трентън. Това е 12-ото поредно издание на фестивала, който събира пари за местни хора на изкуството. Трима от ранените, включително 13-годишно момче, са в критично състояние. Има данни и за опит за отвличане на кола, но не е ясно дали това е свързано със стрелбата.", "date": "2018.06.18", "title": "22-ма ранени и един убит при поредна стрелба в САЩ"}
{"url": "http://clubz.bg/69276-siriq_zapadnata_koaliciq_udari_nashata_armiq_sasht_otrichat", "text": "Самолети на оглавяваната от САЩ западна коалиция са бомбардирали позиция на сирийската армия, предаде Ройтерс. Държавните медии в арабската република твърдят, че при удара в източната част на страната има убити и ранени. От американската армия обаче отрекоха САЩ да са извършвали атаката. ОЗХО: През февруари в Сирия е използван хлор Ударът бил нанесен в селището Ал Хара. Командир на военния съюз, подкрепящ президента Башар Асад, заяви пред Ройтерс, че самолети, които , са бомбардирали позиции на иракски фракции между Албу Камал и Танф, както и сирийски военни позиции. Западната коалиция подкрепя съюз от сирийски арабски и кюрдски милиции, сражаващи се срещу \"Ислямска държава\" североизточно от Албу Камал. Сирийската армия и проирански милиции, сред които ливанската \"Хизбула\" и иракски групировки, изтласкаха джихадистите от Албу Камал и околностите му през миналата година. Оттогава обаче \"Ислямска държава\" извършва постоянно нападения в района. Американски сили има и в Танф, югозападно от Албу Камал. Това селище се намира в сирийската пустиня, близо до границите с Ирак и Йордания. През миналата седмица Башар Асад заяви, че смята САЩ за окупатори в Сирия и че позицията на страната е \"да подкрепя всеки акт на съпротива - било срещу терористи, било срещу окупатори, независимо от тяхната народност\".", "date": "2018.06.18", "title": "Сирия: Западната коалиция удари нашата армия. САЩ отричат"}
{"url": "http://clubz.bg/69279-komersant_trymp_i_putin_moje_da_se_sreshtnat_na_13_ili_14_yuli", "text": "Президентите Владимир Путин и Доналд Тръмп договарят среща през юли, пише в. \"Комерсант\". \"Многобройни изтичания\" на информация и дипломатически източници на вестника потвърждават съобщение на \"Вашингтон пост\", че разговорът между двамата лидери може да бъде обвързан с участието на Тръмп в лидерския форум на НАТО в Брюксел, насрочен за 11 и 12 юли. Русия подготвя среща Путин-Тръмп Събеседници на изданието обаче допускат, че президентската среща може и да се провали. Мнозина в Белия дом са против нея и твърдят, че за Доналд Тръмп тя ще има смисъл само при пробивна договореност поне по един от ключовите проблеми в руско-американския дневен ред. Москва също потвърждава, че двамата лидери вероятно ще се срещнат през юли, но се изказва много предпазливо, избягвайки подробности, отбелязва всекидневникът. \"Комерсант\" сравнява графика на Тръмп с този на Путин и стига до извода, че оптимален \"прозорец на възможности\" за руско-американска среща на върха са датите 13 и 14 юли. Тръмп взима НАТО на мушка За Тръмп е по-логично да участва в такава среща не преди форума на НАТО, а веднага след него, за да я превърне в \"хит\" на своята европейска обиколка, пояснява \"Комерсант\". Най-подходящо място за президентската среща според него е Виена. Австрийската столица може би е най-приемливото място за двете страни от дипломатическа гледна точка, смята и руският дипломат Андрей Бакланов. Тръмп взима НАТО на мушка", "date": "2018.06.18", "title": "\"Комерсант\": Тръмп и Путин може да се срещнат на 13 или 14 юли"}
{"url": "http://clubz.bg/69278-policiqta_zalovi_shofora_okyrvavil_pop_festival_v_holandiq", "text": "Микробус уби един човек и рани други трима посетители на концерт в Холандия и изчезна в неизвестна посока, предаде Ройтерс. По-късно шофьорът беше арестуван от полицията, след като лично се обадил по телефона и се предал, съобщи Ройтерс. Подробности за самоличността му няма. Психично болен сгази с микробус 10 пешеходци в Торонто Инцидентът стана в ранните часове тази сутрин в град Ландхрааф в южната провинция Лимбург. Снощи там завършил тридневният попфестивал \"Пинк поп\". Последен късно снощи на сцената излязъл знаменитият американски изпълнител Бруно Марс. Микробусът, който според очевидци бил бял, връхлетял тълпата в ранните часове на деня. Те изпратили на мобилните телефони предупреждения хората да бъдат нащрек за кола марка \"Фиат Добло\", в чийто регистрационен номер се съдържа числото 257. Властте все още не съобщават данни за самоличността на шофьора. Знае се само, че той е 34-годишен холандец. Засега не е ясно дали е връхлетял случайно или умишлено хората с микробуса.", "date": "2018.06.18", "title": "Полицията залови шофьора, окървавил поп фестивал в Холандия"}
{"url": "http://clubz.bg/69280-izkustven_intelekt_shte_pravi_byrzata_moda_na_zara_oshte_po_byrza", "text": "Inditex, най-голямата компания за търговия на дребно с облекло в света, която е собственик на веригата Zara, е изправена пред засилващата се конкуренция на по-млади онлайн играчи като Boohoo.com и Missguided. Те създават дрехи по-бързо (от дизайна до момента на продажба минава едва седмица) и освежават сайтовете си всеки ден със стотици нови стоки.  В опит да се задържи на гребена на вълната испанската компания разработва нови технологии, сътрудничи си с технологични фирми и наема таланти от стартъп компании.  Успехът или провалът на тези усилия може да определи дали Inditex ще успее да се приспособи към променящата се среда в търговията с облекло, където се очаква Amazon да изпревари Macy's като най-големия продавач на дрехи, който обслужва американците.  В по-широк смисъл това може да покаже също дали моделът за комбиниране на онлайн продажби с голяма мрежа от физически магазини може в крайна сметка да надделее на пазара на масовата мода.  Inditex има иновационно подразделение, начело на което са бившият телекомуникационен инженер Алехандро Ферер и основателят на стратъп Давид Алайон.  Подразделението изпробва начини за подобряване на работата със складовите наличности. То работи заедно с калифорнийската Fetch Robotics, за да тества роботи, които да работят в складовете, посочва компанията. Подразделението си партнира и с производителя на чипове Intel за създаване на устройства, които могат бързо да измерват обема на дрехи в кашони.  Екипът изпробва технологии, които биха могли да оптимизират актив, какъвто конкурентите им нямат - физическите магазини. Inditex посочва, че вниманието е насочено към области като \"локационна интелигентност\", ултразвукова технология за проследяване на стъпки в магазините, както и виртуални асистенти, които да помагат на клиентите.  \"Локационната интелигентност\" позволява на мобилни приложения да преминават в режим \"в наличност\", когато в магазина влезе клиент, така че той да може да локализира стоките и да получи оферти.  Според източник Inditex е разработил партньорство и с технологични компании като Jetlore, която използва изкуствен интелект, за да прогнозира поведението на клиентите, и испанския стартъп за големи данни El Arte de Medir.  Zara става пионер в концепцията за \"бърза мода\" през 80-те. Тя е първата компания, разработила метод за скоростно приспособяване към променящите се тенденции, като използва бързи вериги за доставка. Концепцията се основава на производство, близо до централата, за да се съкрати времето от началото на дизайна до излагането на стоките в магазините до около три седмици.  Бързорастящите нови компании, които навлизат на пазара, необременени с големи магазини, обаче установяват производството си още по-близо до дистрибуцията и непрекъснато освежават асортимента.  Boohoo, основана през 2006 година в британския град Манчестър, работи в режим \"пробвай и повтори\". При него се произвеждат малки партиди стоки и се увеличава производството на тези от тях, които се продават най-добре.  Над половината от продуктите се правят във Великобритания и влизат в продажба две седмици след началото на дизайнерския процес. Missguided, чиято централа също е в Манчестър, твърди, че може да съкрати това време дори до седмица.  Моделът на Inditex се базира на производство близо до централата й в Галиция, Северна Испания, така че поръчките да могат да бъдат разпратени бързо до мрежата й от над 7000 магазина по света. Доставчиците й са предимно в Испания, Португалия, Турция и Мароко вместо в традиционните центрове за производство в Азия. ", "date": "2018.06.18", "title": "Изкуствен интелект ще прави \"бързата мода\" на Zara още по-бърза"}
{"url": "http://clubz.bg/69052-da_predsedatelstvash_evropa", "text": "Така че нека не си правим илюзии и да сме наясно, че приказките за „успешното председателство“, гарнирани с епитети от рода на „изключително“, не са нищо повече освен реверанс от страна на Жан-Клод Юнкер, Доналд Туск и другите лидери на ЕС. Но председателството със сигурност не е провал. То имаше 4 приоритета: Почти всички са единодушни, че най-важното събитие по време на българското председателство бе срещата „ЕС–Западни Балкани“. Тя се състоя на 16 и 17 май в София. Обявяването на интеграцията на региона за приоритет е напълно логично предвид неговата история. През годините първо Гърция, а после Словения показаха нагледно до какви положителни промени води влизането в ЕС на балканските страни. Последваха ги първо България и Румъния, а след това Хърватия. Единствено евроинтеграцията ще лиши региона от придобитата през вековете мрачна слава на барутен погреб на Европа. Дори испанският бойкот на срещата не можа да я провали. Мадрид не признава Косово и поради сепаратистките тенденции в Каталуня разбираемо не участва във форума. И макар да блокира съвместна декларация на всички участници, все пак бе одобрен приемлив за испанците и консултиран със западнобалканските държави заключителен документ на 28-те страни от ЕС. На срещата като че ли най-после бе решен спорът между Гърция и Македония за името. Така обявиха в София премиерите на двете страни Алексис Ципрас и Зоран Заев. Гражданите на страната ще гласуват на референдум. Но като че ли най-сетне Македония поема по пътя на дълго очакваната европейска и атлантическа интеграция. А само седмица по-късно премиерите на двете страни за първи път от 19 години насам се поклониха заедно на гроба на свети Кирил в Рим. Макар че интеграцията няма да дойде толкова скоро. И преди срещата, и на нея председателят на Еврокомисията Жан-Клод Юнкер изтъкна, че Сърбия и Черна гора, които са по-напред от останалите, имат шанса да влязат в ЕС до края на 2025 г. Косово пък дори още няма статут на кандидат-член. Но пък на софийската среща за първи път един до друг застанаха косовският президент Хашим Тачи и сръбският му колега Александър Вучич. Съвсем доскоро това бе немислимо. А свързаността е изключително важна крачка към по-нататъшна интеграция. Тя ще бъде транспортна, енергийна, образователна и цифрова. Същевременно направи впечатление – и то не без основание, че властите ни се опитаха някак си да „пробутат“ между другото в дневния ред на тази среща и проблема с превозвачите. Дори бяха организирани протести срещу френския президент Еманюел Макрон. Шофьори го обвиниха в разединяване на Европа. Той е инициаторът на реформите, за които нашите превозвачи се опасяват, че ще доведат до масови фалити на фирми у нас и ще ги остави без работа. Но пък има едни европейски правила, които Франция държи да се спазват. А и като страна с най-много и най-големи превозвачески компании тя е най-засегната от прилагания от такива като нас социален дъмпинг. Смешно е да си въобразяваме, че понеже сме председатели на ЕС, Макрон се е стреснал от враждебното му посрещане. Твърде важна бе и срещата „ЕС–Турция“ на 26 март във Варна. Тя бе в доста по-скромен формат – с участието на премиера Бойко Борисов, турския президент Реджеп Ердоган, Жан-Клод Юнкер и Доналд Туск. Решено бе Анкара да получи и останалите 1,2 милиарда евро, които Брюксел ѝ дължи по споразумението за бежанците, на обща стойност 3 млрд. евро. Бежанците са най-силният коз на Ердоган. И му позволява „да си разиграва коня“, най-грубо казано. Броят им в Турция в момента е 4 милиона. Това е причината ЕС да не успее да принуди Ердоган в замяна да спазва човешките права. Останаха и противоречията между Европа и Турция за военните действия на югоизточната ни съседка в Сирия, отношенията ѝ с Кипър, както и за придобилите параноични измерения преследвания на противниците на режима. Стигна се до твърде мъгляви изрази от рода на „диалогът продължава“. А съвсем скоро Ердоган вероятно ще получи такава власт, каквато досега никой в съвременната история на Турция не е имал, на обявените от него предсрочни президентски и парламентарни избори. И без това според новата конституция властта му е почти като на султаните от времето на Османската империя. По най-щекотливата тема – санкциите срещу Русия, България е доста умерена. Като председател на ЕС тя не предприе никакви стъпки срещу Москва, нито отправи нападки. Но нито едно от тези условия до този момент не е изпълнено. За диалог с Москва са и други страни от Съюза като Австрия, Италия, Унгария и други. Наистина, България все още е твърде зависима икономически от Русия. И затова е губеща от санкциите. Оказахме се и една от малкото страни, които не изгониха нито един руски дипломат във връзка със скандала около отравянето във Великобритания на бившия руски агент Сергей Скрипал. Лондон обвинява за това Москва. Действията ни дадоха коз в ръцете на антируското лоби, което смята, че сме „клекнали“ пред Кремъл. С края на българското председателство на 23 юни изтича срокът на действие на ограниченията за икономическите отношения с Крим и Севастопол, които Русия анексира от Украйна през 2014 г. Но тук главната роля не е на председателя, а на Федерика Могерини – върховния представител на ЕС по въпросите на външните работи и политиката на сигурност. Дали наистина е било успешно българското председателство на ЕС – това предстои да видим от развитието на събитията. Идеите са отлични. Остава и да бъдат реализирани. ----", "date": "2018.06.18", "title": "Да председателстваш Европа"}
{"url": "http://clubz.bg/69271-trima_zaginali_i_nad_300_raneni_sled_zemetresenie_v_qponiq_snimki", "text": "Трима души загинаха след силно земетресение в района на град Осака в Западна Япония, съобщиха Ройтерс и ДПА. Според агенция Киодо ранени са над 300 души. Предишните данни бяха за повече от 220 ранени. Трусът с магнитуд 6,1 стана на дълбочина на 13 километра северно от префектура Осака. Срутили се бетонни стени убиха 9-годишно момиче в град Такацуки и 80-годишен мъж в Осака. В град Ибараки 84-годишен мъж починал, затиснат от паднала етажерка в жилището му.  В Осака строят най-голямото прозрачно виенско колело Не е издадено предупреждение за цунами. Съобщава се за неголеми материални щати и за пожари в няколко сгради в резултат на земетресението, станало малко след 8 часа местно време. Обекти на атомната енергетика не са пострадали в резултат на земетресението, съобщи на сайта си енергийната компания \"Кансай електрик пауър\", предаде ТАСС. По данни на компанията трусът е довел до прекъсване на електричеството в 170 хиляди домове. Близо 100 хиляди домакинства в района на бедствието останаха без газ.  Изцяло беше прекратено движението на скоростните и обикновените влакове в югозападната част на остров Хоншу, както и на метрото в град Осака с население от 2,6 милиона души. Парализирано беие и движението в редица участъци на магистралите. Към канцеларията на премиера Шиндзо Абе беше създаден кризисен щаб. Абе заяви, че правителството прави оценки на щетите и че главният му приоритет е сигурността на жителите.   ", "date": "2018.06.18", "title": "Трима загинали и над 300 ранени след земетресение в Япония (СНИМКИ)"}
{"url": "http://clubz.bg/69270-sylzotvoren_gaz_sreshtu_protestirashti_v_skopie", "text": "Македонската полиция за борба с масовите безредици използва звукови гранати и сълзотворен газ, за да разпръсне белязан от насилие протест в Скопие против договора с Гърция за новото име на страната, съобщиха ДПА и Ройтерс, като се позовават на телевизия А1 и на очевидци. Полицията се намесила, след като някои от демонстрантите започнали да хвърля камъни и бутилки срещу служителите на реда, охраняващи парламента. Тълпата скандирала: Няколко демонстранти били арестувани. В протестите участвали неколкостотин души, пише БТА. Протестиращите са нападнали полицейския кордон пред сградата на парламента на Македония, предава македонската редакция на Радио „Свободна Европа“, цитирана от \"Фокус\". Голяма група от граждани пред парламента се е сблъскала с полицията, която е използвала сълзотворен газ и шокови бомби, за да разпръсне групата, която е направила опит да премахне защитната ограда и е нападнала полицаите. Групата е била разпръсната, но след това по-малки групи от демонстранти са се сблъскали с полицаите в улиците около македонския парламент. Те са хвърляли пиротехнически материали, факли, пиратки, камъни и бутилки. Протестиращите са били организирани през социалните мрежи, а както и в предишните вечери, между тях е имало и членове на групи на спортни привърженици. Демонстрациите са против договора с Гърция, който беше подписан в неделя от външните министри на Македония и Гърция Никола Димитров и Никос Коцияс в присъствието на премиерите Зоран Заев и Алексис Ципрас. Демонстрантите изразиха подкрепата си към президента на Македония Георге Иванов. На протеста са присъствали Янко Бачев от партията „Единствена Македония“, както и бившите депутати Солза Гърчева, Филип Петровски и Александър Пандов. Седем полицейски служители са били ранени и трима цивилни граждани са задържани.", "date": "2018.06.18", "title": "Сълзотворен газ срещу протестиращи в Скопие"}
{"url": "http://clubz.bg/69269-zeehofer_predizvikva_merkel_na_duel", "text": ". Цели 13 дълги минути Ангела Меркел седеше мълчаливо и слушаше речта на баварския министър-председател. След това бързо напусна партийния конгрес с каменно изражение на лицето. Това беше афронт от страна на председателя на ХСС, който обаче тогава така и не успя да се наложи с искането си за горна граница за прием на бежанци. Не беше изненадващо, че именно Зеехофер се осмели да се противопостави на канцлерката, колкото и необичаен да беше този ход. Почти 30 години той бе депутат в Бундестага. По времето на Хелмут Кол беше министър на здравеопазването, а в първото правителство на Ангела Меркел зае поста на министър на земеделието, преди през 2008 година да стане министър-председател на Бавария. Малцина са германските политици с толкова богат управленски опит в различни ресори. Нищо чудно че той не познава чувството на неувереност. Към това се прибавя, че той идва от „свободната държава Бавария“, федералната провинция с втория по големина БВП в Германия. Най-добрите училища, най-бързите автомобили, най-хубавата бира и лъвът в герба - баварците се гордеят със своите успехи и със своите особености, които ги отличават от останалата част на Германия.  Като министър-председател на Бавария Хорст Зеехофер често неочаквано променяше позициите си, но това не му навреди - даже и когато стана известно, че има незаконно дете. А това не е нещо обичайно в консервативна Бавария, която не само е родина на Зеехофер, а и център на неговото политическо мислене. Още повече сега, когато вече носи отговорности на федерално ниво като министър на вътрешните работи. Мнозина политици от ХДС се надяваха, че Хорст Зеехофер ще отслаби критиките си след като пое поста на вътрешен министър в Берлин. Стана точно обратното - едва встъпил в длъжност, той заяви, че „ислямът не е част от Германия и Германия е християнска страна“. Това беше съзнателна провокация, защото на всички беше ясно, че канцлерката застъпва друго становище. Ангела Меркел открито се противопостави на своя вътрешен министър и Германия започна да гадае за новата схватка между ХДС и ХСС. И този път Хорст Зеехофер прие риска - както и при настояването си за въвеждане на горна граница, сега той заложи на понятието - връщане на бежанците още на границата. Трудно може да се прецени как би изглеждало едно такова връщане и дали изобщо е възможно то от юридическа гледна точка. Очевидно Хорст Зеехофер и неговата партия искат да се разграничат още повече от канцлерката по отношение на бежанската и миграционна политика и дори да рискуват разпадането на правителствената коалиция и дългогодишния съюз между ХДС и ХСС. От 1949 година ХДС и ХСС непрекъснато образуват обща фракция в Бундестага. Те се обозначават като „партии-посестрими“ и този съюз е поставен на ясна основа. ХСС се изявява само в Бавария, а ХДС - във всички федерални провинции, но не и в Бавария. Ако се стигне до разрив между двете партии, това споразумение ще остане в историята. Но не ХДС, а дяснопопулистката партия \"Алтернатива за Германия\" предизвиква сериозни главоболия на ХСС. Анкетите сочат, че десните популисти се радват в момента на 13 процента подкрепа. От 60 години насам ХСС управлява в Бавария без прекъсване и иска да спечели и предстоящите през октомври местни избори. Не е ясно обаче, дали ХСС ще може да защити своето абсолютно мнозинство. Затова не е чудно, че Хорст Зеехофер се опитва да отнеме инициативата на новата конкуренция. Явно тези гръмки думи не са достатъчни за Хорст Зеехофер и неговата партия. Сега те искат да връщат бежанците още на германските граници и да печелят точки сред баварските избиратели.", "date": "2018.06.18", "title": "Зеехофер предизвиква Меркел на дуел"}
{"url": "http://clubz.bg/69268-melaniq_mrazq_decata_da_se_razdelqt_ot_roditelite", "text": "Съпругата на държавния глава много рядко взима отношение по политически въпроси, припомня Си Ен Ен. Администрацията на Тръмп определя като престъпление нелегалното влизане в САЩ и при залавяне разделя децата от възрастните още на границата. Малолетните се настаняват в общежития докато трае процеса срещу възрастните, но няма регламент за тяхното събиране в бъдеще. Само до края на май тази година по този начин са отделени от семействата си над 2000 деца. Мелания обяви кампания \"Бъдете най-добри\" (ВИДЕО) Президентът Доналд Тръмп обвинява демократите, че спъват реформите и не приемат законите за имиграцията.  Мелания не се е появявала на публични места повече от месец след като й направиха операция за отстраняване на тумор в бъбреците.", "date": "2018.06.18", "title": "Мелания: Мразя децата да се разделят от родителите"}
