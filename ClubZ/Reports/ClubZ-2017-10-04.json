{"url": "http://clubz.bg/59149-sofiq_izpylnqva_1_ot_30_kriteriq_za_evropejskata_agenciq_po_lekarstvata", "text": "София отговаря на едва 1 от общо 30 критерия за релокация на Европейската агенция по лекарствата, стана ясно от анализ, изпратен до Европейската комисия. Агенцията трябва да се премести от Лондон, където се намира в момента, в някоя друга европейска столица, поради излизането на Великобритания от ЕС. До 31 юли страните-членки трябваше да изпратят кандидатури.  90% от служителите на Евроагенцията за лекарствата напускат, ако тя дойде в София Тази на България беше изпратена в последния момент и представляваше 4 страници, написани на неграмотен английски. В кандидатурата липсват ключови детайли като това колко би струвало преместването, в коя сграда в града ще се помещава агенцията, графикът на полетите и други. Отговорни за кандидатурата бяха Министерство на здравеопазването и Министерство на външните работи. МВнР коментира пред Клуб Z, че водещо е МЗ. От здравното министерство игнорираха въпросите ни за нередностите в кандидатурата. Как кандидатстваме за европейска агенция София бе една от 19 кандидатки за агенцията, чието преместване би означавало хиляди нови работни места в столицата и солидно движение на специалисти в и извън страната. В анализа на агенцията се посочва, че столицата ни не разполага с достатъчно офис места, представителни площи, няма достъпна среда за инвалиди, развита ИТ инфраструктура, и не може да се осигури добър достъп до образование, медицинска грижа и социална сигурност за децата и семействата на служителите. Единственият критерий, на който отговаряме в подробната таблица с изисквания, е факта, че имаме офисни места, които биха могли да поемат служителите на агенцията. Как кандидатстваме за европейска агенция", "date": "2017.10.04", "title": "София изпълнява 1 от 30 критерия за Европейската агенция по лекарствата"}
{"url": "http://clubz.bg/59135-sydyt_vyrna_i_obvinitelniq_akt_za_navodnenieto_v_s_biser", "text": "Съдът в Харманли е върнал на районната прокуратура в Пловдив обвинителния акт за наводнението в село Бисер срещу ексобластния управител на Хасково Ирена Узунова. Това станало в закрито съдебно заседание, пише \"Хасковска Марица\", цитирайки харманлийския районен съд. Магистратите не са пожелали да коментират конкретните мотиви на този етап, защото определението подлежи на протест от прокуратурата в 7-дневен срок пред окръжния съд. Обичайно обаче магистратите в черни тоги връщат на обвинителите актовете им за отстраняване на процесуални пропуски и нарушения. Узунова е обвинена за това, че от 18 октомври 2011 г. до 6 февруари 2012 г. в Хасково като областен управител  , вследствие на което е   скъсване на язовирна стена, последвала е смъртта на 8 души и са причинени щети за 1 469 872, твърди прокуратурата. От държавното обвинение смятат още, че Узунова в случай на авария. Още на десети ноември 2011 г. тя е била предупредена с доклад от \"Гражданска защита\", че язовирът е опасен. Инцидентът в Бисер стана на 6 февруари 2012 г., когато се скъса стената на язовир \"Иваново\" и в 8:10 часа висока вълна залива селото, което се намира на около 10 километра надолу по течението на изтичащата от язовира река Бисерска. Ирена Узунова беше в Бисер още в деня на трагедията и бе до хората месеци наред, припомня хасковската медия. Тогава управляващата партия ГЕРБ  даде 1 млн. лв. за възстановяването на селото, но от разрушените 54 къщи така бяха възстановени половината. Подписка в защита на бившия областен управител тръгна в селото още когато прокуратурата и повдигна обвинение.", "date": "2017.10.04", "title": "Съдът върна и обвинителния акт за наводнението в с. Бисер"}
{"url": "http://clubz.bg/59127-pravitelstvoto_shte_garantira_sigurnostta_na_plashtaniqta_po_internet", "text": "Правителството одобри проект на нов Закон за платежните услуги и платежните системи, съобщиха от Министерския съвет. В проекта се въвеждат нови видове платежни услуги и се регулира дейността на доставчиците, които ги предлагат. Включени са допълнителни изисквания при лицензиране на платежни институции, както и на дружества за електронни пари. Промените включват изискване за регистрация на новия вид доставчици на услуги по предоставяне на информация за сметка, въвеждане на прецизни изисквания за контрол върху участието в капитала, сътрудничество между надзорните органи. Министрите одобриха новите информационни изисквания, които засягат правата и задълженията на доставчиците на платежни услуги, както и обхвата на платежни операции, за които те се прилагат. Новите изисквания за сигурност се отнасят за плащанията по интернет. Законопроектът предвижда въвеждането на нов вид доставчици на платежни услуги – доставчик на услуги по предоставяне на информация за сметка, като за дейността ще се изисква само регистрация. За доставчиците на услуги по иницииране на плащане за дейността им като платежни институции обаче се предвижда лицензионен режим. Доставчиците на платежни услуги трябва да осигурят достатъчна и разбираема информация на разположение на ползвателите на платежни услуги при сключване на договора, пише в законопроекта. Въвеждат се специфични изисквания спрямо доставчиците на платежни услуги за ограничаване и контрол на операционните рискове, включително свързаните със сигурността при предоставяне на платежни услуги. С промените в Закона за платежните услуги и платежните системи се въвежда нова уредба за докладване на инциденти.  Ако при доставчик на платежни услуги, лицензиран от БНБ, възникне значим операционен или свързан със сигурността инцидент, той се задължава незабавно да уведоми БНБ. \n\t ", "date": "2017.10.04", "title": "Правителството ще гарантира сигурността на плащанията по интернет"}
{"url": "http://clubz.bg/59126-14_terabajta_tvyrd_disk_wd_s_nov_rekord_v_kompyutyrnata_pamet", "text": "Western Digital поставиха нов рекорд в твърдата памет - 3,5-инчов твърд диск с капацитет 14 терабайта. Новият модел HGST Ultrastar Hs14 е не просто голям, обаче - идва с интерфейси STA 6 Gbps и SAS 12 Gbps. Скоростта на въртене е 7200 оборота в минута, буферът е 512 мегабайта. Това означава, че въпреки солидния капацитет, дискът е и достатъчно бърз. Много често рекордьорите имат недостатъци в другите характеристики, но видно от WD са се погрижили новият им продукт да не е само демонстрация на технологично постижение. Всичко това подсказва устройство от корпоративен клас, в което няма нищо чудно. Твърдият диск е херметизиран с хелий по четвъртото поколение стандарт HelioSeal. От производителя на твърди памети уверяват, че надеждността на диска е подсигурена - средното време между откази (MTBF) е 2,5 млн. часа. От WD предлагат и 5 години гаранция. Разбира се, подобни устройства не са евтини. Цената на рекордно големия твърд диск все още не е известна, но със сигурност е четирицифрена.", "date": "2017.10.04", "title": "14 терабайта твърд диск? WD с нов рекорд в компютърната памет"}
{"url": "http://clubz.bg/59136-dsb_borisov_podkrepi_syrbiq_i_antibylgarskata_hunta_v_makedoniq", "text": "Това се казва в позиция на ДСБ и \"Нова република\" по повод форума във Варна, на който Борисов събра президента на Сърбия Александър Вучич и премиерите на Гърция и Румъния Алексис Ципрас и Михай Тудосе. От ДСБ заявяват, че отсъствието на премиера на Македония Зоран Заев е необяснимо и вредно за българския стратегически интерес. Според тях това е тежък удар срещу неговите позиции, непосредствено преди местните избори в Македония, които са ключови за удържане на политиката на СДСМ за сближаване с България и ускорена интеграция в НАТО и ЕС. С присъствието на Вучич България дала знак, че признава монопола на Сърбия върху македонската външна политика дала подкрепа \"на антибългарската хунта, овладяла ВМРО-ДПМНЕ, преди местните избори\". От ДСБ отбелязват и отсъствието на премиера на Албания Еди Рама, който ръководи държава член на НАТО. Според тях така българското правителство е дало подкрепа на Сърбия в споровете й с Албания, което е в противовес с трайната национална политика. На срещата във Варна било допуснато Ципрас да утвърди оста \"Белград-Атина\", с което е даден още един знак за изоставяне на българската политика за сближаване със Скопие. Ето пълния текст на позицията на ДСБ:", "date": "2017.10.04", "title": "ДСБ: Борисов подкрепи Сърбия и антибългарската хунта в Македония"}
{"url": "http://clubz.bg/59130-severna_koreq_sprq_benzina_za_kolite", "text": "Продажбата на бензин в Северна Корея е забранена от края на септември, предаде ТАСС, като цитира японския вестник \"Асахи\". Изключение от правилото са единствено високопоставените дейци на корейската трудова партия (КТП), правителството, въоръжените сили и спецслужбите. Ограниченията целят да създадат запаси от гориво в страната, след като Съветът за сигурност на ООН ограничи миналия месец износа на петрол и нефтопродукти за КНДР. Такива бяха санкциите в отговор на ядрените опити на Пхенян. От края на септември в Северна Корея сипват бензин единствено в резервоарите на коли, чиито номера започват със 727. Това са отличителните знаци на висшата номенклатура.", "date": "2017.10.04", "title": "Северна Корея спря бензина за колите"}
{"url": "http://clubz.bg/59132-rumen_radev_ostavkite_veche_ne_sa_izhod_trqbva_dylboko_razsledvane", "text": "Делян Добрев остана депутат въпреки волята му Това каза днес на излитане за Полша, където заминава на посещение, президентът Румен Радев по повод словесната война между него и представители на ГЕРБ. Поводът - думите от по-рано през деня на Бойко Борисов, че \"двете ни цигулки с президента Румен Радев свирят в една тоналност, беквокалистите – Нинова, Цветанов, Йончева, имат друга работа в парламента\". Бойко Борисов: Кметът на Хасково трябва да подаде оставка Държавният гласа смени бързо темата към разговор за корупция: Президентът използва и военновремения термин \"трибунал\" по адрес на парламента: На уточняващ въпрос - възможно ли е да се успокои напрежението, Радев отговори, че вече е казал как вижда нещата. Рубин: Вие решавате за армията, но оборудването трябва да е съвместимо с това на САЩ и НАТО Относно изтребителите и изказванията на посланика на САЩ Ерик Рубин по темата от последните дни, Радев бе остър: Запитан дали ще прави или вдъхновяна партия, Румен Радев отвърна:   Бойко Борисов: Кметът на Хасково трябва да подаде оставка Рубин: Вие решавате за армията, но оборудването трябва да е съвместимо с това на САЩ и НАТО", "date": "2017.10.04", "title": "Румен Радев: Оставките вече не са изход - трябва дълбоко разследване"}
{"url": "http://clubz.bg/59125-aleksandyr_nenkov_jena_mi_napuska_bulgartransgaz_padna_v_boq", "text": ", коментира той. Бойко Борисов: Кметът на Хасково трябва да подаде оставка С това той се надявал са спрат спекулациите. Жена му била достатъчно квалифициран и способен човек, за да може да се реализира в някоя друга област, стана ясно още от неговото изложение. Той не пропусна и малка контраатака. „Нека те постъпят по същия достоен начин. Днес много говореха за морал, но не можем да посочим нито един човек, от когото са свалили доверието си“, твърди депутатът от ГЕРБ . „Всички, които се изказваха като морални стожери, да видят къде работят роднините им. Нищо лично срещу тях, но щом така искат, нека така да бъде“, посочи Александър Ненков и допълни, че в БСП има няколко рода, които си предават властта от поколение на поколени. Според БСП роднински и приятелски назначения имало не само в Хасково, но и на много други неща и дадоха за пример \"Булгартрансгаз\". \n\tЛицето, с което живее изпълнителният директор на \"Булгартрансгаз\" Георги Гегов е народният представител от ГЕРБ Теодора Георгиева, които са кумове на Александър Ненков и съпругата му Пламена, която работи в отдел \"Анализи и международна дейност\" на \"Булгартрансгаз\", изброиха от соцпартията. След разкритията на БСП от ГЕРБ решиха да цакат лично соцлидерката - обвиниха я, че мъжът ѝ работи в \"Лукойл\". Нинова: Съпругът ми напуска държавна работа, когато БСП е на власт „Ще се опитам да съм максимално кратък и ясен. Темата за моето семейство не е отсега“, коментира още той. Ненков посочи, че му е отнело много време да се докаже и да излезе от орбитата на подценяване, заради това, че майка му или баща му са на определена позиция. „Много се гордея с тях. Това са хора, достойни, които са минали по цялата йерархична стълбица на институциите, където са работили. Не защото аз го казвам, самите вие можете да си направите такава равносметка“, добави той. По отношение на своята съпруга Пламена Ненкова, депутатът заяви тогава още и че тя е един изключителен професионалист, който работи от 17 години. Той избори и биографията ѝ - започнала в Институт по икономическа политика и се издигнала за 8 години до позицията директор. „Специализирала е в Англия със стипендия. Специализирала е в Унгария по покана на Унгарската академия на науките. Специализирала е в САЩ по покана на Държавен департамент именно в сферата, в която тя се занимава цял живот. Започва в сектор „Енергетика“, не защото Георги Гегов е бил нейн кум“, поясни Ненков. Той обясни, че ако си направят справка, могат да видят, че не е така. Ненков обърна внимание, че са се сближили с Георги Гегов впоследствие Нинова: Съпругът ми напуска държавна работа, когато БСП е на власт", "date": "2017.10.04", "title": "Александър Ненков: Жена ми напуска \"Булгартрансгаз\", падна в боя"}
{"url": "http://clubz.bg/59143-sofijskata_matematicheska_gimnaziq_pak_e_bez_direktor", "text": "Софийската математическа гимназия отново остава без директор, след като временно изпълняващата длъжността Зоя Савова е обявила пред педагогическия съвет, че напуска на 10 октомври, съобщи  . Доскорошна пенсионерка, Савова бе избрана да заеме поста след конкурс, в който времето за участие бе два часа. Той се проведе преди началото на учебната година. Поредица от скандали тресяха училището това лято, след като директорът Антони Стоянов уволни учителката по математика Петя Тодорова за това, че е ощетила ученици от гимназията, като е е спряла участието им в най-голямото математическо състезание в света - Европейското Кенгуру. Въпреки доводите на директора, родители и учители от гимнацията протестираха многократно, докато столичното Регионално управление по образование не направи проверки в гимназията и не си намери \"повод\" за уволнението на директора, както се разбра от думите на самата началничка на РУО Ваня Кастрева. Савова бе назначена след абсурдно кратък \"конкурс\" и веднага върна уволнената учителка, а след това започна чистка сред преподаватели, назначени от Стоянов. Покрай уволнението на директора изскочиха куп други съмнителни практики в СМГ, свързани най-вече с курсовете, организирани от училищното настоятелство, което благодарение на популярността на гимназията управляваше приходи от над 1 млн. лева годишно. Министърът на образованието Красимир Вълчев в крайна сметка обяви, че твърде много настоятелства действат като \"черни каси\" и им забрани да организират курсове. За да заобиколят забраната, в момента настоятелите в СМГ, сред които е и Петя Тодорова, работят върху отделна организация с идеална цел, която да поеме доходоносните курсове. Те за момента са прекратени. Родители от СМГ: Училищното настоятелство злоупотребява с пари Междувременно родители изпратиха сигнал до прокуратурата, според който настоятелството фактурира пари, които те са дали за таксите за участие и престоя в хотели на децата им, ходещи по математически състезания.", "date": "2017.10.04", "title": "Софийската математическа гимназия пак е без директор"}
{"url": "http://clubz.bg/59139-bryuksel_predlaga_dds_pri_transgranichnata_tyrgoviq_v_es", "text": "Европейската комисия   (ДДС) в ЕС, която тя определи като най-значимата през последните 25 години. Главният й елемент е, че ДДС ще бъде събиран при продажбите на стоки (а по-късно и на услуги) от една държава членка в друга. Досега при тях не се събира ДДС. Това отваря вратичка за измами, които по данни на Комисията костват на хазните в ЕС загуби от 50 милиарда евро годишно. Комисията изчислява общите загуби от несъбран ДДС в ЕС за 150 милиарда евро годишно. По предложените правила ДДС ще събират данъчните власти в страната на произход на стоката и след това ще го привеждат на страната, където е крайният й потребител. Облагането ще е по ставката на държавата, където стоката се реализира. За да стане факт, реформата изисква единодушие между държавите членки. Комисията очаква, че ако я приемат, тя ще бъде приложена през 2022 г. Най-често срещаните измами с ДДС при трансграничната търговия в ЕС са на т.нар. „липсващ търговец“ и на „въртележката“. При първата търговец купува стока без ДДС от една държава членка и я продава друга, като събира от купувачите си ДДС. След това фалира или закрива фирмата си, без да е внесъл данъка и преди да се е отчел пред фискалните власти. „Въртележката“ представлява неколкократно повторение на тази операция чрез посредници, при което открадната сума ДДС се увеличава.", "date": "2017.10.04", "title": "Брюксел предлага ДДС при трансграничната търговия в ЕС"}
{"url": "http://clubz.bg/59129-eto_gi_naj_bogatite_germanci", "text": "В Германия има общо 195 милиардера, по данни на списание \"Bilanz\". За първи път то публикува класация на най-богатите 1000 германци. Вижте кои заемат първите 6 места и как са натрупали богатството си.   Списание \"Bilanz\" нарежда на второ място фамилията Райман - със състояние от 30 милиарда евро. Тя притежава редица търговски марки, сред които козметичната серия за коса Wella, препаратите против акне Clearasil, обувките Jimmy Choo и много други. Дейността си фирмата започва още през XIX век като химическа компания, а днес тя представлява конгломерат от фирми.   Те са собственици на групата Шефлер - един от големите доставчици за автомобилната промишленост. Елизабет Шефлер-Туман и синът ѝ Георг държат и контролния пакет акции в германския производител на гуми Continental. Богатството им се оценява на около 25,5 милирада евро, което им отрежда третото място сред най-богатите германски фамилии.   Наследниците на другия съосновател на Алди - Тео Албрехт - са притежатели на веригата Aldi Nord и участват в глобалните операции на концерна. Към него спада и веригата Trader Joe в САЩ. Състоянието им се оценява на 18,5 милиарда евро - пето място в класацията на най-богатите германски фамилии. Автомобилният гигант БМВ, фармацевтичната и химическа компания Алатана, производителят на карбонови продукти SGL - само три от перлите в короната на Сузане Клатен, дъщеря на някогашния най-голям акционер в БМВ Херберт Квант. Богатството ѝ се изчислява на 18,5 милиарда евро.", "date": "2017.10.04", "title": "Ето ги най-богатите германци"}
{"url": "http://clubz.bg/59133-bryuksel_dava_na_bylgariq_2_meseca_za_nezavisim_organ_po_jp_bezopasnostta", "text": "Европейската комисия съобщи днес, че е поискала от България да приведе всички свои национални разпоредби в съответствие с правото на Европейския съюз за безопасността на железопътния транспорт. Европейска    от 2004 г. изисква от държавите членки да създадат независим орган по безопасността и независим разследващ орган на произшествия и инциденти. Документът също изисква задачите и отговорностите за безопасността да бъдат разпределени между заинтересованите страни от железопътния транспорт, за да се гарантира, че те не се припокриват и не си противоречат помежду си. До момента България не е успяла да осигури независимостта на разследващия орган и да му предостави достатъчно ресурси, смята Комисията. Тя посочва, че страната ни разполага с два месеца, за да поправи положението. В противен случай Комисията може да реши да предяви иск пред Съда на ЕС срещу България.", "date": "2017.10.04", "title": "Брюксел дава на България 2 месеца за независим орган по жп безопасността"}
{"url": "http://clubz.bg/59141-putin_konkurenti_izpolzvat_sankciite_sreshtu_rusiq", "text": "Владимир Путин смята, че секторните санкции срещу Русия се използват за недобросъвестна конкуренция и вредят на цялата световна икономика. Той говори на пленарно заседание на форума \"Руска енергийна седмица\" в Москва. Според Путин санкциите се използват  . Меркел: Санкциите срещу Русия ще паднат само ако Киев си върне Донбас Външната политика се превърна в основна тема на изказването на президента. И допълни, че в Русия нетърпеливо чакат този процес в Съединените щати да завърши. Но той е убеден, че американският президент Доналд Тръмп е такъв човек, че никога няма да се превърне в заложник на каквато и да било ситуация. Президентът на Русия похвали американския си колега, като заяви, че той се вслушва в мнението на Москва за кризата в Северна Корея. Кремъл предпочита дипломатическо решение пред по-строги санкции. Тръмп, Путин и Европа Путин призова всички страни да успокоят риториката си относно ракетно-ядрената програма на Северна Корея. Той знаел, че Пхенян има ядрена бомба още от 2001 г. Това му казал още тогава Ким Чен Ир, бащата на сегашния севернокорейски лидер Ким Чен Ун. Вождът се похвалил, че силите на КНДР спокойно могат да поразят южнокорейската столица Сеул с атомното оръжие. Колкото до личните взаимоотношения с Тръмп, Путин заяви, че такива на практика няма, тъй като двамата са се срещали само веднъж - на форума на Г-20 в Хамбург през юли. Иначе те са се чували неведнъж по телефона, най-вече за обсъждане на кризата в Сирия. Той бе попитан дали след сдобряването си с Русия Саудитска Арабия може да очаква Иран да изтегли войските си от Сирия. И отговори, че всички държави си имат свой интерес. И Иран не е изключение. А Русия се съобразявала с всички. Русия има традиционно добри отношения с кюрдите, каза още руският лидер. Но бе категоричен, че референдумът в Иракски Кюрдистан може да \"подпали\" Близкия изток. Според Путин евентуално петролно ембарго срещу Кюрдистан ще доведе само до скок на цените на \"черното злато\". Заплахата за санкции дойде от Турция. Путин: Предсрочни президентски избори в Русия? Може, но не е целесъобразно Засегнати бяха въпроси и от вътрешната политика. Путин заяви, че все още не е решил да се кандидатира за президент на изборите през 2014 г.  Съгласно закона в края на ноември или началото на декември трябва да бъде обявено началото на предизборната кампания. Путин не изключи и възможността да се сдобие с електромобил \"Тесла\". Руският президент сподели, че вече е имал възможност да се вози на такъв вид коли и е говорил с производители от Русия, САЩ и най-вече Япония. Тръмп, Путин и Европа Путин: Предсрочни президентски избори в Русия? Може, но не е целесъобразно", "date": "2017.10.04", "title": "Путин: Конкуренти използват санкциите срещу Русия"}
{"url": "http://clubz.bg/59140-nepoklatim_grigor_dimitrov_otnovo_bi_del_potro", "text": "Григор Димитров би във впечатляващ стил един от най-неудобните си съперници - аржентинеца Хуан Мартин дел Потро - 7:6 (5), 7:5, на осминафинал на турнира от категорията АТП 500 в Пекин. Голяма победа: Григор най-сетне би Дел Потро Българинът, който игра на финал на същата надпревара през миналата година, измъкна по впечатляващ начин втория сет, след като губеше с 2:5. Той догонваше и в началото на първата част. Двамата с Делпо са изиграли седем мача, в който Димитров има само два успеха. Първият бе постигнат миналия август. Следващият съперник на Гришо отново е доста силен и пак испаноговорящ - Роберто Баутиста Агут. Мачът е в петък. Положително за Григор е, че днес показа, че може да прави обрати срещу силни съперници. Той започна лошо, като допусна пробив още в откриващото подаване. След това имаше затруднения и при второто - резултатът едва не стана 0:3, българинът спаси точка за пробив. Нататък Димитров, подкрепян от гласовита българска агитка, успя \"да се събере\" и спечели три поредни гейма, с което върна брейка и дори поведе с 4:3. Нататък съперниците вземаха без особени затруднения сервис геймовете си, двубоят вървеше равностойно и логично се стигна до тайбрек. Тук Григор отново показа здрави нерви и силна психика. Кулата от Тандил направи минипробив още в началото, стигна и до сетбол при 6:5. Направи обаче непредизвикана грешка, след което Димитров го обърна. Вторият сет започна със стабилни изяви на аржентинеца и леко колебливи от страна на българина. Това се прояви най-вече в шестия гейм, в който Дел Потро направи брейк, а след това затвърди и дръпна с 5:2. Гришо имаше проблеми и в следващия си сервис гейм, но някак го спечели и остана в двубоя. И когато Кулата сервираше за спечелване на сета, последва трус - латиноамериканецът направи четири поредни грешки и пробивът бе върнат.  Нататък Григор Димитров имаше тотална доминация, а съперникът му явно се предаде. Осмият в света проби на нула за 6:5 и затвори мача със 7:5, отново без да допусне точка.", "date": "2017.10.04", "title": "Непоклатим Григор Димитров отново би Дел Потро"}
{"url": "http://clubz.bg/59138-mahat_svidetelstvoto_za_sydimost_s_promqna_v_68_zakona", "text": "Правителството предлага промени в 68 закона, за да отпадне издаването на свидетелство за съдимост. Това съобщи след днешното заседание на Министерски съвет вицепремиерът Томислав Дончев, който отговаря за административната реформа.  Свидетелството за съдимост може да отпадне Когато промените бъдат одобрени от Народното събрание, свидетелството за съдимост ще се издава по служебен път. Промяната ще доведе до това, че гражданите ще дават 3,8 милиона лева по-малко годишно на администрацията.  Административен кошмар: Чиновниците изискват 5985 документа от хората Само за първото полугодие на тази година издадените свиделства за съдимост са 412 000. Това е и една от най-търсените услуги от гражданите.  12 хартиени справки от администрацията отиват в историята. Ето кои Предложението е в изпълнение на един от основните приоритети в Програмата за управление на правителството за периода 2017-2020 г. за намаляване на административната тежест за бизнеса и гражданите. Административен кошмар: Чиновниците изискват 5985 документа от хората 12 хартиени справки от администрацията отиват в историята. Ето кои", "date": "2017.10.04", "title": "Махат свидетелството за съдимост с промяна в 68 закона"}
{"url": "http://clubz.bg/59146-avstrijskata_%E2%80%9Ekapsh%E2%80%9C_shte_izgrajda_tol_sistemata_za_150_mln_lv", "text": "Австрийският консорциум  е предложил най-ниската цена за изграждането на тол системата – 149,99 млн. лв. без ДДС. Това стана ясно след отварянето на офертите днес.  Техническата оценка на предложението е максималните 100 точки.  Другият допуснат кандидат от Агенция „Пътна инфраструктура“ беше  , но неговото ценово предложение е по-високо - 193,5 млн. лв. И макар че в обществената поръчка е заложен таван от 200 млн. лв., обединението между българските фирми \"Телелинк\", \"Сирма\" и \"Сиенсис\" е оценено само с 66.67 точки.  От поръчката бяха отстранени четирима от общо шест кандидати:  , в което влизат българската фирма \"Контракс\" и унгарската \"Ай Сел глобъл солюшънс\";  ,   и  , включващ контролираната от Спас Русев БТК, софтуерната компания \"Нованор\" и фирмата за GPS услуги \"Иком\".   Четирима кандидати за тол системата отпадат  Преминалият до етапа на днешното отваряне на офертите консорциум „  е получил по 5 точки за „функционалност и експлоатационни качества на системата“, за „реализация на хардуерна система“ и за „план за изпълнение и управление на риска“. Оценката за качество при изпълнение е 10 точки.  Техническата оферта на  , кандидатът, който се явява в търга като консорциум между българското, полското, италианското и испанското си подразделение, е получил по 10 точки за всеки един от показателите.  Компанията е сигурен победител, най-малкото защото предложената цена има 70% тежест в крайното решение за избора на изпълнител. Компанията-майка – австрийската \"Капш\", има над 100-годишен опит, а дъщерните й дружества са реализирали 280 проекта в 44 страни с приблизително 70 милиона доставени бордови устройства и 18 000 оборудвани ленти. \"Капш груп\" са внедрили тол системи в Австрия, Полша, Чехия и Австралия.  В средата на септември нейното име бе забъркано в скандал с фалшива новина, уж разпространена от АПИ, в която предварително се посочваше, че \"Капш\" печели поръчката за изграждането на тол системата. Най-вероятната цел на подправеното съобщение до медиите е дискредитация на обществената поръчка.  Нанков: Саботажът за тол системата е огромен - значи ще я има В идните дни ще стане ясно дали търгът отново ще стане обект на обжалване от страна на отстранените кандидати и загубилия участник.  Съпротивата срещу въвеждането на платено преминаване по пътищата за тежкотоварните автомобили е голямо и търгът бе блокиран от април 2016 г. заради жалби.  Ако пак се стигне дотам, има резервен вариант - още през лятото премиерът Бойко Борисов обяви, че държавата има готовност сама да се заеме с изграждането на системата, тъй като от протакането страната ни губи по 1,5 млрд. лв. годишно от пътни такси - това показвали изчисленията на Световната банка.  Тол системата - на ръба на частното и държавното Нанков: Саботажът за тол системата е огромен - значи ще я има Тол системата - на ръба на частното и държавното", "date": "2017.10.04", "title": "Австрийската „Капш“ ще изгражда тол системата за 150 млн. лв. "}
{"url": "http://clubz.bg/59147-pomosht_informirat_me", "text": "Драги читатели, слушатели и зрители,  Внимавайте! Защото непрекъснато ви информират. А това може да е опасно за вас. В сряда по обед Европейският парламент даде съгласието си България и Румъния за получат достъп до визовата информационна система на Шенген. България получава достъп до визовата информационна система на Шенген Бдителните български медии го съобщиха, не просто веднага, а предсрочно. Първа беше \"Нова телевизия\". \"ЕП подкрепи България за достъп до визовата система на Шенген\",  . Това означава в 10 часа и 8 минути в Страсбург, където Европейският парламент е в пленарна сесия.  Гласуванията там, включително по достъпа на България и Румъния до споменатата система,   , т.е. в 13 часа и 4 минути българско време. Това означава, че драгите зрители у нас са научили новината 2 часа и 4 минути, преди тя да се е случила. Има думи, които действат на уважаемите редактори у нас както звънчето - на кучето на руския физиолог и психолог Иван Петрович Павлов, откривател на условния рефлекс. То започвало да слюноотделя, щом чуело звънец, защото било свикнало след това да му дават да яде, а те -  да копи-пействат, щом чуят за Шенген. Извинете ме за чуждицата. На български трябва да се каже \"да преписват, без да мислят\". В 11 часа и 41 и минути българско време, т.е. в 10 часа и 41 минути централноевропейско време агенция  , като коректно се позова на нея.  В 11 часа и 37 минути българско време, т.е. 10 часа и 37 минути цетралноевропейско Българската национална телевизия  със собствен, а не буквално преписан текст, в който имаше важни уточнения, за които ще стане дума по-късно. В 12 часа и 39 минути българско време, т.е. в 11 часа и 39 минути централноевропейско време   . Оказва се, че в четири популярни медии, между които националната телевизия, не се намира нито един редактор, който да провери, дали това, което съобщават, наистина се е случило.  Когато информацията беше заляла българската част от интернет, евродепутатите все още се готвеха да гласуват.  То бива ентусиазъм, ама този бие и комсомолския отпреди 50 години. Това обаче е по-малката беля. По-големите са две. Първата е необяснимата радост, че са ни пуснали някъде. Всъщност от този допуск България получава още задължения и никакви облаги.  Нашите граничари ще проверяват редовни ли са шенгенските визи на гражданите на страни извън ЕС, далече преди те да са стигнали до границите на Шенгенската зона. С други думи, ние ще помагаме на членките й да пазят границите й, без българите да могат да ползват нейните облаги, най-вече да пътуват в нея, без да показват на входа паспорта или личната си карта. Втората беля е странното твърдение, което се повтаря в две от цитираните публикации, че гласуваното днес от евродепутатите предложение \"вече беше одобрено от Европейският съвет\". Европейският съвет се състои от 28-те държавни и правителствени ръководители на ЕС. Те не се занимават с одобряване на законодателни предложения, макар да могат да изразяват политически позиции по тях. Юридически одобрението дава друга европейска институция, наречена Съвет на ЕС (или Съвет на министрите), която България се готви да председателства през първата половина на 2018 г. Три месеца преди началото на председателството информиращите май не са съвсем наясно кой какво прави в ЕС. Нещо повече (което също мина необяснено в общата еуфория) - вотът в Страсбург днес беше консултативен. Европейският парламент не е съзаконодател на Съвета по това   и то ясно е отразено в него, стига да има кой да го погледне. Информацията е публична и е на сайта на Европейския парламент. Накратко, българинът беше информиран неточно и възторжено за нещо, което още не се беше случило. Ентусиазмът продължи в първите политически реакции.  „България е една стъпка по-близо до Шенген и това е добре за всички“, заяви днес българската евродепутатка от ГЕРБ/ЕНП Ева Майдел. Отново патетична дезинформация. Не, България, не е по-близо до Шенген, отколкото беше през 2011 г. Това, че позволяват на българските органи на реда да четат визовата информация на зоната,  с нищо не ни приближава към членство в нея. За него трябва единодушие на шенгенските държави, а то все още липсва. Докато се появи, всички крачки, стъпки, малки и големи скокове са израз пожелателно мислене.  Днешният случай напомня за предварително огпечатаните в комунистическите официози репортажи за несъстоялото се скачване на комсическия кораб \"Союз-33\", на който летеше първият български космонавт Георги Иванов, със съветската орбитална станция \"Салют-6\" през април 1979 г. Техническа повреда попречи то да стане.  Днес обаче държавата няма централен орган, който да скрие от публиката конфузните публикации. Тогава ресорният отдел на комунистическата партия иззе разминалите се с действителността тиражи на вестниците. Те разказваха как българският космонавт занесъл в орбиталната станция луканка и кисело мляко. Вече почти 28 години номинално живеем в демокрация. Вземаме сами решенията си с вишегласие възоснова на свободна информация. Проблемът е, че качеството на демокрацията зависи критично от качеството на информацията. Който е некачествено информиран, избира некачествено и след това живее некачествено, което на свой ред го формира като невзискателен към качеството на информацията потребител. Което пък създава пазар за информация от същата проба. Цикълът се затваря. Колкото повече те \"информират\", толкова по-неинформиран си, но си въобразяваш точно обратното.", "date": "2017.10.04", "title": "Помощ, информират ме!"}
{"url": "http://clubz.bg/59131-dobri_belivanov_nqma_da_podam_ostavka_imam_angajimenti_kym_haskovo", "text": "Кметът на Хасково Добри Беливанов обяви пред Клуб Z, че няма да подаде оставка, въпреки че това поиска от него лидерът на ГЕРБ и премиер Бойко Борисов. Ето как градоначалникът отговори на призива и как си представя работата си в община Хасково, след като местната структура на партията, която го издигна, си свали доверието до него: Бойко Борисов: Кметът на Хасково трябва да подаде оставка - Не, няма да подавам оставка. Хората са ме избрали за кмет и трябва да си изпълнявам ангажиментите. Премиерът според мен не взе страна, приемам казаното като политически ход. Не мисля, че премиерът като такъв и като лидер на партията може да я заеме.  - Не бих казал, че в Хасково има скандал, има напрежение. Общинските съветници от ГЕРБ също са избрани от съгражданите си. И като избрани те също трябва да изпълняват задълженията си. Личностните отношения в Общинския съвет трябва да останат на заден план. Като се внесе докладна, която засяга града, тя трябва да се обсъжда и да се взима решение от гледна точка на това доколко е полезна за Хасково и хората. Останалото не би трябвало да има значение за работата на общината.  - Засега работим така, имам един заместник, макар че той в момента е в отпуск и съм сам. В общината си има директори на дирекции, специалисти, експерти, които работят чудесно, справят се чудесно. Общината работи. Тези дни ще обявим и отново конкурсите за позициите в общинската администрация, които по закон се заемат след конкурс. В момента се подготвят документите. - Аз съм си член на ГЕРБ. Станах член на ГЕРБ заради г-н Борисов. Ако ме изключат, ще го приема. Но как да се оттегля като кмет, как ще се покажа пред моите съграждани, ако просто си тръгна? Хората на изборите гласуваха за ГЕРБ, гласуваха и донякъде заради мен, гласуваха и \"анти\" предишния кмет на града и управлението му. Натрупаха се фактори, бях избран с добър резултат и трябва да си свърша работата.", "date": "2017.10.04", "title": "Добри Беливанов: Няма да подам оставка, имам ангажименти към Хасково"}
{"url": "http://clubz.bg/59128-amazon_da_plati_%E2%82%AC250_mln_na_lyuksemburg_reshi_evrokomisiqta", "text": "Европейската комисия поиска днес от Люксембург да събере 250 милиона евро неплатени данъци от международната американска платформа за електронна търговия „Амазон“. Разследване на Комисията е установило, че компанията е платила данъци върху едва едн четвърт от печалбите си за периода 2006 – 2014 г. „Амазон“ е постигнала това облекчение като е регистрирала в Люксембург две фирми – една оперативна, която отчита дейност, приходи, печалба и плаща данъци и друга – холдингова, която съществува само на книга, няма дейност, офиси и персонал и получава от първата лицензионна такса за използван софтуеър, която прехвърля на компанията майка отвъд океана. Тази такса е била в размер на три четвърти от печалбата на оперативната компания, чиято данъчна основа (облагаема печалба) по този начин се свива четири пъти. , добави тя. „Амазон“ е можела да действа така благодарение на решение на местната данъчна администрация, която е одобрила размера на таксата. Холдинговото дружество не подлежи на облагане в Люксембург поради правната си форма — командитно дружество. Печалбата, отчетена от него, се облага с данък само на равнище съдружници, но не и на равнището на самото холдингово дружество. Съдружниците в холдинга са се намирали в САЩ и досега са отсрочвали данъчната си отговорност.  В друго свое решение от днес Комисията заведе дело срещу Ирландия пред Съда на ЕС, тъй като правителството на тази страна не е изпълнило  да си върне от американската \"Епъл\" незаконна държавна помощ за 13 милиарда евро, получена също под формата на спестени данъци.", "date": "2017.10.04", "title": "\"Амазон\" да плати €250 млн. на Люксембург, реши Еврокомисията"}
{"url": "http://clubz.bg/59123-bylgariq_poluchava_dostyp_do_vizovata_informacionna_sistema_na_shengen", "text": "България вече ще има достъп до визовата информационна система на европейската зона без вътрешен граничен контрол, известна като Шенген. Предпоследният етап от процедурата за това приключи днес, след като пленарното заседание на Европейския парламент в Страсбург даде положително становище. По-рано държавите членки се съгласиха България Румъния да получат пасивен достъп до информационната система, в която е отразено кои граждани на държави извън ЕС имат издадени входни визи за него. Остава Съветът на министрите да формализира решението. Пасивен достъп означава, че властите на двете балкански страни, които още не са част от Шенгенската зона, могат да четат информацията в системата, но не могат да въвеждат, изменят или трият данни. България и Румъния поискаха достъп до системата във връзка със засилените мерки за контрол по външните граници на ЕС, свързани с миграционната криза и тероризма. Посредством този достъп граничните полицаи в двете страни ще могат да установяват опити за влизане в ЕС с фалшива или с изтекла виза. Шенгенската   е различна от  , която обслужва освен граничния контрол и полицейското сътрудничество между държавите членки с много по-широк масив от информация за издирвани лица и предмети. Днешният вот в Европейския парламент е  . Това означава, че депутатите само дават мнение, без да имат ролята на съзаконодатели на държавите членки. Гласуването няма отношение към кандидатурите на България и Румъния за членство в Шенген, които чакат от 2011 г. То означава, че двете страни ще допринасят повече за европейската зона за свобода, сигурност и справедливост, без да се ползват от всичките й блага. На шенгенските граници българите и румънците още са длъжни да минават през граничен контрол, както гражданите от трети страни. За приемането на България и Румъния в зоната трябва единодушие от 26-те й членки, което през последните седем години те не могат да постигнат.", "date": "2017.10.04", "title": "България получава достъп до визовата информационна система на Шенген"}
{"url": "http://clubz.bg/59134-shpigel_lyjite_za_kontrola_na_oryjiqta_v_sasht", "text": "Дори Сара Сандърс, говорителката на американското правителство, не успя да се овладее. Когато изброи имената на някои от жертвите на масовото убийство в Лас Вегас, очите й се насълзиха. Съпричастността й обаче секна при въпроса за последиците. Но кога, моля? Когато мъртвите бъдат погребани? При следващата масирана стрелба? Когато ужасът от Лас Вегас отдавна ще е забравен? Какво мотивира към съвместни действия, ако не смъртта на десетки себеподобни? Тъжният отговор е: В САЩ това време никога няма да настъпи. 20 деца и седем преподавателки загинаха през 2012 г. в училище в Кънектикът. Нищо те последва. 49 посетители на дискотека, много от тях хомосексуалисти и лесбийки, умряха миналата година в нощния латиноклуб “Пулс” в Орландо. Нищо не последва. При това те са абсолютно ясни. 313 000 жертви на огнестрелни оръжия за десет години. Над 1500 масови стрелби след трагедията през 2012 г. Най-либералните оръжейни закони на западния свят. Такива статистики няма в нито една друга страна. На никоя друга страна не й би било толкова лесно да промени нещо. Вместо това непрестанни ритуали. Спуснати наполовина знамена, бдения, минути мълчание, потънали в тъма небостъргачи, разказват се биографиите на жертвите и геройствата на спасители. С това сега отново започват и американските медии. Това са моменти, които за кратко обединяват страната в болката й. Но единодушието приключва с оръжието – про и контра, републиканец срещу демократ, привърженик на носенето на оръжие срещу негов опонент. Онези, които вадят от това политически дивиденти, само подклаждат обстановката. Хилъри Клинтън искала да отнеме всички оръжия от всички американци, лъжеше по време на предизорната битка Тръмп. При това темата е далеч по-комплексна. Но за да се подхване тя, американците трябва да приемат неудобни прозрания. Първото е, че оръжейният дебат е расистки белязан. Притежаването на оръжие винаги е било привилегия на белите. Американското оръжейно лоби NRA и до днес е предимно от белокожи. Въоръжени чернокожи и религиозни малцинства се смятат за терористи. Нужно е да се прозре също, че от гледна точка на статистиката за американците техните “християнски” съотечественици представляват по-голяма заплаха, отколкото ислямистки фанатици. Но вместо да се говори открито за дяснорадикалния местен тероризъм, президентът предпочита да издава заповеди за забрана в страната да влизат мюсюлмани. Да се прозре, че NRA не е гражданско движение, а лоби на американската оръжейна индустрия. Техните остриета са консервативни, платени чрез дарения политици, които държат законите да са рехави. Трябва също да е ясно, че единствено строги закони не са достатъчни.  Но изглежда причините за насилието – терор, психологични проблеми, разпад на семейства, американската класова система, нарастването на омразата, са точно толкова табу, колкото и решенията, примерно като “smart guns”. Освен това Конгресът зачеркна парите за изследвания в тази посока. Нужно е да се прозре също, че и демократите рядко надхвърлят сянката си. Те се жалват от статуквото, но не намират кураж да изрекат истината и относно случилото се в Лас Вегас – било сигурно място и окуражават  всеки да го посети. След бъдещите посетители със сигурност ще има и многобройни оръжейни фенове. Още идния уикенд ще се състои Western Trails Gun и Knife Show – два дни хиляди пушки, пистолети, ножове и други оръжия. Вход – 12 долара.", "date": "2017.10.04", "title": "\"Шпигел\": Лъжите за контрола на оръжията в САЩ"}
{"url": "http://clubz.bg/59148-stoichkov_se_izvini_otchasti", "text": "Христо Стоичков се извини на вицепремиерката на Испания Сорая Сеанс де Сантамария задето намесил сина ѝ във вече знаменитата си тирада отпреди два дни, когато остро нападна испанското правителство, обвини го във франкизъм заради репресиите в Каталуня и поиска оставки. Стоичков за испанското правителство: Вие сте срам Камата отново използва ефира на мексиканската телевизия \"Юнивижън\", за която работи.  С ръка на сърцето той заяви, че   Стоичков не каза нищо за самата Сорая Сеанс де Сантамария, а също така за нейния баща и дядо - всички тях той нарочи за последователи на Франко. Вицепремиерката на Испания ще съди Христо Стоичков Според испанската агенция EFE, Сантамария ще съди Ицо, за да защити   Вестник \"Марка\" допуска, че Стоичков може би е допуснал грешка, обвързвайки Антонио Сеанс де Сантамария, човек, заемал висши позиции по времето на диктатора, с настоящата вицепремиерка. Истината е, че те нямат нищо общо. В новата си телевизионна изява на тема \"Каталуня\" №8 отново сподели колко е афектиран от случилото се там. Той защити каталунците и правото им на избор и завърши с  Междувременно в писмен отговор до в. \"Дневник\" българското външно министерство се разграничи от изявленията на Христо Стоичков за референдума в Каталуня. Камата е почетен консул на страната ни в поискалата независимост област, но изявленията му са в лично качество, а не от позицията, която заема, обяснява ведомството. Вицепремиерката на Испания ще съди Христо Стоичков", "date": "2017.10.04", "title": "Стоичков се извини. Отчасти"}
{"url": "http://clubz.bg/59114-uoryn_byfet_i_lari_fink_sreshtu_plana_na_trymp_za_namalqvane_na_danycite", "text": "Американският бизнес е конкурентен и при настоящия корпоративен данък, а голямо намаляване ще увеличи външния дълг на страната, заяви милиардерът Уорън Бъфет по повод плана на американския президент Доналд Тръмп да намали данъците. Изпълнителният директор нанай-голямата компания за управление на парични средства BlackRock Лари Финк също критикува намеренията на американския президент: Според него 27 % корпоративен данък ще удовлетвори желанието на бизнеса за намаляване на облагането, без да увеличава прекалено дефицита. Тръмп обяви историческо намаляване на данъците Според плана на Тръмп корпоративният данък ще бъде намален от 35 на 20 на сто. Президентът дори искаше да ги намали до 15% и твърди, че няма да отстъпи нито процент повече. В плана на Тръмп обаче малко се говори за чия сметка ще бъде всичко това, отбелязва Ройтерс. По време на предизборната си кампания Тръмп твърдеше, че хазната ще получи допълнителен доход за сметка на съживяването на икономиката. Критиците на реформата обаче, най-вече конгресмените и сенаторите, се опасяват, че тя само ще доведе до по-нататъшен скок на 20-трилионния външен дълг на САЩ.", "date": "2017.10.04", "title": "Уорън Бъфет и Лари Финк срещу плана на Тръмп за намаляване на данъците"}
{"url": "http://clubz.bg/59122-ruskite_reklami_vyv_fejsbuk_atakuvali_dva_klyuchovi_us_shtata", "text": "Част от руските реклами във фейсбук по време на президентските избори в САЩ са били насочени конкретно към два щата - Мичиган и Уисконсин. Изходът от гласуването в двата щата беше решаващ за победата на Доналд Тръмп. Това съобщава Си Ен Ен като се позовава на четири източника, директно запознати с информацията. Сенатът вика шефовете на \"Фейсбук\", \"Гугъл\" и \"Туитър\" на разпит Досега не беше ясно кои точно региони са били целта на рекламата. В Мичиган Тръмп спечели с много малка преднина пред Хилъри Клинтън - само с 10 700 гласа от почти 4,8 млн. гласували. В Уисконсин също имаше много малка разлика във вота за Тръмп и Клинтън - около 22 700 гласа. И двата щата, в които сегашният американски президент спечели с по-малко от 1%, бяха ключови за неговата победа в Електоралната колегия.   Facebook: Руснаци са купували реклама, която да влияе на изборите в САЩ  Президентът Тръмп и неговите съветници от дълго време настояват, че никога не са имали взаимоотношения с Русия по време на президентската кампания.  Фокусирането върху Мичиган и Уисконсин в руските реклами във фейсбук обаче дава още доказателства, че от руската страна е имало опит да се прилагат различни тактики, вероятно насочени към намеса в изборите. От \"Фейсбук\" вече признаха, че около една четвърт от купените от руснаците 3000 реклами са били насочени към специфични географски области, но не дадоха повече детайли за кои места става въпрос. Според компанията повечето реклами с географска насоченост са били пуснати през 2015 г., а не през 2016 г. Според оценката на \"Фейсбук\" руските усилия са били видяни от около 10 млн. души. Facebook: Руснаци са купували реклама, която да влияе на изборите в САЩ ", "date": "2017.10.04", "title": "Руските реклами във фейсбук атакували два ключови US щата"}
