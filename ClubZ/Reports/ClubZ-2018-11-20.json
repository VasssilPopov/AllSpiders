{"url": "http://clubz.bg/76112-letvata_e_mnogo_niska_samo_s_%E2%80%9Cdajte_da_dadem%E2%80%9D", "text": "Националният отбор по футбол изпраща годината с второ място в групата си в Лигата на нациите. Беше близо до първото, което щеше да гарантира влизане в по-горната дивизия и участие в полуфинали и евентуално финал за Евро 2020.  Което щеше да важи в случай, че селекцията на Петър Хубчев не спечели квота от евроквалификациите, които са от март до ноември следващата година. Лигата на нациите, евроквалификациите и България. Какво следва? Нямаше да е малко. Но и сега не е малко това второ място. То е постигнато в група с отбори от “нашата черга”. Тимът ни допусна само една загуба, спечели три срещи, а в две завърши наравно и до последно води битка за челната позиция. Това е максимумът на този отбор. Даже можем да говорим за надскачане на възможностите. Изпреварихме опоненти, съставени от футболисти от по-силни първенства - словенското и кипърското, и отстъпихме минимално пред норвежците, които имат играчи във Висшата лига и в други големи шампионати. Много словенци си изкарват хляба в Италия, а във водещите клубни отбори и на трите ни съперника има много повече местни футболисти, отколкото в българските. Всичко това поставя Петър Хубчев, неговия щаб, пък и самите играчи в по-неблагоприятно положение спрямо почти всеки един тим в Европа, дори пред съперници, които по навик наричаме аутсайдери. И те се справиха добре. Можеха да станат и първи, но щеше ли това да е реално? Не. Дори ако вземем само мачовете с Норвегия, “лъвовете” отстъпваха. В София излъгахме скандинавците, те и тук бяха по-добри, но в Осло закономерно отстъпихме.  И все пак за повече от две години Петър Хубчев постигна много. Като начало сплоти отбора и успя да убеди играчите, че могат да побеждават само ако дават максимума, надтичват, надборват и т.н. съперника. Всичко що е над, само не и надиграване. За последното се иска класа. Вълшебната думичка на футбола. Класата идва от индивидуалните способности на футболистите, от това къде играят и по колко. Няма нито един български играч във водещ клуб и водещо първенство. Избраниците на Хубчев от нашите клубове са лидери в своите тимове, но с малки изключения не задават облика им (правят го чужденците), а и нашият шампионат е много “ниска топка”. Затова трябва да “лъжем” съперниците, а не да се надиграваме с тях. Да залагаме предимно на директен футбол с контри, на статични положения и на вече марковото “дълъг пас към бека Страхил Попов, който да я вдигне и някой да я вкара”. В дълги моменти снощи словенците ни показаха футбол със задържане на топката и разигравания.  България завърши с равенство и второ място в Лигата на нациите (СНИМКИ) Петър Хубчев призна, че в края на срещата отборът вече е бил на предела на силите си. Защо е така? Отново - защото играчите обличат екипите на следни отбори в слаби първенства, в които динамиката на футбола е ниска, както и цялостната натовареност и конкуренция. Едно е да си в Англия, Испания, Италия или Германия, където всеки двубой е като финал и се и играе с “нож между зъбите”, съвсем друго е в България, Румъния, Русия, че и Полша. Един от най-опитните - Николай Бодуров, поиска тимът да играе футбол, да се надиграва и т.н. А той самият може ли го? Може ли като модерен централен защитник да изнася топката, да подава изчеслени до сантиметри пасове, да се позиционира така, че да помага както на защитата, така и на нападението? Не е само до това, че българският футбол не разполага с добри разиграващи халфове и качествени нападатели. Проблемите са на всички постове и равнища. Последното ни отвежда към едни квалификации, които в последните дни протекоха заедно с мачовете на А отбора в Лигата на нациите. Юношеският национален отбор до 19 г. беше домакин на пресявки за Елитния кръг за Евро 2019 и за първи път от две години не преодоля първата фаза. Резулатите са следните: 1:1 с Румъния, 6:0 с Гибралтар и 0:3 с Гърция в мач, който беше без значение за южните ни съседи, те се бяха класирали. Юношеските национали измъкнаха равен срещу Румъния Тези момчета са родени 2000-2001 г. и сред тях има футболисти, които вече нашумяха и са считани за големи таланти. Като например Валентин Антов (ЦСКА-София), Доминик Янков (“Лудогорец”), Кристиан Добрев (“Ботев” Пловдив), Мартин Минчев (“Черно море”), Преслав Боруков (“Шефилд Уензди”)… По някаква причина липсват юношата на “Барселона” Джошкун Теменужков (“Лийдс”) и Илия Груев-младши (“Вердер” Бремен). Само треньорът Ангел Стойков и БФС знаят защо ги няма.  Некласирането на юношите не бива да се приема драматично. В предишните две години Стойков класира предишните набори на Елитен кръг, че и на Европейско до 19 г. с родените през 1998-1999 г. (през 2017-а в Грузия заедно със само още седем отбора от континента). И какво от това? Много малко от тези дарования играят в Първа лига, повечето са във Втора, има футболисти в чужбина, но те са далеч от първите отбори в клубовете си. Има проблясъци, но е рано да се прогнозира бодро, че “отдолу” се задава ново силно поколение. Като начало водещите български клубове трябва да му дадат шанс, а нищо такова не се вижда като тенденция. Гледали сме го този мач много пъти и краят не е добър.  И така: надежда все пак има, националите се раздават и играят задружно, никой вече не бива да ги вини, че нямат желание. Но за да побеждават, трябва почти всеки път да се надскачат. За нещо повече липсва качество, липсва блясък. И най-добре да си останем реалисти и да имаме ниски очаквания, а не да кроим планове за класирания на големи първенства. Такива са реалностите, всичко останало е илюзия. България завърши с равенство и второ място в Лигата на нациите (СНИМКИ) Юношеските национали измъкнаха равен срещу Румъния", "date": "2018.11.20", "title": "Летвата е много ниска само с “дайте да дадем”"}
{"url": "http://clubz.bg/76111-ryanair_shte_leti_ot_sofiq_do_kiev_ot_mart", "text": "Нискотарифната компания Ryanair ще лети от София до столицата на Украйна Киев от пролетта догодина. Това е поредната - 28-а дестинация от столицата на България, която превозвачът предлага. част от останалите директни полети, които бяха обявени по-рано - също ще започнат да се изпълняват от края на март и началото на април 2019 г.  Към момента обявените базови цени за полет от София до Киев са около 23 евро (без багаж, приоритен бординг, избор на място и т.н.) в едната посока. Компанията ще лети по тази дестинация два пъти седмично - в сряда и в неделя. Авиокомпанията вече обяви, че пуска полети и до остров Крит догодина. Първите самолети се очаква да изпълнят дестинацията също през април. Маршрутът София-Милано Бергамо също ще е наличен напролет - сега компанията лети само до другото летище в италианския град - \"Малпенза\".  С новите попълнения дестинациите, които Ryanair изпълнява от София, стават общо 28 до общо 12 държави. Това са Великобритания, Италия, Германия, Испания, Гърция, Кипър, Белгия, Ирландия, Швеция, Холандия, Украйна, Йордания.", "date": "2018.11.20", "title": "Ryanair ще лети от София до Киев от март"}
{"url": "http://clubz.bg/76108-shumni_akcii_koito_tiho_tleqt_kato_mokri_fasove", "text": "Така съпредседателят на \"Демократична България\" Христо Иванов коментира пред бТВ активността на прокуратурата през последните месеци срещу определени лица и фирми. Според Иванов у нас се изгражда един все по-репресивен апарат, като той спомена Комисията за противодействие на корупцията и отнемане на незаконно продибито имущество (КПКОНПИ). Той припомни, че \"Демократична България съществува от 6 месеца. Според него обаче отнема известно време, докато това стигне до хората. Иванов е убеден, че българските граждани едва ли ще са съгласни с политическите констатации в посления мониторингов доклад на ЕК. Според него управляващите \"не могат да преговарят, занимаваме се с техните лични проблеми все едно са третокласници в пушкома\". Иванов е убеден, че протестите ще продължат. Той отрече твърденията, че \"Демократична България\" е отказала протегната ръка от СДС. Според него един от важните въпроси е как потенциалните участници в евентуално обединение се отнасят към коалицията \"Лукойл\". Така обобщи политическата ситуация другият съпредседател на \"Демократична България\" Атанас Атанасов. Според него има издадена заповед по разпореждане на министър-председателя на вътрешния министър, в която изрично се казва полицаите да бъдат внимателни и да уважават протестиращите. Атанасов определи като \"подозрително поведение от страна на властта\" нейното отношение към протестиращите. Той коментира и състоянието на свободата на словото у нас. Той определи \"Демократична България\" като \"гравитационния център на извънпарламентарната опозиция\".", "date": "2018.11.20", "title": "\"Шумни акции, които тихо тлеят като мокри фасове\""}
{"url": "http://clubz.bg/76105-sydiq_ridae_na_terena_kapitanyt_na_holandiq_go_uteshava_video_snimki", "text": "Не се случва всеки ден футболист да утешава съдия след края на мач. Обикновено емоциите, които играчите изразяват към реферите, са в съвсем различна \"тоналност\". Щастлив хикс за Холандия срещу Германия и първо място в групата (СНИМКИ) Но и това се случи и то не след \"обикновен\" двубой, а след решителния за Холандия сблъсък с Германия (2:2) в Лигата на нациите в Гелзенкирхен. След последния съдийски сигнал от прякото тв предаване се видя как капитанът на \"лалетата\" Върджил ван Дайк отива при рефера Овидиу Хатеган от Румъния, прегръща го и прошепва нещо. Арбитърът плаче. А само минути по-рано защитникът на \"Ливърпул\" вкара гол за 2:2, така направи тима си победител в групата и полуфиналист за спечелване на турнира. Неговите съотборници вече празнуваха на терена, докато той първо поздрави съдията. Последва нещо, за което футболният свят говори днес.   Хатеган е на 38 г., международен съдия е от 2008 г. През 2013 г. беше обвинен, че е пропуснал в доклада си расистки прояви и възгласи след мача от Шампионската лига \"Манчестър Сити\" - ЦСКА (Москва). През миналата година северноирландците го изкараха виновен за загубата си от Швейцария в бараж за Световното в Русия. Лигата на нациите, евроквалификациите и България. Какво следва? Съдийствал е три двубоя от Шампионската лига, а срещата в Гелзенкирхен беше първата за него в Лигата на нациите. Лигата на нациите, евроквалификациите и България. Какво следва?", "date": "2018.11.20", "title": "Съдия ридае на терена, капитанът на Холандия го утешава (ВИДЕО, СНИМКИ)"}
{"url": "http://clubz.bg/76114-mariqna_nikolova_e_predlojena_na_mqstoto_na_simeonov_koq_e_tq", "text": "Марияна Николова е предложена за вицепремиер на мястото на Валери Симеонов. Това става ясно от проекторешение за персонални промени в Министерския съвет, публикувано на сайта на Народното събрание. След десет часа совалки за нов вицепремиер: мълчание С него премиерът Бойко Борисов предлага на Народното събрание да освободи Валери Симеонов като заместник министър-председател по икономическата и демографската политика във връзка с подадена от него оставка и на негово място да избере Марияна Николова. По-рано през деня стана ясно, че документът е изготвен без подписа на председателя на ПГ на „Обединени патриоти“ и лидер на ПП „Атака“ Волен Сидеров. Марияна Николова е адвокат по професия, вписана е в Софийската адвокатска колегия. Била е и държавен служител - заемала е различни експертни длъжности в администрацията. Тя е представена като юрист със значителен опит в публичния сектор. Завършила е и Публична администрация и административни практики в СУ „Свети Климент Охридски“, \n\tа също и Право на ЕС. Има редица обучения и специализации в страни-членки на ЕС в това число EIPA- Европейски институт по публична администрация, Холандия; “HAUS” финландски институт за публичен мeниджмънт; Европейска академия за данъци, икономика и право, Германия, а също във Франция, Австрия и Великобритания. Има значителен принос в разработката на действащата нормативна уредба в сферата на държавната служба на РБ. Заема различни експертни длъжности в Министерство на държавната администрация и административната реформа. Заемала е ръководни длъжности, включително директор на дирекция „Правно-нормативни дейности“ в Министерство на земеделието и храните. Работила е и в Държавна агенция за метеорологичен и технически надзор. Преподавала е по практическо нормотворчество и в Института по публична администрация към МС. В периода 2015-2017 година е шеф на отдел Договорно-правен и правна защита в НЕК. Работила е и като юрисконсулт в \"Топлофикация-София\". От май 2017 г. е началник на политическия кабинет на заместник-министър председателя по икономическата и демографската политика Валери Симеонов. ", "date": "2018.11.20", "title": "Марияна Николова е предложена на мястото на Симеонов. Коя е тя?"}
{"url": "http://clubz.bg/76104-ivanka_trymp_sgreshila_kato_hilyri_klintyn", "text": "Иванка Тръмп, дъщеря на президента на САЩ Доналд Тръмп и съветничка в Белия дом, е изпратила стотици съобщения в електронната си поща, свързани с работата на правителството, от личния си акаунт през миналата година, предаде американската телевизия Си Би Ес, позовавайки се на информация публикувана първо от \"Вашингтон пост\". Съобщенията са изпратени до сътрудници в Белия дом, членове на кабинета и помощници на Иванка Тръмп. Много от тези писма са в нарушение на правилата за държавната кореспонденция.  Президентът Тръмп безмилостно критикува по време на кампанията си през 2016 година съперничката си от Демократическата партия Хилъри Клинтън, че е използвала частен имейл сървър, докато е била държавен секретар. Той дори ѝ закачи прякора \"Мошеничката Хилъри\" и каза, че мястото ѝ е в затвора. Тълпите по много от митингите му скандираха \"затворете я\" по адрес на Клинтън. Представител на администрацията потвърди информацията във \"Вашингтон пост\" и каза, че знае за електронната кореспонденция на Иванка Тръмп. Той я характеризира като съдържаща информация от предимно логистичен характер и от личен интерес. Той защити Иванка Тръмп от сравнения с Клинтън, отбелязвайки, че първата не разбрала правилата за комуникацията по имейл и че нейните имейли не съдържат класифицирана информация. Иванка Тръмп също е спряла да използва личния си мейл адрес, когато я информирали, че той не може служи за правителствени нужди, е казал представителят. Неправителствена организация стигна до въпроснитесъобщения на Иванка Тръмп, след като поиска достъп до документи на правителството. Тези мейлове са били до администратора за малкия бизнес Линда Макмаън и до министъра на образованието Бетси де Вос.", "date": "2018.11.20", "title": "Иванка Тръмп сгрешила като Хилъри Клинтън"}
{"url": "http://clubz.bg/76106-cqloto_reshenie_na_syda_sreshtu_lozan_panov_pylen_tekst", "text": "Това са част от мотивите на решението, с което младият съдия Ангел Павлов от СРС постановява, че   е получил от бившата Сметна палата глоба 1000 лв. Районният съд: Лозан Панов трябва да плати 1000 лева глоба Делото е въззивно, в което Панов жали получения АУАН - (акт за установяне на административно нарушение) от тази част на палатата, която вече се вля в КПКОНПИ. Съдия Павлов приема, че въпреки изменения закон - тримата големи да подават декларация пред ИВСС, председателят на ВКС е и член на ВСС  по право. Освен това съдията приема, че  Един от най-забавните изводи на съдията звучи така. Ето и целия текст на решението: Решение № 538607 от 19.11.2018  град София Р Е Ш Е Н И Е Номер  Дата    19.11.2018 г. Град    С. В  ИМЕТО  НА  НАРОДА Софийският районен    съд НО, 18-ти състав На    19.10. Година 2018 В публично заседание и следния състав: Председател    Ангел Павлов при Секретар    Мая Младенова     и с участието на Прокурор - като разгледа докладваното от председателя на състава АН дело номер 2353 по описа за 2018 година за да се произнесе, взе предвид следното: Производството е по реда на чл. 59 и сл. от ЗАНН. Образувано е по жалба на Л. Й. П., подадена чрез процесуалния му представител, срещу наказателно постановление (НП) № ПР-НП-1/10.01.2018 г., издадено от председателя на Сметната палата, с което на жалбоподателя за нарушение на чл. 4, ал. 1, т. 2 вр. ал. 4 от Закона за публичност на имуществото на лица, заемащи висши държавни и други длъжности, понастоящем отменен (ЗПИЛЗВДДД /отм./), изразяващо се в неподаване на съответната ежегодна декларация за 2016 г., респективно - съответно уведомление в Публичния регистър към председателя на Сметната палата в срок до 30.04.2017 г. на основание чл. 8, ал. 1 от същия закон е наложено административно наказание глоба в размер на 1000 лева. С жалбата се иска отмяна на атакуваното постановление и присъждане на деловодни разноски. С процесната жалбата, респективно - впоследствие в хода на производството (в това число и в заседанието на 12.07.2018 г., определението за даване ход на делото в което заседание по-късно е отменено от съда поради неправилен извод относно това коя следва да е въззиваемата страна в настоящото съдебно производство, като по аргумент от чл. 322, ал. 1 от НПК вр. чл. 84 от ЗАНН следва да бъдат коментирани и изложените от самия жалбоподател в това открито заседание доводи, които са представени устно непосредствено пред съда в публично заседание) от страна на процесуалния представител на жалбоподателя и на самия жалбоподател се излагат редица конкретни доводи, които следва да бъдат квалифицирани като такива за нарушаване на материалния закон (излага се твърдение в смисъл, че от 01.01.2017 г. според изменението на ЗПИЛЗВДДД /отм./, обнародвано в ДВ бр. 62/2016 г., съгласно което от списъка по чл. 2, ал. 1 от същия закон са отпаднали лицата по т. 5 от посочената алинея /председателите и съдиите от ВКС и ВАС/, председателят на ВКС не е имал вече задължението да подава декларация пред Сметната палата по ЗПИЛЗВДДД /отм./, а само такава пред Инспектората към висшия съдебен съвет /ИВСС/), за нищожност на постановлението, за липса на яснота и предвидимост на закона, като в тази връзка се обръща внимание и върху прилагането на Конвенцията за защита правата на човека основните свободи (КЗПЧОС; в жалбата е използвано и наименованието Европейска конвенция за защита правата на човека и основните свободи) и се излагат още твърдения в смисъл, че е налице произволна дейност от страна на наказващия орган, както и в смисъл, че липсват данни в мотивите към НП да е осъществено тълкуване на съответната неясна правна норма, твърдения за нарушаване на принципа на разделение на властите съгласно чл. 8 от Конституцията на Република България (КРБ), както и на конституционно гарантирания баланс между правото на защита на личните данни и правото на гражданите на обществена информация (като конкретно се твърди, че не е пропорционално да бъдат възлагани паралелни задължения за едно и също лице пред различни държавни органи), че са нарушени още Конвенция № 108 на Съвета на Европа от 28.01.1981 г. за защита на лицата при автоматизираната обработка на лични данни (включително съобразявайки нейния чл. 5) и на Директива 95/46/ЕО, за нарушаване на чл. 13 от АПК, твърдение в смисъл, че се касае за механизъм на държавна принуда, свързана с обществената дейност на въззивника П., твърдение за липса на вина и такова в смисъл, че не е отчетено това, че Л. П. е съдействал, тъй като е предоставил данни за подадената от него декларация пред ИВСС и остава неясно защо Сметната палата не е положила усилия (ако е смятала, че законът изисква това) да се снабди с копие от подадената пред ИВСС декларация и данни за публикуването й, доводи в смисъл, че въззивникът П. е действал добросъвестно (като в тази връзка се сочат публикувани в Интернет указания на страниците на Сметната палата и ИВСС, които са в смисъл, че от 01.01.2017 г. председателите и съдиите от ВКС и ВАС не е следвало да подават имуществени декларации пред Сметната палата, а само пред ИВСС), че целта на закона е била изпълнена и е била осигурена публичност чрез подаване на декларация (от страна на жалбоподателя) по Закона за съдебната власт (ЗСВ) пред ИВСС, като обстоятелствата, подлежащи не деклариране по ЗСВ, са по-обхватни от тези по ЗПИЛЗВДДД (отм.), че е неясно защо администрацията на Сметната палата не е положила усилия да се снабди с копие от декларацията, подадена пред ИВСС и данни за публикуването й, че Л. П. не е осъществил състав на административно нарушение, а също и доводи във връзка с последвали законодателни промени и за прилагане на по-благоприятен закон съобразно чл. 3, ал. 2 от ЗАНН (последното на практика – при условията на евентуалност, в случай, че съдът не възприеме останалите доводи от страна/в полза на жалбоподателя). КПКОНПИ към Лозан Панов: \"Явете се на разпит.\" Той: \"Няма!\" Въззиваемата страна КПКОНПИ (защо това е въззиваемата страна, която следва да участва в производството пред съда, а не Сметната палата, въпреки разпоредбата чл. 61, ал. 1 от ЗАНН настоящият съдебен състав е посочил в определението си от закрито съдебно заседание по делото от 15.10.2018 г.) иска потвърждаване на постановлението, като излага доводи за процесуална законосъобразност на акта за установяване на административно нарушение (АУАН) и на обжалваното НП, позовава се на чл. 2, ал. 1, т. 15 от ЗПИЛЗВДДД (отм.), както и излага доводи в смисъл, че административното нарушение е формално и с виновното си поведение жалбоподателят е осъществил съответния състав на административно нарушение и че характерът на засегнатите отношения изключва квалификацията на случая като маловажен по смисъла на чл. 28 от ЗАНН. От приложените по административно-наказателната преписка и приобщени в съдебното производство към доказателствената съвкупност АУАН, възражение срещу АУАН, докладна записка от С. К. до председателя на Сметната палата с изх. № от 26.07.2017 г. и разпечатки от интернет се установява по несъмнен начин фактическата обстановка, която не е изобщо спорна по делото, включваща и тази, която е описана в НП (към последната настоящият съдебен състав препраща), а именно - че жалбоподателят - като председател на ВКС (от значение тук е това му качество през 2016 г. и 2017 г.) – не е подал за 2016 г. ежегодна декларация или ежегодно уведомление по чл. 4 от ЗПИЛЗВДДД (отм.) до 30.04.2017 г., а и след това (в това число и до 25.07.2017 г. и въпреки съставения и предявен на 21.07.2017 г. на нарушителя АУАН), но е подал съответната ежегодна имуществена (отнасяща се и до имуществото му) декларация пред ИВСС съгласно ЗСВ, като на 12.01.2017 г. на сайтовете в Интернет на ИВСС и Сметната палата имало поместени съобщения, че от 01.01.2017 г. съдиите, прокурорите и следователите, включително председателите на ВКС и ВАС и главният прокурор, трябвало да подават декларации за имущество и интереси, както и за промяна в обстоятелства в частта относно интересите, пред ИВСС, като в информацията на сайта на Сметната палата изрично било посочено и това, че отпада за тези лица – включително за председателите на ВКС и ВАС и главния прокурор – задължението да подават декларации и уведомления по ЗПИЛЗВДДД (визира се отмененият понастоящем закон, споменат нееднократно по-горе). Още тук се налага да бъде уточнено, че обстоятелствата по делото могат да се изяснят и се изясняват в случая и без събирането на каквито и да било гласни доказателствени материали, като никаква забрана няма в закона и в задължителната тълкувателна съдебна практика обективната истина да бъде установена само въз основа на писмени доказателствени материали (въпросът е съвсем отделен от този за доказателствената сила на АУАН, като настоящият съдебен състав не придава никаква презумптивна или въобще каквато и да било предварително установена доказателствена сила на процесния АУАН). Широко възприетата съдебна практика в производствата по чл. 59 и сл. от ЗАНН пред районните съдилища задължително да се разпитва най-малкото съставителят на АУАН (а и свидетелите по него) не намира опора в чл. 14, ал. 2 от НПК вр. чл. 84 от ЗАНН (касае се за принципно положение в наказателния процес, чиито правила намират съответно приложение и в административно-наказателното производство по определени въпроси, включително за производството пред районния съд по чл. 59 и сл. от ЗАНН). При това положение (включително и предвид изложените по-долу аргументи от правно естество – виж по-долу!) действително е налице извършено от въззивника деяние (бездействие), което нарушава установения ред на държавното управление, което е извършено виновно (най-малкото при условията на непредпазливост под формата на небрежност, при които условия деецът не предвижда настъпването на общественоопасните последици от деянието си, но е бил длъжен и е могъл да ги предвиди – чл. 7 вр. чл. 11 от ЗАНН вр. чл. 11, ал. 3 вр. ал. 1 от НК /по въпроса за вината  виж и по-долу!/) и е обявено за наказуемо с административно наказание, налагано по административен ред, т. е. – налице е хипотезата на административно нарушение по смисъла на чл. 6 от ЗАНН. Правната квалификация на нарушението, в това число приложената санкционна разпоредба, съгласно обжалваното НП (виж по-горе!) са правилни и постановлението не следва да се отменя или изменя, а подлежи на потвърждаване. В тази връзка: Вярно е, че с изменението на ЗПИЛЗВДДД (отм.) съгласно обнародваното в ДВ бр. 62/2016 г. е отменена т. 5 от ал. 1 на чл. 2 от въпросния нормативен акт, включваща (при съобразяване на чл. 3 и чл. 4 от същия закон) в кръга на задължените по закона субекти председателите и съдиите от ВКС и ВАС. Съгласно чл. 130, ал. 1 от КРБ, обаче, председателят на ВКС е и член на В. по право. Съгласно обнародваното в ДВ бр. 62/2016 г. изменение на ЗПИЛЗВДДД (отм.) не отпада т. 15 от ал. 1 на чл. 2 от визирания нормативен акт, посредством която разпоредба членовете на В. са включени към задължените субекти по закона (такива, за които се отнасят задълженията за деклариране и подаване на уведомление съгласно чл. 3 и чл. 4 от същия закон). Така въпросът, на който най-напред следва да се отговори, е дали действителният смисъл на разпоредбата на чл. 2, ал. 1, т. 15 от ЗПИЛЗВДДД (отм.) е същата да включва в приложното си поле и тези членове на В., които са такива по право, респективно – дали действителният смисъл на съответния Закон за изменение и допълнение на ЗСВ (ЗИДЗЗСВ), обнародван в ДВ бр. 62/2016 г., с който е изменен и ЗПИЛЗВДДД (понастоящем отменен), е от числото на лицата по чл. 2 от ЗПИЛЗВДДД (отм.) да отпаднат председателите на ВКС и ВАС. Настоящият съдебен състав намира, че формулирането (същото, впрочем, не е било достатъчно прецизно преди изменението съобразно обнародваното в ДВ бр. 62/2016 г. с оглед изложеното по-долу касателно попадането на определени категории лица в обхвата на повече от една точка по ал. 1 на чл. 2 от отменения понастоящем ЗПИЛЗВДДД) на уредбата по ЗПИЛЗВДДД (отм.), в това число съобразявайки и релевантната уредба по ЗСВ, дава възможност към релевантния за настоящото дело период еднозначно да се стигне до действителния смисъл на закона и досежно обсъждания тук основен въпрос – дали и през 2017 г. жалбоподателят е попадал сред задължените субекти по въпросния отменен понастоящем ЗПИЛЗВДДД (още повече, когато като задължено лице се явява такова, което несъмнено следва да притежава изключително висока юридическа подготовка, както е в случая), а той е, че сред лицата по чл. 2, ал. 1, т. 15 от ЗПИЛЗВДДД (отм.) - и след изменението, обнародвано в ДВ бр. 62/2016 г. (с което т. 5 /а и т. 6/ от визираната алинея отпада) – се включват и председателите на двете върховни съдилища като членове на В. (по право), поради което не е налице в тази връзка създадена във вътрешното ни право възможност за произвол при решаване на въпроси, свързани и с прилагането на чл. 8 от КЗПЧОС и в конкретния случай наказващият орган не е действал произволно, а в съответствие с приложимата нормативна уредба. Поначало съществуването на разпоредбите на чл. 2, ал. 1, т. 5 и т. 6 от ЗПИЛЗВДДД (отм.) е било само по себе си ненужно с оглед наличието на разпоредбите на чл. 2, ал. 1, т. 15 и т. 39 от ЗПИЛЗВДДД (отм.) вр. чл. 228, ал. 1 от ЗСВ съгласно редакцията му, в сила от 13.08.2013 г., доколкото председателите на ВКС и ВАС и главният прокурор са се явявали както членове на В. по право, така и съдии, съответно – прокурор, по смисъла на ЗСВ, респективно – съдиите от ВКС и ВАС и прокурорите от Върховната касационна прокуратура и Върховната административна прокуратура са се явявали съдии/прокурори по смисъла на ЗСВ (не особено удачната формулировка по чл. 160 от ЗСВ не води до по-различен извод, доколкото възприемането на тезата, че например председателят на ВКС няма и качеството на съдия по смисъла на същия закон, би довело до житейски и правен абсурд, а аргументи в полза на становището, че всеки един административен ръководител в съда, включително председателят на ВКС, се явява и съдия по смисъла на същия закон, се извлича от множество разпоредби на ЗСВ, в това число от чл. 114, ал. 1, т. 7 от ЗСВ, като аналогични изводи касателно прокурорското качество по смисъла на ЗСВ на административния ръководител на Прокуратурата на Република България – главния прокурор – следват и относно последния). С други думи, налице е било ненужно дублиране на разпоредби досежно задължението на съответните лица да подават декларации/уведомления по ЗПИЛЗВДДД (отм.). За да се достигне до действителния смисъл на разпоредбата на чл. 2, ал. 1, т. 15 от ЗПИЛЗВДДД (отм.), е необходимо да се извърши преценка на това каква е обществената значимост на (необходимост от) декларирането на имущественото състояние със съответната публичност. Както е видно и от самото наименование на закона, касае се за деклариране (обществена необходимост от такова, обусловена несъмнено от стремежа за препятстване на корупционни практики и за даване на възможност на обществото най-малкото да си състави мнение отн \n\tосно конкретни лица досежно възможността същите да са осъществили подобни практики) от страна на такива лица, заемащи държавни длъжности (тук се обсъжда само обхвата на закона, касаещ лицата, заемащи длъжност в сферата на държавното управление), чиято длъжност се явява висша, т. е. – такава с особена обществена значимост. Несъмнено такава значимост притежават всички членове на В., включително (и дори в особено голяма степен) тези, които са такива членове по право. С неколкократно споменатото вече изменение на ЗПИЛЗВДДД (отм.), обнародвано в ДВ бр. 62/2016 г., извършено със съответния Закон за изменение и допълнение на ЗСВ (ЗИДЗСВ; съобрази неговия пар. 228 от преходните и заключителните му разпоредби /ПЗР/!), в ЗСВ е въведена новата уредба по раздели I „а“ и I „б“  от глава 9, която (конкретно що се отнася до първия споменат тук раздел) – най-обобщено казано – задължава (наред с другото) съдиите, прокурорите и следователите да декларират имущественото си състояние пред ИВСС, като съобразно пар. 126 от визирания ЗИДЗСВ се отменя разпоредбата на чл. 228 от ЗСВ, задължаваща съдиите, прокурорите, следователите да извършват деклариране по реда на ЗПИЛЗВДДД (отм.). Прави впечатление това, че не е отпадналата разпоредбата на чл. 2, ал. 1, т. 7 от ЗПИЛЗВДДД (отм.), включваща съобразно чл. 3 и чл. 4 от същия закон към задължените субекти по закона директора на Националната следствена служба и неговите заместници, които несъмнено до този момент са се явявали задължени субекти и по чл. 2, ал. 1, т. 39 от ЗПИЛЗВДДД (отм.) вр. отменената разпоредба на чл. 228 от ЗСВ (и тук е било налице дублиране в правната уредба). Директорът на Националната следствена служба (още по-малко заместниците му) не е член на В. по право (и изобщо) за разлика от председателите на двете върховни съдилища и главния прокурор. Същевременно директорът на Националната следствена служба и неговите заместници несъмнено имат и задълженията за деклариране по раздел I „а“ от глава 9 на ЗСВ. Това означава, че целта на отмяната на точки 5 и 6 от ал. 1 на чл. 2 от ЗПИЛЗВДДД (отм.) не може да е свързана с автоматично отпадане на задължението на всички съдии, прокурори и следователи да извършват деклариране по реда на последния посочен закон. Липсва логика в това подобно задължение за деклариране да има т директорът на Националната следствена служба и неговите заместници, но не и председателите на двете върховни съдилища (отделен е въпросът, че е нелогично в същия ред на мисли законодателното решение от обхвата на обсъжданото деклариране да отпаднат и заместниците на председателите на двете върховни съдилища и на главния прокурор, обяснението за което отпадане идва от самите редакции на точки 5-7 от ал. 1 на чл. 2 от ЗПИЛЗВДДД /отм./, като в първите две са били включени изобщо всички съдии и прокурори от съответните върховни съдилища и прокуратури, за разлика от третата, където са намерили място (извън самия директор) само заместниците на директора на Националната следствена служба, а отмяната е извършена цялостно по отношение на първите две коментирани тук точки – 5 и 6; също отделен е и въпросът за това какъв е действителният смисъл на последвалите по-късно изменения в релевантната нормативна уредба, но този въпрос няма отношение към извършеното тук тълкуване на изменението съгласно обнародваното в ДВ бр. 62/2016 г.). Иначе казано - и след изменението на ЗПИЛЗВДДД (отм.) съгласно обнародваното в ДВ бр. 62/2016 г. действителната воля на законодателя е била да третира определени категории съдии и следователи, както и главния прокурор (т. е. - заемащите най-висшите съдийски, прокурорска и следователски длъжности) и като лица, които поради особено отговорната си държавна длъжност следва да извършват деклариране и по реда на ЗПИЛЗВДДД (отм.). Разбира се, че при това положение се поставя и въпросът какъв е смисълът на декларирането по реда на ЗПИЛЗВДДД (отм.) при наличие на задължение за деклариране и по реда на раздел I „а“ от глава 9 на ЗСВ. Отговорът на този въпрос идва при внимателната съпоставка на уредбата по чл. 3 от ЗПИЛЗВДДД (отм.) и по чл. 175б от ЗСВ. Напълно вярно е, че втората включва и обстоятелства извън обхвата на първата, но е налице и обратното – в обхвата на чл. 3 от ЗПИЛЗВДДД (отм.) попадат и обстоятелства, които не попадат в обхвата на чл. 175б от ЗСВ; конкретно, прави впечатление, че минималните суми по чл. 3, ал. 1, т. 3 и ал. 2, т. 3 от ЗПИЛЗВДДД (отм.) са по-ниски (съответно 5000 лева и 500 лева) спрямо аналогичните хипотези по чл. 175б, ал. 1, т. 3 и т. 9, буква „в“ от ЗСВ, т. е. – ако едно лице има задължение да извършва деклариране и по ЗПИЛЗ ВДДД (отм.), и по раздел I „а“ от глава 9 на ЗСВ и същото лице например през предходната година е получило плащане с единична цена 600 лева без това плащане да е извършено със средства на институцията, в която то заема съответната длъжност, то съгласно уредбата по ЗСВ деклариране не се следва, но се следва такова съгласно ЗПИЛЗВДДД (отм.), като аналогичен пример може да бъде даден и при хипотеза, че същото лице през предходната година е имало задължение в размер на 6000 лева. Иначе казано, паралелното съществуване на двата режима на деклариране по отношение на едно и също лице не е безпредметно (лишено от смисъл). Така, в обобщение, действителният смисъл на разпоредбата на чл. 2, ал. 1, т. 15 от ЗПИЛЗВДДД (отм.) е в това същата да обхваща и членовете на В., които са такива по право, включително след изменението на закона съгласно обнародваното в ДВ бр. 62/2016 г. Нужно е да бъде пояснено още и това, че оставянето на членовете на В. (сред които според настоящия съдебен състав съгласно гореизложеното попадат и тези по право) съобразно коментираното изменение в нормативната уредба, както и на директора на Националната следствена служба и неговите заместници сред задължените субекти по ЗПИЛЗВДДД (отм.) ясно показва, че законодателната воля не е в това въпросът за имуществото на всички магистрати непременно да бъде обект на контрол само от страна на органи в системата на съдебната власт и в това режимите на деклариране по ЗПИЛЗВДДД (отм.) и по ЗСВ да са винаги взаимно изключващи се. Последвалата промяна в законодателството с приемането на новия Закон за противодействие на корупцията и отнемане на незаконно придобито имущество (ЗПКОНПИ) не представлява поясняване на предходно изменение в действащата нормативна уредба, а нова такава уредба, в която законодателят вече действително е отменил съществуващия съвсем недвусмислено до този момент режим на едновременно деклариране на имуществото и съобразно ЗПИЛЗВДДД (отм.), и съобразно ЗСВ касателно определени категории лица. Както вече стана дума, ЗПИЛЗВДДД понастоящем е отменен, като отмяната е извършена съгласно пар. 3, т. 2 от ПЗР на ЗПКОНПИ. Съгласно чл. 6, ал. 2 от ЗПКОНПИ декларирането и на имущественото състояние от страна на председателя на ВКС се извършва при условията и по реда на ЗСВ, а санкционната уредба по чл. 173 от ЗПКОНПИ се отнася до недеклариране (в срок) по същия закон. Иначе казано, към настоящия момент при всяко положение е отпаднало задължението на председателя на ВКС да извършва деклариране на имущественото си състояние пред правоприемника на Сметната палата в съответната дейност (виж пар. 6, ал. 3 от ПЗР на ЗПКОНПИ!) и е налице по отношение на него в тази връзка задължение за деклариране единствено по реда на ЗСВ пред ИВСС. Поставя се при това положение въпросът налице ли е хипотеза по чл. 3, ал. 2 от ЗАНН, т. е. – налице ли е последвала до влизането на НП в сила по-благоприятна за нарушителя разпоредба, която именно да следва да бъде приложена. Такава хипотеза (при която следва да се приложи нова разпоредба, по-благоприятна за нарушителя) не е налице. Този извод следва от разпоредбата на пар. 5, ал. 1 от ПЗР на ЗПКОНПИ, която разпоредба е логически свързана с и представлява логическо продължение на уредбата по пар. 3 от същите ПЗР, поради което следва, че неприключилите до влизане в сила на ЗПКОНПИ производства по налагане на административни наказания са тези по отменените съгласно пар. 3 от визираните ПЗР закони, сред които е и ЗПИЛЗВДДД; именно тази характеристика на уредбата по пар. 5, ал. 1 от ПЗР на ЗПКОНПИ на логическо продължение на уредбата по пар. 3 от същите ПЗР дава основание за тълкуването в смисъл, че се касае за производствата по налагане на административни наказания по всички отменени съгласно същия пар. 3 закони. Касае се за разпоредба (тази на пар. 5, ал. 1 от ПЗР на ЗПКОНПИ), която има както процесуалноправно, така и материалноправно измерение; уредбата досежно административно-наказателното производство и по трите отменени съгласно пар. 3, ал. 1 от ПЗР на ЗПКОНПИ закона не съдържа на практика никакви съществени особености спрямо общата уредба по ЗАНН и при това положение, като се има предвид още, че пар. 5, ал. 1 от ПЗР на ЗПКОНПИ предвижда довършване на производствата от КПКОНПИ (т. е. – от различни спрямо предходната уредба длъжностни лица, при което положение значението на прилагането на отменената процесуална уредба намалява още повече), то следва именно еднозначният извод, че действителната воля на законодателя е в това в съответните хипотези да се прилагат и материалноправните разпоредби по отменените закони. Иначе се получава положение, при което всяко едно от лицата, които не са подали декларация/уведомление по чл. 4 от ЗПИЛЗВДДД (отм.) например за 2017 г., примерно министрите, спрямо които лица няма приключили административно-наказателни производства за съответното нарушение, по силата на чл. 3, ал. 2 от ЗАНН няма да бъдат санкционирани, само защото деянието им не би попадало в приложното поле на чл. 173 от ЗПКОНПИ, т. е. – би се получило положение, при което то не би се явявало съгласно новата уредба изобщо административно нарушение по смисъла на чл. 6 от ЗАНН. Разбира се, в текста на разпоредбата на пар. 5, ал. 1 от ПЗР на ЗПКОНПИ изрично се говори за приключване от комисията (като се визира КПКОНПИ), но след като се прилагат и материалноправните разпоредби по отменената нормативна уредба, то това означава, че се касае за общо правило за приложимост на отменената нормативна уредба при висящи производства, с което правило следва да се съобрази и съдът в производството по обжалване на НП и така имплицитно е изключено приложението на чл. 3, ал. 2 от ЗАНН, в който смисъл разпоредбата на пар. 5, ал. 1 от ПЗР на ЗПКОНПИ се явява специална; тук не става дума дори за т. нар. „разширително“ тълкуване (при което се извлича действителен смисъл на тълкувания нормативен текст в по-широк обем спрямо буквалната му формулировка), а за буквално такова, като отделен е въпросът, че широко възприетата практика в смисъл, че ограничението по чл. 46, ал. 3 от Закона за нормативните актове (ЗНА) досежно обосноваването на определен вид отговорност (включително на административно-наказателната такава) се отнася до (и до) разширителното тълкуване, е неправилна, доколкото от прочита на уредбата по чл. 46, ал. 2 от ЗНА (към която препраща тълкуваната тук ал. 3) е видно, че се касае само за забрана на обосноваването на отговорността въз основа на т. нар. правоприлагане по аналогия (хипотези, при които правна уредба липсва и поради това следва да се приложи такава, уреждаща други случаи), като чрез разширителното тълкуване единствено се извлича действителният смисъл на тълкуваната разпоредба, поради което не се стига и до нарушаване на принципа за законоустановеност на административните нарушения и наказания. Следва изрично да се уточни, че смисълът на новата нормативна уредба, въведена с приемането на ЗПКОНПИ, не е в това лицата, които са били длъжни да извършат деклариране/уведомяване по реда на отменения ЗПИЛЗВДДД и не са го сторили, да не носят административно-наказателна отговорност за това. Техните деяния продължават да се третират като административни нарушения и по новата уредба, защото към момента на извършването им съответните лица са били длъжни да извършат визираното деклариране/уведомяване и с това положение е следвало да се съобразяват и други (вън от тези задължени по предходната уредба лица) правни субекти. Наложената глоба е в минималния допустим от чл. 8, ал. 1 от ЗПИЛЗВДДД (отм.) размер, поради което е безпредметно да се обсъжда справедливостта й.  Наказателното постановление е издадено от компетентен орган съгласно чл. 9, ал. 2 от ЗПИЛЗВДДД (отм.), като въпросът за компетентността му ще бъде обсъден и по-долу (виж!), като аналогичен извод следва и по отношение на актосъставителя касателно съставянето на процесния АУАН, съобразявайки чл. 9, ал. 1 от ЗПИЛЗВДДД (отм.); в самия АУАН е удостоверено с коя конкретно заповед актосъставителят е оправомощен, като, ако се приеме, че съдът обезателно следва да събира други доказателства за това оправомощаване, извън самия АУАН, то ще следва да се приеме още, че обезателно следва да се събират доказателства за самото назначаване на актосъставителя на съответната длъжност и – следвайки същата логика – ще трябва да се ангажират доказателства за назначаването на конкретния съдия и единствен член на настоящия съдебен състав на длъжността районен съдия в Софийския районен съд (доказването в наказателния процес се извършва не само персонално за нуждите на конкретния съдебен състав), респективно – за адвокатското качество на участвалия в случая само чрез депозиране на писмени волеизявления процесуален представител (адвокат) на жалбоподателя, вън от отразяването на съдийското, респективно – адвокатското качество в съответната документация; удостоверяването на съответното оправомощаване в официалния документ – АУАН – е напълно достатъчно в тази връзка. По необсъдените до момента доводи, релевирани от въззивника и процесуалния му представител: Производството по установяване на нарушенията и налагането на наказанията съгласно ЗАНН (тук не става въпрос за касационното обжалване по чл. 63, ал. 1, изр. 2 от ЗАНН) не е такова, което се подчинява на правилата на АПК (то е административно-наказателно, а не административно), поради което е безпредметно по-нататъшното обсъждане на аргументацията, свързана с чл. 13 от АПК. \n\tВярно е, че е логично жалбоподателят все пак да бъде подведен от съобщенията на сайтовете на Сметната палата и ИВСС (виж по-горе!). Това само по себе си не е обстоятелство, което съгласно приложимото на територията на Република България право да обосновава липса на административно нарушение или на търсене на отговорност за него, включително като е очевидно, че не е налице в същата връзка и хипотеза на неправомерна служебна заповед по чл. 16 от НК вр. чл. 11 от ЗАНН, доколкото председателят на ВКС не се намира и не се е намирал в йерархическа (служебна) зависимост от органите на Сметната палата и ИВСС. Не е налице освен това в тази връзка (освен поради обществената значимост на самото деклариране от страна на председателя на ВКС на неговото имущество) и хипотеза на маловажен случай по смисъла на чл. 28 от ЗАНН или пък на нарушаване на правото на справедлив съдебен процес по чл. 6 от КЗПЧОС. Хипотеза на маловажен случай би била мислима, ако след научаване за отправеното срещу него обвинение от страна на контролен орган при Сметната палата председателят на ВКС беше извършил необходимото деклариране/подаване на уведомление (с оглед изтеклия вече срок за деклариране по ЗСВ и наистина съвпадащата до голяма степен информация, предмет на деклариране по двата закона, изпълнението на задължението за деклариране/уведомяване съгласно ЗПИЛЗВДДД /отм./ дори в един кратък срок не е представлявало за въззивника значителна трудност), като не бива да се забравя и за това, че все пак се касае за един от двамата практически най-високопоставени съдии в страната, очакванията за познаване на нормативната уредба към когото при всяко положение са несравнимо по-високи спрямо тези към нарушителите при обичайните хипотези на извършване на нарушения от същия вид. Подвеждащата информация няма отношение към въпроса за справедливостта на самия процес съгласно чл. 6 от КЗПЧОС (противното не би означавало нищо друго освен „дописване“ на конвенцията), но дори и да се следваше извод в противния смисъл, то визираното (при подобен извод, противен на застъпваното тук иначе становище) нарушение на тази разпоредба от конвенцията би било отстранено именно посредством възможността при последващо след научаване за обвинението подаване на декларация/уве \n\tдомление по ЗПИЛЗВДДД (отм.) случаят да се третира било като маловажен по смисъла на чл. 28 от ЗАНН, било дори и като малозначителен, т. е. – по чл. 9, ал. 2 от НК вр. чл. 11 от ЗАНН, при които хипотези деецът няма да бъде наказан (а при втората няма да се счита изобщо и че е извършил административно нарушение, като последващата деятелност на правонарушителя има отношение и към квалификацията по чл. 9, ал. 2 от НК, каквото становище е застъпено и в тълкувателната практика на бившия ВС). Смисълът от декларирането/подаването на съответното уведомление и по реда на ЗСВ, и по този на ЗПИЛЗВДДД (отм.), беше посочен по-горе, като съответните съждения са относими и към това дали депозирането от страна на въззивника на съответната декларация пред ИВСС води до извод – включително при съпоставка с обсъденото преди малко – за наличие на хипотеза на маловажен случай съгласно чл. 28 от ЗАНН, като отговорът на този въпрос е отрицателен, именно защото смисъл (правен и житейски) от съответното деклариране/подаване на уведомление и по двете процедури е налице. По аргумент от чл. 14 от НК вр. чл. 11 от ЗАНН незнанието на закона, в това число неправилното му тълкуване, не изключва вината. Агументацията, свързана с оказван своеобразен административен натиск върху жалбоподателя във връзка с обществената му дейност, в това число свързана с твърдяно уронване престижа на председателя на ВКС, а и на правосъдието изобщо, може да бъде предмет на обсъждане по същество по друг повод, но не и в настоящото производство, в което следва да се прецени дали с оглед закона и установената фактическа обстановка НП следва да се потвърди, измени или отмени (което пък зависи от това има ли извършено от въззивника административно нарушение съгласно НП и следва ли то да се санкционира, в това число към настоящия момент, респективно – с какво наказание) и обществената дейност на г-н П., респективно – евентуалното противопоставяне срещу същата от страна на дадени лица (включително органи на публичната власт) и влиянието на всичко това върху престижа както на председателя на ВКС, така и на правосъдието в страната изобщо, няма отношение към визираната преценка, включително що се отнася до прилагането на който и да било акт на международното право, по който Република България е страна. Настоящият съдебен съд не открива аналогия между разглеждания казус и този по делото Олександр В. срещу У. (решението по което се ползва като аргумент от страна на въззивника) с оглед спецификите на различните случаи по двете производства (включително предвид това, в настоящото не става изобщо въпрос за конституирането на персоналния състав на който и да било орган на съдебната власт и влиянието на други власти върху този процес).  \n\tНе може да бъде споделена и аргументацията, свързана с твърдяно нарушаване на принципа на разделение на властите съгласно чл. 8 от КРБ, като не е налице в тази връзка и каквото и да било нарушаване на прокламираната с чл. 117, ал. 2 от КРБ независимост на съдебната власт. На първо място, следва да се има предвид, че разделението на властите, а и дори независимостта на съдебната власт от другите власти, нямат абсолютен характер; самият смисъл на разделението на властите е в това те да се контролират и възпират една друга, а съдебната власт, както и всяка друга, произхожда и съществува в нашата страна не сама за себе си, а само по волята на суверена – народа (чл. 1, ал. 2 от КРБ). На второ място, действително касае се за санкциониране на председателя на ВКС от страна на орган на изпълнителната власт и то във връзка със службата на председателя на ВКС, но не и във връзка с упражняването на самата съдебна власт, а във връзка с един чисто административен въпрос и ако се следва логиката на въззивника и процесуалния му представител в тази насока, то би се стигнало до абсурдни от житейска гледна точка положения, при които например председателят на ВКС (а и който и да било административен ръководител в системата на съдебната власт) не би могло да бъде санкциониран за нарушения, свързани с противопожарната нормативна уредба или тази по опазване на общественото здраве (и други подобни), а съдебната власт ще следва да поддържа контролни органи и във връзка със спазването на тези правила (примерно здравни инспектори); очевидно е, че действителният смисъл на разделението на властите и независимостта на съдебната власт изобщо в правото на страните от демократичната общност не е в това да се получават подобни абсурдни от житейска гледна точка положения. Изобщо, ако разделението на властите и най-вече независимостта на съдебната власт бъдат абсолютизирани като принципи, то би се получило положение, при което и не в длъжностно качество съдиите, прокурорите, следователите, членовете на В. и инспекторите при ИВСС не биха могли да станат обект на каквото и да било властническо въздействие от страна на органите на изпълнителната власт, т. е. – съдебната власт на практика би представлявала „държава в държавата“. Подаването и съответстващото му публикуване на декларации и въобще информация както по реда на ЗПИЛЗВДДД (отм.), така и по реда на ЗСВ, при положение, че значителна част от визираната информация или цялата такава (в зависимост от това какво конкретно има да декларира съответното лице) действително се дублира не води до нарушаване на баланса между охраната на личните данни и обществения интерес от получаване на информация, доколкото това дали публикуваното ще е достъпно на сайта само на една или на две институции и въобще дали информацията ще се намира само у една или у две институции на публичната власт определено няма съществено значение – съответната информация пак ще бъде достъпна посредством глобалната мрежа, а друга част от нея ще бъде известна и на още една администрация, която администрация с оглед публичноправната си функция при всяко положение има правен интерес да я узнае (още повече ако личните данни на въззивника и на съответните негови близки са били вече станали достъпни за органите на Сметната палата във връзка с предходно деклариране/подаване на уведомления). Поради това не може да се говори за нарушаване на изискванията по чл. 32 от КРБ (съпоставяйки ги с тези по чл. 41 от КРБ), нито на тези по чл. 8 от КЗПЧОС (особено съобразявайки пар. 2 от същия член), нито на което и да е от правилата по Конвенция № 108 на Съвета на Европа от 28.01.1981 г. за защита на лицата при автоматизираната обработка на лични данни (включително съобразявайки нейния чл. 5), нито пък на тези по Директива 95/46/ЕО (включително съобразявайки нейния чл. 1, буква „б“, като данните по ЗПИЛЗВДДД /отм./ се събират и е следвало да бъдат събрани по реда на чл. 3 и чл. 4 от същия закон и в конкретния случай именно за конкретна, ясно формулирана и законна цел – постигане на съответната публичност, която цел е ясно формулирана във визирания закон).   \n\tВън от въпроса за самото използване на понятието „нищожност“ в административно-наказателното право поне на законово ниво и що се отнася до конкретната приложима за случая нормативна уредба,  следва да се има предвид, че въпросът за това дали председателят на ВКС е попадал след изменението на понастоящем отменения ЗПИЛЗВДДД съгласно обнародваното в ДВ бр. 62/2016 г. сред задължените субекти по същия закон е такъв по приложението на материалния закон и няма никакво отношение към наличието или липсата на компетентност у председателя на Сметната палата да издаде обжалваното НП. Изискванията към НП са обективирани в чл. 57 от ЗАНН и те впрочем са достатъчни, за да бъдат спазени изискванията по чл. 6, пар. 3, буква „а“ от КЗПЧОС, а тези изисквания имат очевидната цел да се даде възможност на обвиненото лице да се защити и то по същество срещу обвинението. Разбира се, винаги в хода на обжалването на НП може да се постави въпросът за тълкуването на една или друга релевантна правна разпоредба. Не може да се очаква в който и да било съдебен или административен акт да бъдат обсъдени и изчерпани всички въпроси по приложението на закона, които биха могли да се поставят във връзка със съответния акт. Поради това обсъждането или необсъждането на конкретни поставени от страна на въззивника и процесуалния му представител въпроси (в това число даването на тълкуване или липсата на такова на конкретни норми) в процесното НП е ирелевантно за настоящото съдебно производство. Изложеното по-горе касателно липсата на пълно покриване между изискванията за съответното деклариране съгласно ЗПИЛЗВДДД (отм.) и ЗСВ означава, че не може да бъде споделен и доводът, който е в смисъл, че органите на Сметната палата е следвало да потърсят данните относно декларираното от г-н П. при ИВСС.      \n\tВ обобщение, при извършената от съда цялостна проверка по реда на чл. 314 от НПК вр. чл. 84 от ЗАНН не се установиха каквито и да било основания за отмяна или изменение на НП, поради което същото следва да се потвърди. Следва да се има предвид, че уредбата по ЗАНН, в това число и тази по НПК, приложима съгласно чл. 84 от ЗАНН, изначално не предвижда възможност за присъждане на разноски в полза на жалбоподателя в рамките на настоящото съдебно производство, като отделен е въпросът, че такива не могат да се присъдят при всяко положение и с оглед изхода на делото съобразно уредбата по чл. 189, ал. 3 от НПК вр. чл. 84 от ЗАНН.  \n\tМотивиран от всичко изложено и на основание чл. 63, ал. 1, изр. 1 от ЗАНН, съдът                         Р   Е   Ш   И  : ПОТВЪРЖДАВА НП № ПР-НП-1/10.01.2018 г., издадено от председателя на Сметната палата. \n\tОставя без уважение искането за присъждане на разноски в полза на жалбоподателя.  \n\tРешението подлежи на обжалване пред Административен съд – София-град в 14-дневен срок от деня на съобщението, че е изготвено.                                                                РАЙОНЕН СЪДИЯ /Ангел Павлов/: КПКОНПИ към Лозан Панов: \"Явете се на разпит.\" Той: \"Няма!\"", "date": "2018.11.20", "title": "Цялото решение на съда срещу Лозан Панов (ПЪЛЕН ТЕКСТ)"}
{"url": "http://clubz.bg/76113-radev_sreshta_s_borisov_shte_ima_kogato_predstavi_viziq_za_spravqne_s_korupciqta_po_visokite_etaji", "text": "Това е днешният коментар на президента Румен Радев по въпроса ще кани или няма да кани та среща премиера Бойко Борисов. Оказа се, че в петък той изразил само готовност, но това не била реална и конкретна покана. Радев готов да чуе Борисов, премиерът приема поканата Днес президентът последва опорната точка, зададена вече от Христов. Радев коментира и предложението на лидерката на БСП Корнелия Нинова за намаляване на заплатите на политическия елит. \"Излизаш на площада... слагаш си бесилото и чакаш да ти ритнат стола\" \"Излизаш на площада... слагаш си бесилото и чакаш да ти ритнат стола\"", "date": "2018.11.20", "title": "Радев: Среща с Борисов ще има, когато представи визия за справяне с корупцията по високите етажи"}
{"url": "http://clubz.bg/76101-buntarite_tori_priznaha_che_oshte_ne_mogat_da_poiskat_vot_sreshtu_mej", "text": "Водач на кампанията сред консерваторите за отстраняване на британската министър-председателка Тереза Мей призна, че бунтарите все още не разполагат с необходимата подкрепа за оспорване на ръководството й, предаде Асошиейтед прес, цитирана от БТА. Джейкъб Рийс-Мог - един от поддържащите \"Брекзит\" депутати, които изпращат писма с искане за вот на недоверие срещу Мей, каза, че остава да се види дали ще бъде достигната необходимата подкрепа. Групата депутати изрази увереност, че ще събере необходимите 48 писма - от 15 процента от консервативните депутати, за да бъде оспорено ръководството на Мей. Според тях постигнатата от министър-председателката сделка за Брекзит ще остави Великобритания обвързана с правилата на Европейския съюз, без страната да има думата при създаването им. Мей виси на косъм, сделката за \"Брекзит\" също Мей ще пие утре \"следобеден чай\" с председателя на Европейската комисия Жан-Клод Юнкер в Брюксел, съобщи говорител на институцията. \n\tГоворителят поясни, че целта на срещата е подготовка на заседанието в неделя на Европейския съвет. На това заседание се очаква държавните и правителствените ръководители на страните от ЕС да утвърдят постигнатото предварително споразумение по оттеглянето на Великобритания и политическо изявление за бъдещите отношения с Лондон. ЕК заяви, че ще бъдат взети предвид опасенията на Испания по отношение на Гибралтар. Мей виси на косъм, сделката за \"Брекзит\" също Испанските власти заплашиха, че няма да подкрепят споразумението, ако исканията им не бъдат отчетени. Говорителят не даде отговор на въпроса дали до неделя е възможна промяна в постигнатото предварително споразумение, или исканията на Мадрид ще бъдат взети предвид в политическото изявление за бъдещите отношения. Говорителят отбеляза, че преговорите по съдържанието на това изявление не са приключили.  Мей виси на косъм, сделката за \"Брекзит\" също", "date": "2018.11.20", "title": "Бунтарите-тори признаха, че още не могат да поискат вот срещу Мей"}
{"url": "http://clubz.bg/76087-italiq_sekvestira_korab_na_lekari_bez_granici", "text": "Италианското правосъдие поиска да бъде поставен под запор хуманитарният кораб \"Водолей\" (Aquarius) във френското пристанище Марсилия заради незаконно третиране на опасни отпадъци, нанасяйки нов удар на неправителствените организации (НПО), които спасяват мигранти в морето, предаде Франс прес. \"Лекари без граници\" (Médecins sans frontières или MSF), която ползва под наем \"Водолей\" заедно с друга НПО SOS Méditerranée от 2016 година, съобщи за  . \"Лекари без граници\" е спасила повече от 120 000 мигранти северно от бреговете на Либия от 2014 година насам, но е обект на съдебни и административни атаки отляво и отдясно от 2017 година насам, отбелязва Франс прес. Без следа: 18 400 мъртви или безследно изчезнали мигранти в Африка Няколко НПО замразиха дейностите си или се насочиха към други кризи, докато корабите на други бяха блокирани в Италия или в Малта. \"Водолей\" е завързан за кея в Марсилия, докато наемателите му търсят флаг, по който да плава, след като Гибралтар и после Панама отказаха той да ползва техните флагове. Според прокуратурата в Катания, Сицилия, която координира разследването, екипажите на \"Водолей\" и Vos Prudence (друг кораб, нает през 2017 година от \"Лекари без граници\") са заподозрени, че са обявили като обикновени общо 24 тона отпадъци,  представляващи опасност за здравето, спестявайки си така 460 000 eвро. ЕС се отказва да прави лагери за мигранти в Северна Африка Медицинските екипи на \"Лекари без граници\" са сигнализирали, че сред мигрантите има многобройни случаи на краста, ХИВ, менингит и дихателни инфекции като туберкулоза и не бива да се подценява рискът от предаване на зарази чрез техните дрехи, смята прокуратурата. Засега следствието засяга \"Лекари без граници\", на няколко от чиито банкови сметки също е наложен запор, но също - и двама морски агенти, които са били връзка с пристанищните власти, капитаните на корабите и няколко отговорници от \"Лекари без граници\" на борда. Италия отказва да сключи споразумение за мигрантите с Германия Благодарение на оспорвани споразумения, сключени в Либия от предишното лявоцентристко правителство и след това - на политиката на затворени пристанища на Салвини, броят на пристиганията на италианските брегове е паднал драстично от лятото на 2017 година насам. Тази година Италия е регистрирала 22 500 пристигания, т. е понижение от повече от 80 на сто спрямо миналите години. Но според Международната организация по миграцията липсата на спасяване прави прекосяването на Средиземно море от Либия още по-опасно и е струвало живота на най-малко 1267 мигранти тази година. ЕС се отказва да прави лагери за мигранти в Северна Африка Италия отказва да сключи споразумение за мигрантите с Германия", "date": "2018.11.20", "title": "Италия секвестира кораб на \"Лекари без граници\""}
{"url": "http://clubz.bg/76102-sakskoburggotski_ostavki_ima_i_drugade_ne_trqbva_da_se_akcentira_prekaleno", "text": "Така бившият премиер Симеон Сакскобургготски коментира пред журналисти има ли риск от предсрочни избори у нас след оставката на Валери Симеонов. По думите на бившия монарх, цитирани от \"Фокус\", \"предсрочните избори са съвсем нормална практика\".  После под формата на констатация, както сам съобщи, той изброи кои са родните правителства, изкарали пълен мандат: Бившият премиер обясни още как България далеч не е единствената страна, в която има оставки на министри, а на протестите и събитията в последните седмици трябва да се гледа в перспектива:  По думите му, когато нещо звучи като нестабилност или има опити за такава, това се отразява винаги в чужбина. По темата за отношенията между премиера и президента Сакскобургготски призова за диалог. На въпрос дали настоящите политицити го търсят за съвети, Сакскобургготски каза, че винаги му е интересно и има срещи постоянно.", "date": "2018.11.20", "title": "Сакскобургготски: Оставки има и другаде. Не трябва да се акцентира прекалено "}
{"url": "http://clubz.bg/76092-izlizash_na_ploshtada_slagash_si_besiloto_i_chakash_da_ti_ritnat_stola", "text": "Така лидерът на БСП Корнелия Нинова коментира предстоящото увеличение на заплатите на депутати, министри, съдии, членове иа регулаторни органи и т. н. По закон те се актуализират периодично, като за основа се взема средната работна заплата. Според Нинова увеличението сега ще е с 90 лв. Тя заяви,че от БСП внасят предложение депутатските заплати, както и тези на политическия елит, да се намалят с 543 лв. и да станат 2976 лв. И поясни, че с толкова са се увеличили те през последните 2 години и това е ръст от 18%. Нинова припомни, че в нито един отрасъл няма увеличение на доходите с 18%. Тя попита и къде по света заплатата нараства автоматично, без да се гледат резултатите от труда. Лидерът на БСП изтъкна, че и по света народите масово са въстанали срещу неравенствата, облагите и привилегиите. Модерните европейски лидери обаче вече са си взели поука, докато при нас това не е така. Нинова каза още, че БСП опитва да прокара подобни текстове за трети път. Тя каза, че знае какво ще ѝ отговорят сега управляащите - че това е популизъм. От БСП ще внесат и предложение финансовият министър да изработи нов механизъм за определяне на депутатските заплати. Според Нинова средната заплата не е достатъчно точен критерий, защото има едно малцинство, което получава много високи заплати, а огромното мнозинство получават ниски заплати. ", "date": "2018.11.20", "title": "\"Излизаш на площада... слагаш си бесилото и чакаш да ти ритнат стола\""}
{"url": "http://clubz.bg/76100-sled_deset_chasa_sovalki_za_nov_vicepremier_mylchanie", "text": "След десет часа совалки между коалиционните партньори ГЕРБ и \"Обединени патриоти\", както и вътре в самата малка коалиция, които се провеждат днес в сградата на Министерския съвет, лидерите на ОП се разделиха без да дадат изявления. Очаква се такова да направи утре вицепремиерът в оставка Валери Симеонов, преди редовното заседание на кабинета. Кратък коментар направи само председателят на парламентарната група на малката управляваща коалиция Волен Сидеров, от който коментар стана ясно, че си тръгва обиден.  Формално, двете формации трябва да обсъдят кой ще е наследникът на Симеонов на поста, след като миналия петък той подаде оставка. Неформално обаче \"патриотите\" трябваше да обсъдят и исканата от лидера на \"Атака\"  оставка и на другия вицепремиер - на военния министър и лидер на ВМРО Красимир Каракачанов, както и да решат - ще се явят ли заедно на вота за Европейски парламент през май 2019-а. Слухове, тръгнали от близкия до Симеонов бургаски сайт \"Флагман\" спрягат за негов наследник шефката на кабинета му Марияна Николова. В хода на деня обаче се артикулира още едно име - това на депутата и зам.-председател на партията на Симеонов НФСБ - Борис Ячев. Според източници на Клуб Z съпартийците на Симеонов настоявали за вътрешен човек и партиен член на поста, а Николова не е част от НФСБ.  Валери Симеонов се връща в парламента, ще посочи наследника си Появи се слух и че ГЕРБ е против заемането на овакантения пост. Сега в правителството има четирима вицепремиери. Освен Симеонов, който е в оставка, такива са и Каракачанов, Томислав Дончев, както и външният министър Екатерина Захариева.   В предаването \"Лице в лице\" по бТВ  . Но отказа да посочи конкретно име, защото към 17:30 ч разговорите продължаваха. Междувременно Сидеров напусна заседанието преди то да е приключило. Според информация на Клуб Z Сидеров не е бил съгласен с предложението на Симеонов шефката на кабинета му да го наследи. И обяви с ирония: \"вичко е прекрасно, аз съм един прост депутат\". Очаква се именно нейното име да обяви утре Валери Симеонов, а оставката му и новото назначение да бъдат гласувани в парламента още тази седмица. Разговорите започнаха още от 8 ч сутринта, когато в кабинета на премиера Бойко Борисов в Министерския съвет бяха привикани на нещо като \"голям коалиционен съвет\" и тримата съпредседатели на \"Обединени патриоти\". Заради това закъсня и заседанието на Националния съвет за тристранно сътрудничество, на което Симеонов е принципал. Все пак то бе водено от социалния министър Бисер Петков. Около 10 ч лидерите на \"патриотите\" се затвориха в кабинета на Симеонов. А четири часа по-късно в сградата на правителството бяха повикани и всички депутати на НФСБ.  Около 17 ч лидерът на \"Атака\" напусна заседанието. За да обяви, че \"всичко изчистихме\".  Попитан остава ли коалицията \"Обединени патриоти\", Сидеров отговори: Около 18 ч сградата напусна и Красимир Каракачанов, без да даде изявление. ", "date": "2018.11.20", "title": "След десет часа совалки за нов вицепремиер: мълчание"}
{"url": "http://clubz.bg/76097-ludogorec_obqvi_nova_struktura_i_interesni_imena", "text": "\"Лудогорец\" обяви нова структура и имена, след като преди повече от месец направи промени с уволнението на доскорошния спортен директор Методи Томанов, който беше най-отгоре в чисто футболно отношение в клуба. Също така всеки входящ трансфер минаваше през него. \"Лудогорец\" е с нов треньор и без спортен директор Създаден е селекционен съвет, начело на който застава Георги Караманджуков, директор на \"Спортна администрация\" при 7-кратните шампиони. Той ще контролира работата в щаба на първия отбор, втория тим, а също така детско-юношеската школа. Караманджуков, който е от Смолян, е почти митична фигура в \"Лудогорец\". Общоизвестен факт е, че той е много повече от спортен администратор, ползва се от доверието на собствениците братя Домусчиеви. Вече два пъти в свои публични изяви босът на ЦСКА-София Гриша Ганчев отределя Караманджуков като човек, който  Досега \"Лудогорец\" и Караманджуков не са отговорили на тези обвинения. Гриша Ганчев: Един човек се разкарва с чували с пари по отбори и съдии (ВИДЕО, СНИМКИ) Освен в родния си \"Родопа\" (Смолян) функционерът е работил в \"Нефтохимик\" и е бил вицепрезидент на Аматьорската футболна лига. Завършил е \"Спортен мениджмънт\" в Националната спортна академия. Като скаут в \"Лудогорец\" започва работа бившият футболист на \"Пирин\" (Благоевград), холандски клубове, \"Левски\" и \"Ботев\" (Пловдив) Иван Цветков. Това определено е изненада. В скаутското звено ще работи и Яков Папарков, който по-рано тази есен напусна поста директор на школата на \"орлите\". Тогава това също бе изненада, тъй като Папарков е известен със своята преданост към силните хора в Разград. В официалната информация се казва, че бившият футболист ще помага в намирането на класни футболисти за първия тим на \"Лудогорец\". \"Лудогорец\" - опит за презареждане в преходен период В клуба остават и скаутите, които досега работеха по селекцията. На този етап няма длъжност \"Спортен директор\", но е видно, че с функциите се заема Карамаджуков - той получава повече власт на \"Лудогорец арена\". Гриша Ганчев: Един човек се разкарва с чували с пари по отбори и съдии (ВИДЕО, СНИМКИ) \"Лудогорец\" - опит за презареждане в преходен период", "date": "2018.11.20", "title": "\"Лудогорец\" обяви нова структура и интересни имена"}
{"url": "http://clubz.bg/76107-ungariq_dala_ubejishte_na_gruevski_toj_sam_se_pohvali", "text": "Унгария е дала убежище на бившия македонски премиер Никола Груевски, предаде Ройтерс, цитирайки близкия до правителството в Будапеща вестник \"Модьор идок\" (Magyar Idok). А малко по-късно самият Груевски се похвали в социалните мрежи. Груевски обяви на своята страница във Фейсбук, че Унгария му е предоставила политическо убежище, съобщи Фокус. Това, по неговите думи, се е случило, защото е  и също така, защото е получил информация, че  . В изявлението си Груевски посочва още, че съдът и прокуратурата са се превърнали в инструмент за политически натиск и разправа над инакомислещите. Той казва още, че е решил да не изпълнява желанието на СДСМ (Социалдемократическия съюз на Македония) да седи в затвора, докато те \"разпродават държавата\". Груевски пише и, че продължава борбата за македонската кауза. Груевски, който подаде оставка след 10 години на власт през 2016 година, избяга от страната си шест месеца, след като беше осъден на две години затвор по обвинения, свързани с корупция. Македонските власти издадоха заповед за ареста му, тъй като той не се яви да изтърпи наказанието си, след като неуспешно го обжалва. Унгарската служба по имиграция и убежище е решила, че Груевски отговаря на законовите изисквания да получи убежище в страната, съобщи \"Модьор Идок\". Осъденият Груевски търси политическо убежище в Унгария Ройтерс посочва, че компетентните унгарски власти не са отговорили веднага на молбата на агенцията за потвърждение. Тя припомня, че унгарският министър-председател Виктор Орбан е подкрепил националиста Груевски в кампанията му за изборите през 2017 година. Кабинетът на Орбан беше казал, че молбата на Груевски за убежище е чисто правен въпрос, който трябва да бъде решен от компетентните власти.", "date": "2018.11.20", "title": "Унгария дала убежище на Груевски. Той сам се похвали"}
{"url": "http://clubz.bg/76103-nqma_da_razsledvat_tasko_ermenkov_za_otrovenata_voda_na_sofiq", "text": "След извършена проверка Софийска градска прокуратура (СГП) постанови   срещу народния представител Таско Ерменков за разпространена от него информация чрез фейсбук за качеството на водата в София. ГЕРБ даде Таско Ерменков на прокуратурата, иска му оставката Това се казва в съобщение на държавното обвинение, откъдето напомнят, че сигналът срещу червения депутат бе подаден от народните представители Тома Биков и Данаил Кирилов от ГЕРБ. Оттам направили \"обстоен анализ на интернет активността на Таско Ерменков по темата\", както и на съдържанието на правната норма на престъплението по чл. 326 от НК  Така било установено, че действията на Ерменков не попадат в приложното поле на въпросното престъпление. \"По своя характер публикуваното от него съобщение на личния му профил във “Фейсбук“ не представлява заблуждаващ сигнал за тревога, а се касае до субективна интерпретация и оценка на автора за коментираните обстоятелства\", завършват от СГП.", "date": "2018.11.20", "title": "Няма да разследват Таско Ерменков за \"отровената\" вода на София"}
{"url": "http://clubz.bg/76089-tumblr_svalen_ot_magazin_na_apple_zaradi_detsko_porno", "text": "Блогинг платформата Tumblr вече четвърти ден не може да се свали от магазина за апликации на Apple. Тази нощ бе потвърдена причината - детско порно, съобщи Gizmodo. Tumblr е нишова платформа, ползвана предимно за споделяне на снимки, но и известна с толерантността си към еротиката, голите кадри и дори откровеното порно - за възрастни. Това досега не е създавало сериозен проблем с Apple App Store, магазинът на американците, който е доста по-чувствителен към подобни въпроси от Android-ския Google Play Store. Разбира се, сайтът tumblr.com си работи и е достъпен. Apple пак ще забавя миналогодишните iPhone-и От Tumblr твърдят, че техен екип работи за връщане на апликацията за iOS в магазина. Екипът на платформата разкрива още, че рутинна проверка е установила съдържание, което не е било включено в общата база данни на индустрията, с която се сверяват всички. То е било премахнато веднага. Не е ясно дали от Tumblr сами са свалили приложението си, или то е премахнато от Apple за всеки случай. Второто е по-вероятно. Засега и Apple, и собственикът на Tumblr - Oath - не коментират случая, което означава, че вероятно тече разследване.", "date": "2018.11.20", "title": "Tumblr свален от магазин на Apple заради детско порно"}
{"url": "http://clubz.bg/76084-bivsh_grycki_premier_dogovoryt_ot_prespa_predava_elinizma", "text": "Андонис Самарас, бивш премиер на Гърция и бивш лидер на партията \"Нова Демокрация\", заяви, че договорът за името е заплаха за бъдещето на \"елинизма\", предадоха гръцки медии, цитирани от \"Фокус\". Гръцката опозиция гласува против Република Северна Македония Той допълни, че американците и европейците са допуснали грешки на Балканския полуостров, подобни на тези от Арабската пролет през 2011 г. Какво е общото между Арабската пролет, Тръмп и Брекзит? Самарас сподели, че не трябва, когато става въпрос за национални въпроси, да се действа с  .  Самарас призова гръцките управляващи да не следват непременно съветите на съюзниците, тъй като те не били безгрешни.  На въпроса какво би направил, ако САЩ и европейците му поставят ултиматум, Самарас заяви, че никога не би получил ултиматум, защото ултиматумите действат при тези,  Кой и как от Гърция тълкува референдума в Македония По отношение на това, доколко е вероятно коалиционният партньор в гръцката коалиция - Панос Каменос, да свали правителството на Алескис Ципрас заради Договора от Преспа, Самарас отговори категорично, че това  . Какво е общото между Арабската пролет, Тръмп и Брекзит? Кой и как от Гърция тълкува референдума в Македония", "date": "2018.11.20", "title": "Бивш гръцки премиер: Договорът от Преспа предава елинизма"}
{"url": "http://clubz.bg/76074-zashto_pazardjik_ne_si_tyrsi_1_mln_evro_ot_firma_svyrzana_s_ginka_vyrbakova", "text": "Проспала ли е Община Пазарджик да си потърси неустойка от 1 милион евро от фирма, свързана с кандидата да купи бизнеса на ЧЕЗ в България - Гинка Върбакова. И ако да - защо. Тези въпроси задават от Антикорупционен фонд (АКФ). От АКФ са сезирали прокуратурата за това, че местната власт не полага достатъчно грижи за стопанисването на общинското имущество в Пазарджик. В дъното на казуса е прокламираният преди близо 10 години като най-голем фотоволтаичен парк в Югоизточна Европа - \"Априлци\". Инвеститорът е \"Риал Стейтс\" ЕООД, като управител на фирмата в един период от време е била Върбакова. Вместо грандиозен парк обаче е построен малък такъв, с което според АКФ не са били спазени договорните ангажименти към общината. Затова на местната власт ѝ се полага неустойка от 1 милион евро, която обаче тя отказва да си потърси. Анализът на фонда сочи, че дружеството не е изпълнило задължението си по договора си с Община Пазарджик за изграждане на фотоволтаичен парк от 50 MW край селата Априлци, Елешица и Сбор. Според контракта компанията е трябвало да въведе в експлоатация мощностите в срок от 32 месеца след издаване на строителното разрешително. На практика това е трябвало да се случи до началото на 2013 г. От Търговския регистър е видно, че  Срещу 500 000 лева и конкурс Община Пазарджик продава на \"Риал Стейтс\" близо 2000 декара, с дървесина за милиони върху нея, срещу ясно дефинирани условия и неустойка при неизпълнение. ЧЕЗ - сделката на задкулисието. Кой стои зад Гинка Върбакова? Договорът е сключен на 04.07.2008 г. и според клаузите му, когато статутът на земята бъде изменен, инвеститорът следва да изгради в имота \"Соларен фотоволтаичен парк\", включващ фотоелектрически модули, следящи системи и инвертори, създадени от водещи световни производители. Договорено е соларната фотоелектрическа централа да възлиза на 50 MW номинална силова инсталация. Тя трябва да бъде изградена в рамките на 32 месеца от датата на издаване на строително разрешение, като тук екипът на АКФ твърди, че всяко друго тълкуване на договора би било \"форма за заобикаляне на закона и потвърждение на познат порочен модел на тълкуване на ангажимента \"срок на изпълнение към поредно строително разрешение\". Освен инвестицията от най-малко 400 милиона лева компанията се ангажира  . Продавачът има право да развали сделката, като задържи вече платените му пари, в случай че купувачът изобщо не започне строителство на централата, а  Според графика със сроковете, представен пред Комисията за енергийно и водно регулиране (КЕВР) за строителството на проекта, изграждането на фотоволтаичната централа \"Априлци\" следва да бъде извършено на два етапа. Първият предвижда изграждане на присъединителна подстанция и изграждане на 40 MW фотоволтаични панели със срок на въвеждане в експлоатация до края на декември 2012 г. Втори етап включва изграждане на още 20 MW фотоволтаични панели със срок на въвеждане в експлоатация до края на декември 2014 г. Това обаче не се случва. А тъкмо обратното. За 1000 евро + дълг. Българка купува 7 соларни парка от американци Разрешението за строеж е издадено на 16 април 2010 г. Първият етап от построяването и пускането в експлоатация на фотоволтаичната централа с обща мощност 1,15 MW е завършен през февруари 2011 г. На 22 юни 2012 г. е пусната в експлоатация централа с мощност 1,3 MW. В точка \"Перспективи и развитие\" от доклада за дейността на \"Риал Стейтс\" към годишния финансов отчет за 2016 г. става ясно, че се предвижда инсталиране на следваща мощност от 20 MW. Според доклада \"строителни дейности могат да бъдат започнати след осигуряване на финансиране на проекта\". На 28 декември 2015 г. обаче компанията подава заявление за прекратяване на лицензията пред КЕВР. То е мотивирано със законодателната промяна от 2015 г., с която  . С Решение от 11 май 2016 г. КЕВР прекратява лицензията на компанията. . Строителни дейности по изграждане на други мощности към момента няма. От годишния доклад за дейността на дружеството за 2012 г. става ясно, че персоналът за 2011 г. е от трима души, а за 2012 г. - двама.  На 16 януари 2018 г. \"Риал Стейтс\"  От АКФ са изпратили запитване до Кмета на Община Пазарджик Тодор Попов по реда на Закона за достъп до обществена информация. От отговора става ясно, че за местната власт договорът е изпълнен. Накратко: Попов посочва, че няма възникнали спорове между общината и \"Риал Стейтс\" ЕООД по изпълнението на договора, няма сключени споразумения между двете страни, не са предприемани действия за търсене на неустойка по същия договор, както и че договорът не е прекратен. Според Попов . Кметът обяви, че . ЧЕЗ: Сделка с \"Инерком\" ще има след като платят - и се произнесат КЗК и КЕВР И посочват в допълнение: Клуб Z опита да се свърже с управителя на компанията Петрана Пайтакова на посочените в Търговския регистър телефони за връзка. От фирмата записаха телефона ни с уговорката, че Пайтакова сама ще ни потърси. За 1000 евро + дълг. Българка купува 7 соларни парка от американци ЧЕЗ: Сделка с \"Инерком\" ще има след като платят - и се произнесат КЗК и КЕВР", "date": "2018.11.20", "title": "Защо Пазарджик не си търси 1 млн. евро от фирма, свързана с Гинка Върбакова"}
{"url": "http://clubz.bg/76093-momicheto_koeto_mechtaeshe_za_hubav_jivot_za_roditelite_si", "text": "Соня Йончева пристига в България за премиерата на документалния филм на Георги Тошев „Соня Йончева. Sempre Libera“. Филмът ще има премиера на фестивала „Киномания“ на 26 ноември в кино „Люмиер Лидл“. Соня Йончева с концерт в НДК Оперната прима идва у нас след успешно турне в Латинска Америка, където пя в някои от най-големите концертни зали на Мексико и Чили. Последно Йончева бе у нас за концерт през юни 2017 г. в зала 1 на НДК. Соня Йончева е единственият артист в историята на „Метрополитън“, който в един сезон участва в три спектакъла в афиша на театъра – и трите заглавия са излъчени пред публика в кина по цял свят, включително и у нас. Британската преса сравни Соня Йончева с великата Калас (ВИДЕО) Пред камерата на операторите Румен Василев и Иво Стойнов Йончева представя не само бляскавия си живот на сцената, но и ежедневието си на майка и съпруга. Георги Тошев разказва на първите стъпки на Соня до триумфа ѝ в най-трудните партии в „Травиата“, „Тоска“, „Норма“, „Дон Карлос“, „Бохеми“, „Медея“… на някои от най-големите оперни сцени в света. Зрителите ще чуят думи за българката от Пласидо Доминго, Антонио Папано, Масимо Дзанети, Майкъл Фабиано, Томас Хемпсън.     Британската преса сравни Соня Йончева с великата Калас (ВИДЕО)", "date": "2018.11.20", "title": "Момичето, което мечтаеше за хубав живот за родителите си"}
{"url": "http://clubz.bg/76090-pone_3000_dushi_za_registraciq_na_veroizpovedanie", "text": "Нови поправки в Закона за вероизповеданията предизвикват поредното недоволство у представителите на различните религии в България, научи Клуб Z. След като в петък вечерта работните групи, които отстраняват досегашните „недоразумения“ в поправките на закона, заложени основно в предложенията на „Обединени патриоти“, почти бяха изчистили всички проблемни текстове, сега възниква ново напрежение. От ремонта на закона са отпаднали изискванията да си български гражданин, за да проповядваш у нас, да говориш само на български, с диплома от българско висше училище и със заплащане само със средства с произход от България. Религиозна дейност ще може да се извършва и в сгради, различни от молитвени домове, запазва се анонимността на даренията, пада и забраната за финансиране на вероизповеданията от чужбина. Според новия закон и Христос не може да проповядва в България Оказа се, че има спорни и сред новите текстове. Част от тях са предложение на Българската православна църква (БПЦ), а други - на определени представители на ГЕРБ, твърдят от екипа, който подготвя законопроекта преди второто му четене първо в парламентарната комисия по вероизповеданията, а след това и в залата. Първата причина за нови брожения е предложената промяна в броя на хората, необходими за регистрация на вероизповедание, който . Поправката в този ѝ вид е силно рестриктивна, като вероятно ще засегне дори едни от най-популярните вероизповедания в света изобщо – според официалното преброяване от 2011 г. хората, които изповядват юдаизма, у нас са 706 души например. Означава ли това, че религията им ще бъде поставена извън закона? Поправката, ако бъде приета, вероятно ще нанесе подобен удар и на арменската църква, чиито вярващи според статистиката на НСИ са 1715 души, както и на по-слабо популярни общества у нас като будисти, кришнари, хиндуисти. В същото време удря протестантите, които имат вътрешно разделение на множество различни деноминации – методисти, конгрешани, баптисти и т. н., което ги раздробява на по-малки общности, въпреки че официално са над шейсет хиляди души. \"Ще закрият\" ли идеите за вероизповеданията Католическата и Арменската църква? Тази нова редакция, която на практика би означавала пререгистрация на регистрираните към момента вероизповедания, все още е дискусионна и тепърва ще бъде обсъждана от комисията, твърдят представители на работната група. Целта на вносителите била чисто \"количествена\" - да се намали броят на регистрираните вероизповедания, защото сега бил голям. По темата обаче няма разбирателство между вносителите на целия законопроект от ГЕРБ, \"Обединени патриоти\" и ДПС, затова се очаква ревизията й.  „Централните ръководства на вероизповеданията поддържат  и служителите за нуждите на отчетността по чл. 21, ал. 14, като предоставят на Дирекция „Вероизповедания\" на Министерския съвет възможност за достъп до тези регистри“, е следващата промяна, която възмущава представителите на резличните религии. За нея, както и за следващите описани, се твърди, че са подкрепяни от Българската православна църква. Формално поправката е необходима, за да има отчетност при новото „държавно“ плащане на заплати на свещениците. Тази поправка обаче не е ограничена само до православните и мюсюлмански свещенослужители, които ще получават такива възнаграждения, а обхваща и всички останали християнски деноминации и религии, на които държавата няма да плаща, но кой знае защо ще ги води на „отчет“, като в годините преди 1989-а. ГЕРБ, БСП и ДПС с общ проект: пари за вероизповеданията по модела на партиите - според броя вярващи Следващ текст, според който „правото на  , заедно с поземлените имоти, върху които са построени, може да принадлежи на Българската православна църква - Българска Патриаршия, на регистрираните вероизповедания и съответно на техните местни поделения“, също предизвиква недоумението на представителите на останалите вероизповедания. Според тях тук става въпрос за опит за някакъв вид „църковна национализация“, с която БПЦ опитва да отнеме от собствениците им построените в последните десетилетия множество църкви и параклиси, платени изцяло от различни бизнесмени и издигнати върху тяхна собствена земя. \"Ще закрият\" ли идеите за вероизповеданията Католическата и Арменската църква? ГЕРБ, БСП и ДПС с общ проект: пари за вероизповеданията по модела на партиите - според броя вярващи", "date": "2018.11.20", "title": "Поне 3000 души за регистрация на вероизповедание"}
{"url": "http://clubz.bg/76094-madrid_zaplashva_da_glasuva_protiv_sdelkata_za_brekzit_zaradi_gibraltar", "text": "Испания няма да подкрепи проектоспоразумението между Лондон и ЕС за \"Брекзит\", ако включеният текст за спорната британска територия Гибралтар не бъде променен. Гибралтар може да предпочете Испания, ако Лондон напусне ЕС Това заяви днес испанският премиер Педро Санчес, цитиран от Ройтерс. Предупреждението на Испания е поредният опит на държава от ЕС да постави националния си интерес, като условие за подкрепа на споразумението. Това обаче трудно може да провали сделката от страна на Съюза. Според правото на ЕС договорът за напускане на Съюза трябва да бъде одобрен с квалифицирано мнозинство, а не с единодушие. Испания самостоятелно не може да го блокира. Въпреки това представители на ЕС изразиха готовност да обърнат внимание на забележките на Мадрид. Малкият полуостров в Южна Испания, който от 1713 г. е британска територия, е един от най-спорните въпроси в британско-испанските отношения. Испания отдавна предявява претенции върху него. Испанският външен министър Жозеп Борел заяви вчера, че Мадрид иска в сделката за напускането на Великобритания да се казва ясно, че преговорите за отношенията между Лондон и съюза няма да се отнасят за Гибралтар. Гибралтар трябва да напусне ЕС заедно с Великобритания през март, въпреки че 96 процента от населението му гласува за оставане в Евросъюза. Миналата седмица Испания заяви, че приветства включването на протокол за Гибралтар в проекта за споразумение за \"Брекзит\", но Борел коментира вчера, че документът е предизвикал  . Говорителят на Европейската комисия Маргаритис Схинас заяви, че миналата година ЕС е приел идеята, че  \". Главният преговарящ от страна на ЕС - Мишел Барние, коментира, че щом възниква такъв казус, \" . Той добави, че Испания е направила разнообразни предложения както на Великобритания, така и на ЕС. Гибралтар се намира близо до Андалусия (Южна Испания). В областта ще бъдат проведени ключови избори на 2 декември и Санчес се опитва да спечели подкрепата на местните испанци, много от които пътуват ежедневно към местоработата си в Гибралтар. Главният министър на Гибралтар Фабиан Пикардо изрази съжаление за позицията на Испания.", "date": "2018.11.20", "title": "Мадрид заплашва да гласува против сделката за \"Брекзит\" заради Гибралтар"}
{"url": "http://clubz.bg/76109-sydyt_prati_severin_krasimirov_na_izsledvane_v_psihiatriq", "text": "Северин Красимиров (20 г.), обвинен в убийството на тв водеща Виктория Маринова, ще бъде настанен в психиатричната клиника към затвора в Ловеч, съобщи БНР . Това реши Окръжният съд в Русе, след като от прокуратурата поискаха пълна оценка на вменяемостта на обвиняемия. Северин Красимиров: Не мога да повярвам, че аз съм го направил (ВИДЕО) До четири месеца ще приключи досъдебното производство и делото за убийството на телевизионната водеща Виктория Маринова ще влезе в съдебната зала. Това каза окръжният прокурор на Русе Георги Георгиев и поясни, че   е част от процедурата на всяко дело за убийство: Екстрадицията на Северин Красимиров отблизо (СНИМКИ) По време на днешното заседание стана известно, че Северин е имал ТЕЛК решение за  и дори му е била отпусната пенсия, но той пък пред съдията отрече да е получавал някога пари от която и да е институция. Германия ни връща заподозрения Северин Красимиров Обвиняемият дори започна да разказва как точно е извършил престъплението, но беше посъветван от адвоката си да замълчи. След това прокурорът Георгиев обобщи: Екстрадицията на Северин Красимиров отблизо (СНИМКИ) Германия ни връща заподозрения Северин Красимиров", "date": "2018.11.20", "title": "Съдът прати Северин Красимиров на изследване в психиатрия"}
{"url": "http://clubz.bg/76070-trend_gerb_vs_bsp_razlikata_e_13_na_sto", "text": "Лек спад в оптимистичните нагласи и ръст в негативните оценки за работата на основните институции. Дистанцията между първите две партии се скъсява, като през ноември разликата между ГЕРБ и БСП е малко над 1% в полза на основната управляваща партия. Българите подкрепят акциите на прокуратурата, но не вярват, че ще завършат с ефективни присъди. Това са основните изводи от последното национално представително изследване на агенция \"Тренд\", проведено между 6 и 12 ноември, сред 1004 души. През ноември социолозите отчитат ерозия в обществената подкрепа към основната управляваща партия, като дистанцията между ГЕРБ и БСП се скъсява до 1,3%. Скандалите около \"Обединени патриоти\" в последния месец оказват влияние върху електоралните стойности на коалицията, като подкрепата за коалицията се свива от 5,5% през октомври до 4,2% през ноември. Отливът от гласове за партиите от управляващата коалиция обаче не увеличава подкрепата за опозиционните сили, расте делът на деклариращите, че няма да гласуват. ДПС държи устойчивите 6,5 на сто. \"Афис\": БСП минава ГЕРБ. Макар и с по-малко от процент \"Алфа рисърч\": ГЕРБ губи комфортната си преднина пред БСП Оптимистите и песимистите са с почти равни дялове, като все още оптимистите остават малко повече (46%) за сметка на песимистите (42%). В оценката за работата на парламента и правителство се регистрира спад на одобрението. Една пета от всички запитани оценяват положително парламента, 71% са на обратното мнение. 28% от анкетираните харесват правителството, 62%, които дават отрицателна оценка. В отношението към дейността на президента няма съществена промяна  - малко над една четвърт (26%) не го харесват срещу 59 на сто, които го одобряват. В контекста на засилената активност на българската прокуратура в последните месеци от \"Тренд\" са тествали и оценката за работата на основните силови институции. Отрицателните оценки превишават повече от два пъти положителните при всяка от институциите, свързана с правоприлагане и правораздаване. С най-ниско доверие се ползва Висшият съдебен съвет (13%), но и дейността му е най-непозната за интервюираните. Министерството на правосъдието събира само 15% одобрение. Няколко процентни пункта по-висока оценка респондентите дават на работата на Съда (20%), Прокуратурата (21%) и Министерството на вътрешните работи (26%).  Основният проблем в съдебната система е корупцията, смятат интервюираните. Липсата на независимост и политическото влияние се нарежда на второ място с 9% следвано от бавната работа на съдебната система (7%) и неадекватното законодателство (5%). Институцията, от която гражданите очакват действия за подобрение на съдебната система като цяло, е Министерството на правосъдието (38%), следват съдиите (31%), главният прокурор (28%), Висшият съдебен съвет (26%), прокурорите (24%), Народното събрание (23%) и правителството (20%). Три четвърти от българите смятат, че политиците оказват натиск върху работата на съдебната система и само 8% не споделят това мнение. На приблизително три равни части са разделени в мнението си интервюираните затова дали трябва да се увеличат или да се намалят правомощията на прокуратурата. 31% смятат, че трябва да се увеличат, за да се подобрят резултатите. 35% са на мнение, че не трябва да се увеличават, защото и сега са достатъчни. Над една трета са без менние. Не предизвиква изненада сериозната подкрепа за последните акции на прокуратурата срещу български бизнесмени. 81 на сто от всички запитани ги подкрепят, като сред тях малко над половината (51%) напълно ги подкрепят. Само една десета са скептиците към действията на прокуратурата. Приблизително същият процент (83%) са на мнение, че прокуратурата трябва да продължи с такъв тип акции. Скептицизмът към крайните резултати под формата на ефективни присъди е огромен. 60% смятат, че няма да има ефективни присъди, докато само 16% смятат, че ще има. В контекста на убийството на журналистката Виктория Маринова се повдигна и въпросът дали при самопризнание обвиняемият трябва да получава по-лека присъда, като тук 62% смятат, че това не е справедливо, докато 17% са на обратното мнение. Близо три четвърти от всички запитани са на мнение, че българските депутатите не трябват да се ползват с имунитет.   \"Алфа рисърч\": ГЕРБ губи комфортната си преднина пред БСП", "date": "2018.11.20", "title": "\"Тренд\": ГЕРБ vs БСП - разликата е 1,3 на сто"}
{"url": "http://clubz.bg/76081-iznenada_sled_7_meseca_zad_reshetkite_ivancheva_nqma_pravo_da_napuska_stranata", "text": "След като вкара в ареста кметицата на \"Младост\" Десислава Иванчева и \"пропусна\" да поиска отстраняването й от поста (така тя подписваше актове иззад решетките), днес поркуратурата направи друг изненедащ ход. По искане на държавното обвинение спецсъдът гледа дело за принудителна административна мярка - забрана за напускане на страната на Иванчева и уволнената й заместничка Биляна Петрова. Съдът се произнесе със забрана. Иванчева - вън, Иванчева - пак вътре... Не я освободиха Работата е там, че и двете са неизменно в ареста от задържането им с 56 000 белязани евро на 17 април т.г. в центъра на София. Според обвинетието те и бившият районен кмет, а сега консултант - Петко Дюлгеров поискали и получили 70 000 евро от предприемача Александър Ваклин като аванс от общо 250 000 рушвет, които му поискали.  Десислава Иванчева очаквано вече не е кмет на \"Младост\" Днес Иванчева и Петрова казаха пред съда, че не възразяват срещу искането на обвинението. Миналия петък с двете се разигра истински \"спектакъл\", след като Специализираният наказателен съд (СНС) ги освободи под домашен арест и разпореди мярката да влезе в сила веднага. Прокуратурата обаче отправи \"особено искане\" до апелативния спецсъд, който в блиц режим само за няколко часа излезе с определение, че отменя преместването на двете вкъщи. Иначе по същество за мярката за неотклонение АСНС трябва да се произнесе до края на тази седмица. Според все повече наблюдатели, въпреки тежкото обвинение за \"подкуп в особено големи размери\", случващото се с ареста на двете, който не би трябвало да е част от наказанието, е демонстративна саморазправа. Десислава Иванчева очаквано вече не е кмет на \"Младост\"", "date": "2018.11.20", "title": "Изненада: след 7 месеца зад решетките Иванчева няма право да напуска страната"}
{"url": "http://clubz.bg/76082-galyp_interneshynyl_ustanovi_poveche_pytishta_po_dobro_pytuvane", "text": "Повечето българи смятат, че в пътуванията в България са улеснени благодарение на новопостроените пътища. Това е установило проучване на \"Галъп интернешънъл\", поръчано от Агенция \"Пътна инфраструктура\" (АПИ) и направено сред 809 души в цялата страна чрез телефонно интервю.  Външна проверка на пътищата може да е незаконна, смята шефът им 69% смятат, че пътуването у нас се е улеснило чувствително от строителството на нова инфраструктура, 28% са на обратното мнение, а останалите се колебаят.  Повечето шофьори вече са запознати и с предстоящото въвеждане на електронна система за таксуване при използване на републиканската пътна мрежа. Предвижда се от 1 януари 2019 г. да се премине към електронна винетка за леките коли до 3,5 тона, а от 16 август догодина - към тол такса за изминато разстояние на превозните средства над 3,5 тона. При въвеждането на нова система съществуват закономерни притеснения за възможно повишаване на цени, но според социолозите българите възприемат спокойно принципа на нововъведението, а именно: цените за леките автомобили да останат същите, а за тежкотоварните да се повишат.  Правителството отпусна 2.08 милиона за тол системата 66% смятат за справедливо тежкотоварните превозни средства да плащат не за време, както досега, а за изминат път, въпреки че това ще направи таксите за тях по-високи. 24% са на обратното мнение, а останалите се колебаят. Това е всъщност основният принцип на новата система за таксуване, която включва електронни винетки за леките автомобили и тол за изминато разстояние за тежкотоварните над 3,5 тона. Данните кореспондират и с подобно изследване преди година. При изричен въпрос повече от половината от интервюираните (52%) възприемат, че е: \"по-добре е да се повишат таксите за тежките автомобили, защото те нанасят повече щети на пътищата\". 43% са на противоположната позиция: \"по-добре е да не се повишават таксите за тежките автомобили, защото това може да доведе до повишаване на други цени\". Останалите не могат да изберат между двете опции. Шофьорите няма да показват бележки за платена електронна винетка При запитване кога влиза в сила новата система, делът на спонтанно назоваващите \"януари 2019 г.\" е 40%, а 21 процента посочват годината без точния месец. Това означава, че почти две трети от шофьорите у нас свързват идващата 2019 г. с въвеждането на новата система на таксуване, която пряко ги засяга. Не така стоят нещата що се отнася до тол системата за тежкотоварните автомобили. 5% от шофьорите спонтанно назовават с точност от кога влизат новите правила (от август 2019 г.), а 9% отговарят \"от 2019 г.\", т.е. 14% от интервюираните шофьори показват запознатост по темата. Това се дължи на факта, че този компонент не засяга пряко широката общественост. Обществото или има нужда от допълнителна информация за предвидената уикенд винетка, или просто активно пътуващите продължават да смятат, че най-изгодна е годишната винетка. 33% от запитаните отговарят, че идеята изглежда е по-удобна от винетките за по-дълги периоди, но 58% смятат, че този тип винетка няма да е по-удобна. Останалите се колебаят. Десетачка за уикенд винетка При запитване дали дадени мерки и идеи се възприемат като справедливи, най-широка подкрепа има твърдението, че \"цените на новите електронни винетки за леките автомобили ще останат същите, както досега\" (86%).  Правителството отпусна 2.08 милиона за тол системата Шофьорите няма да показват бележки за платена електронна винетка Десетачка за уикенд винетка", "date": "2018.11.20", "title": "\"Галъп интернешънъл\" установи: повече пътища = по-добро пътуване"}
{"url": "http://clubz.bg/76071-dps_ne_e_v_dialog_s_gerb_za_obshto_upravlenie", "text": "\"ДПС не е в режим на диалог с ГЕРБ - нито за управление, нито за състав на правителство. Ние в последно време дори не се държим конструктивно, защото не сме съгласни с начина, по който се държи управлението и по отношение на исканията на протестиращи, нито по отношение на модела на управление.\" С тези думи Йордан Цонев от ДПС отхвърли подозренията, че на срещата миналата седмица между него и парламентарните лидери на ГЕРБ и ДПС Цветан Цветанов и Мустафа Карадайъ, посветена на Закона за вероизповеданията, се е говорило и за оставката на вицепремиера Валери Симеонов. Въпросната оставка, за която движението настоява от началото на мадната на правителството, дойде след срещата между ГЕРБ и ДПС в парламента, което предизвика коментари, че двете неща имат връзка. Валери Симеонов подаде оставка, Борисов я прие (ВИДЕО) Цонев обаче не каза каква е позицията на ДПС по темата с предстоящите рокади във властта - защото ръководството и парламентарната група ще я обсъждат на предстоящото си заседание.  ДПС подкрепя провеждането на машинно гласуване, но е твърдо против въвеждане на електронно гласуване, каза още Цонев по отношение на промените в Изборния кодекс, внесени миналата седмица от ГЕРБ и \"Обединените патриоти\". Властта на практика предлага машинното гласуване, което трябваше да се въведе във всички изборни секции още за парламентарния вот 2017-а, отново да бъде ограничено, с което се стопира и обезсмисля, а електронният вот да бъде отложен за неопределено време - тоест да не се въвежда въобще.  Машинно гласуване за всички? Не и според ГЕРБ и \"патриотите\" От ДПС обаче са твърдо против третото предложение на управляващиге - партиите и коалициите в бюлетините за избори да нямат номера, а да се изписва само името им, срещу което избирателите да поставят знак за гласуване. Реално това значи, че хора, които не могат да четат добре на български език, но имат право на глас, няма да успяват да гласуват според волята си. По думите на Цонев всеки път, когато се предложи някакъв вид промяна в подобни разпоредби на закона за изборите, скача процентът на невалидните бюлетини. В резултат това накърнява легитимността на вота.  Мотивът на ГЕРБ и патриотите за отпадането на номера на партиите и коалициите в бюлетините е да се ограничи действието на т.нар. феномен \"15-15\". Става дума за случаите, в които погрешка избирателите пореподреждат кандидатските листи на дадена партия зарати това, че отбелязват преференциален вот за кандидата, който е попаднал в листата под същия номер, под който е изписана и партията в бюлетината. Заради този феномен например Момчил Неков от БСП в момента е евродепутат.  Очаква се до края на месеца да се приемат промените в Закона за вероизповеданията, които бяха повод за срещата между ГЕРБ и ДПС, каза още Цонев. По думите му има разбирателство по темата, след като работна група изчиства текстовете, срещу които се обединиха представителите на всички вероизповедания в страната. Става дума за новия начин на финансиране на вероизповеданията от държавата, даренията, разрешенията кой може и кой не може да проповядва и т.н.  ГЕРБ и ДПС с консенсус за вероизповеданията: държавно финансиране за всички Цонев изрази надежда, че въпреки че БСП има самостоятелно предложение за промяна между първо и второ четене в Закона за вероизповеданията, депутатите от партията ще подкрепят основните моменти в законопроекта:  Конкретните текстове, около които преговарят ГЕРБ, патриотите, ДПС и БСП все още не са публикувани.  Машинно гласуване за всички? Не и според ГЕРБ и \"патриотите\" ГЕРБ и ДПС с консенсус за вероизповеданията: държавно финансиране за всички", "date": "2018.11.20", "title": "\"ДПС не е в диалог с ГЕРБ за общо управление\""}
{"url": "http://clubz.bg/76063-petyr_slavov_promenite_v_izborniq_kodeks_sa_stalinistki_i_pazarlyk_s_dps", "text": ". Накратко казано – не само че не са добри, направо са притеснителни. За мен това е един абсолютно неадекватен проект за изменение на Изборния кодекс, който вместо да отговори на обществените очаквания за прозрачни и честни избори, за избори, в които всеки вот, всяка преференция на гражданите се зачита точно, прави точно обратното – признава, че има проблем по начина, по който се провеждат изборите в България и решава да отложи разрешаването на този проблем за някой друг ден, незнайно кога в далечното бъдеще. Очевидно това не е почтено нито спрямо избирателите, нито е коректно от страна на администрацията, а и на законотворците. На практика ги заличава, защото както добре знаем, когато нещо се отложи за напред във времето без определена дата, то често никога не се случва. Като изключим, че самият законопроект има редица стилистични неточности, грешки, непълноти, това което прави по отношение и на машинното, и на електронното дистанционно гласуване, е да каже, че машинно гласуване очевидно няма да бъде въведено за предстоящите избори за Европейски парламент през май 2019-а. Независимо че такова трябваше да има още през 2017 година. Проектът като начин на реализиране на законотворческите им намерения не е добър и във всички случаи това ще доведе допълнителни проблеми. Но това, което се опитват на практика да направят е да кажат, че всъщност ЦИК ще е тази, която ще преценява по свое усмотрение и по незнайно какви обективни критерии къде ще се поставят машини за гласуване. Отделно, въвеждат изключване, където със сигурност няма да има машинно гласуване – като започнете от секциите с под 300 избиратели, като тук веднага изниква въпросът как пък решиха да са точно 300 избиратели, а да не са 200 или 400 и защо трябва да бъдат дискриминирани тези хора. Да не забравяме и вота в чужбина, където традиционно се вият големи опашки пред посолства и консулства и колко много щеше да облекчи изборният процес там поставянето на машинния терминал. Да, неведнъж осъдихме ЦИК – за това бездействие и на практика продължаващо закононарушение. Те признават, че не са изпълнили закона в тази му част, но сега, за да се измъкнат от отговорност, решават просто да премахнат това им задължение. И в момента има висящо дело, което грози изборната администрация да бъде задължена да даде ясен времеви срок, в който трябва да въведе машинното гласуване. Така че допускам, че има свързаност между двете неща и притеснения от хода на делата, които защитават правата на гражданите. Затова решават, с този бих казал сталинистки подход, да решат проблема. Няма машинно гласуване, няма проблем. Това на практика е признание за нас с колегите от „Демократична България“. Това е признание и абдикация от ангажимента на едно управление да гарантира честните и свободни избори. Просто с мерките, които предприемат, създават сериозно опасение у хората, че е напълно възможно изборният процес да не бъде честен и прозрачен. Разбира се, че могат да бъдат атакувани. Вече казах, че законопроектът е много далеч от това да бъде качествен законопроект. Само погледнете начина, по който завършва последният параграф – няма глагол в изречението – въобще не е ясно какво се случва (факт – липсва най-важните думи – за електронното гласуване, като се предполага, че са „заличава се“). Капацитетът очевидно е толкова голям, че сами ще си създадат проблеми както неведнъж това управление си е създавало. Освен че постави под съмнение честността на предстоящите избори, на практика тези законопроекти са едно огромно неуважение, да не кажа подигравка и за всички български граждани, които гласуваха за дистанционното електронно гласуване на референдум. Близо два милиона души казаха, че искат то да бъде въведено, като то особено много касае нашите сънародници в чужбина, които традиционно имат затруднения с това да гласуват – в САЩ, Австралия, Канада, някои държави от Европейския съюз, в които разстоянията са големи, а се гласува само в едно-две български дипломатически представителства. Така че всички патриотични приказки, в кавички, как сме щели да интегрираме българската диаспора за пореден път биват разбивани на пух и прах и лъсва едно голямо лицемерие на сегашната власт към тези хора. Абсурдно е. Този абсурд граничи с другия, който наскоро записаха в закон – „банката КТБ“. Много добре знаем, че в един закон не се записват поименно лица и събития, а законът се прави така, че да действа години наред и да дава общата рамка. А тук написали, че „Информационно обслужване“ ще произвежда тези машини без въобще да е ясно първо: има ли капацитет за тази работа, второ: колко може да произведе, трето: в какъв срок и четвърто: колко ще струват. Може да се окаже, че на ИО цената е 10 000 лева, а те струват примерно 500 лева. Възниква и въпросът ако утре тази фирма, бидейки сега държавна, се продаде на частно лице, какво правим. Реализираме скрита държавна помощ за бъдеща частна фирма ли? Даваме на частна фирма да произвежда избори ли? Просто изключително много безумици и недомислия са вкарани в тези няколко параграфа. И най-доброто, което могат да направят, е да си ги оттеглят и да не се излагат пред хората, защото наистина гафовете от последните месеци са неизброими. Като се започне от подигравката с майките на деца с увреждания, минем през 48-часовото задържане без уведомяване на близките на хората, през измененията в закона за вероизповеданията, срещу които пак протестират хората, да не говорим за лобистките закони – за пазара на горива, за приватизацията и т.н., и т.н. – просто не мога да изброя всичко. Това по-скоро ми изглежда като някакъв аргумент за пазарлък със скрития коалиционен партньор ДПС, откъдето, както се досещате, веднага ще скочат срещу тази мярка с предположението, че тя е насочена срещу тях и срещу не толкова грамотните избиратели, които често гласуват за тях по най-различни методики, добре наложени през годините. То не бяха индиански нишки, конци и т.н…. Допускам, че в рамките на политическия пазарлък на това управление, този текст може и да отпадне в последствие от законопроекта и може да бъде изтъргуван за нещо друго. Така ми изглежда.", "date": "2018.11.20", "title": "Петър Славов: Промените в Изборния кодекс са сталинистки и пазарлък с ДПС"}
{"url": "http://clubz.bg/76075-protestyt_e_spontanen_s_vsq_ostalnaq_za_garnitura", "text": " Протестът е израз на гняв - гневът на “Народа”, или поне съществени части от народа, без кавички.  Затова и протест не може да се “организира” - и всички опити свършват плачевно, и “нашите”, и “чуждите”. Протест има тогава и там, където има достатъчно гняв срещу властта.  \n\tИ днес е такава ситуация. В София - по-малко, в средния град - повече.  Затова и властта има своя вечен аргумент - протестът нищо не предлага. Нито идеи, нито алтернатива. И това е нормално. Опитите гневът да бъде систематизиран в списък от искания са капан - гневът се оказва “twisted by knaves, to make a trap for fools”... Тези искания обикновено са наивни, глупави и/или опасни. А хората, които ги систематизират - наивници, куки или мошеници. Виждали сме и от трите. Моят спомен от най-близките ми протести - лятото 2013г., е - колкото повече “Протестна мрежа”, толкова по-малко протест...  Протестът винаги иска промяна. Но автентичното и всеобщо искане, без инженерствата по т.3), обикновено се свежда до смяна на властта.  С нещо друго.  Затова е нормално и естествено опозицията/опозициите да подкрепят един протест, да опитват да насочват исканията му, да канализират гнева, дори да поведат недоволството. След успеха на ОДС през ‘97 - неизбежно неуспешно. Това беше последният успешно политизиран спонтанен протест.  И през ‘97 - повечето бяхме там и помним - нямаше нито всеобщо подкрепени искания, нито еднородна маса протестиращи, най-малко - идеологическа обосновка. Имаше огромна маса буквално изгладнели хора, които нямаха хляб на масата и Хумана за бебетата. Имаше и стихийно възмущение и отчаяние от банковите фалити, мутрите и угоената власт. Бяхме седесари, националисти, студенти, и преди всичко - много, и гневни. Всъщност, имаше сред нас и забележителни боклуци, ченгета, агентура, дребни мутри и цял сонм добре ориентирани кариеристи, надушили власт и кинти. И много от тях чудесно се нагласиха след това, че и до днес... Но онези протести, каквито си бяха, смениха за добро посоката на държавата и обществото ни. Две години след тях започнахме преговори с ЕС, още две по-късно паднаха визите. (Прочее, падането на визите е и досега най-важното единично събитие в “Прехода”, важно за бедни и богати, столица и село, българи и цигани... Но това е отделна тема)  В заключение: Днешният протест е без съмнение, в голямата си част, автентичен и спонтанен. Той има в основата си тежко недоволство от социалната и икономическа политика, от смазването на шанса за възникване на дребна средна класа, особено извън София. А за цел има очевидното - смяна на властта. Да, има ясни знаци за външно, мутренско и на БСП влияние в организацията. Има със сигурност ченгета, мошеници, и вся осталная.  Има очевидно безумни и вредни идеи, както винаги... Задачата на демократичната опозиция е не да анализира снимки във ФБ, нито да опитва да “яхне” гнева - няма да стане. А - просто и ясно - да поддържа искането за смяна на властта, като бъде политически гарант, че тази смяна няма да бъде на цената на гражданския мир, конституционната демокрация, свободата и европейския избор на България.  ", "date": "2018.11.20", "title": "Протестът е спонтанен. С \"вся осталная\" за гарнитура"}
{"url": "http://clubz.bg/76083-ligata_na_naciite_evrokvalifikaciite_i_bylgariq_kakvo_sledva", "text": "Националният отбор на България приключи участието си в новия турнир на УЕФА Лига на нациите. Вече знаете как - с второ място в група 3 на дивизия С. Вероятно знаете и това, че надпреварата има две фази, а в това време догодина може да се окаже, че участието на нашия тим не е завършило и през пролетта на 2020 г. да предстоят плейофи за класиране на Евро 2020. България завърши с равенство и второ място в Лигата на нациите (СНИМКИ) Но нека караме поред. Ето какво предстои за националните отбори, включително и за българския, до юни 2020 г., когато в няколко страни и градове на Стария континент ще се проведе паневропейското. Тази вечер първата фаза приключва с мачове от дивизиите В, С и D. Има три въпросителни за първите места в някои групи. Единствените мачове, които ще се играят в турнира догодина, са между Холандия, Англия, Португалия и Швейцария - първенците в групите на дивизия А.  На 3 декември в Дъблин се тегли жребий за полуфинални двойки. Победителите в тях ще играят финал, а загубилите - мач за 3-4 място. Това ще стане съответно на 5-6 юни и 9 юни в Португалия (Порто и Гимараеш). Шампионът ще е първият победител в Лигата на нациите и ще получи красива купа. Също така ще е спокоен за участието си на европейското - първата квота е запазена за него. Англия и Швейцария - неочакваните победители в Лигата на нациите Останалите плейофи в другите три дивизии в Лигата ще бъдат насрочени за март 2020 г. - след изиграване на евроквалификациите. По този начин УЕФА цели да не обезсмисля  пресявките. Когато те приключат и станат известни 20 финалисти, ще бъдат определени още четири състава за Евро 2020 - чрез новия турнир. Ето ви пример как ще стане това. Ако някои от четирите тима от \"нашата\" дивизия С, победители в групите (Израел или Шотландия, Финландия, Норвегия, Сърбия или Румъния), са се класирали от квалификациите, квотата отива за следващ по реда на класиране отбор. България е с отлична перспектива, тъй като за момента е с най-добър актив от вторите в дивизия С и ще остане на позицията, ако тази вечер Румъния не спечели в Черна гора. Жребият и за тях ще се тегли в Дъблин, но на 2 декември. С доброто си представяне в Лигата селекцията ни си спечели място в трета урна - с една по-високо, което е още една добра предпоставка. Всичките 55 отбора от федерации, активни членове на УЕФА, ще бъдат разпределени в 10 групи. Първите два състава от всяка отиват на европейското. Този път баражи няма да има - тяхното място ще заемат плейофите от Лигата на нациите. Квалификациите ще протекат ускорено - от 21 март до 19 ноември 2019 г. Ясно е, че ще падат много сметки, особено за страни като България. Следващият турнир Лига на нациите ще започне през есента на 2020 г. - след Евро 2020. И ще бъде обвързан с квалификациите за Световното. Сигурно е, че България остава в дивизия С, само победителите в групите отиват в по-горна или остават там, ако са от А. Англия и Швейцария - неочакваните победители в Лигата на нациите", "date": "2018.11.20", "title": "Лигата на нациите, евроквалификациите и България. Какво следва?"}
{"url": "http://clubz.bg/76085-edna_mvr_istoriq_razprani_dyusheci_sysedski_boj_i_nepylnoletni_amazonki_ot_slivnica", "text": "МВР съобщение как  са попаднали през изминалата нощ в ареста на РУ- Сливница, говори за характерни особености на жителите, верига от свързани инциденти, непримиримо желание да се погазва законът и неочаквани... обрати.  Съобщението на пресцентъра почти не се нуждае от редакции и коментар, затова го публикуваме: \"Поредицата среднощни криминални деяния започнала към 21,35 часа със сигнал от жител на Сливница,   и чупят паркираните на улицата коли, в това число и неговата. Докато пристигналият веднага на място автопатрул на РУ- Сливница извършвал оглед, при който не установил увреждане по колите,  от него мъже, придружена с размяна на закани и заплахи. Полицейските служители реагирали незабавно,   от най-активните участници в конфликта. Малко по-късно персонал на местното казино сигнализирал с паник бутон за възникнал скандал в залата. Пристигналите за броени минути екипи на полицията и охранителна фирма озаптили групата от клиенти, видимо пияни. Установено е, и неговата компания  При проверка на помещението са установени множество нанесени щети по инвентара на заведението. Последвало   като впоследствие една от жените  била освободена предвид факта, че има малко дете, за което трябва да се погрижи. Попадайки в помещението за задържане,  , да псува и обижда полицейските служители. Двете задържани непълнолетни девойки (?!) пък счупили пожароизвестителната система в ареста, разпорили дюшеците и възглавниците и блъскали по вратата във видимо неадекватно състояние.\" Крайният резултат звучи така: В РУ-Сливница са образувани общо три бързи производства, две от които за извършени престъпления по чл. 325 и едно по чл. 216 от НК.", "date": "2018.11.20", "title": "Една МВР история: разпрани дюшеци, съседски бой и непълнолетни амазонки от Сливница"}
{"url": "http://clubz.bg/76086-kremyl_sasht_se_namesvat_v_izborite_za_predsedatel_na_interpol", "text": "Кремъл приема писмото на американските сенатори като намеса в избора за председател на Интерпол, предаде ТАСС, цитиран от БТА. По неговите думи тези действия на американските депутати могат да бъде оценявани еднозначно като натиск.  Група сенатори от двете партии в САЩ публикуваха в понеделник открито писмо до президента Доналд Тръмп с молба да окаже въздействие върху членове на Общото събрание на Интерпол, за да не стане руският кандидат Александър Прокопчук новият шеф на \"Международната организация на криминалната полиция\". Сенатори готвят вето срещу вдигане на санкциите срещу Русия През август американски сенатори предложиха да бъде ограничено правото на Русия да използва механизма на т. нар.   (за международното издирване на лица), тъй като според тях Москва злоупотребява с това правомощие. Те заявиха, че на лицата, обявени за издирване от Русия, не бива да бъде ограничаван достъпът до САЩ и не бива да им се отказва политическо убежище.  Кремъл: не се вижда нормализация на отношенията между Русия и САЩ Предишният шеф на Интерпол Мън Хунвей подаде оставка през октомври, след като бе арестуван в Китай заради подозрения в корупция. Хунвей вече не е шеф на Интерпол, вземал подкупи Москва се надява изборите за президент на Интерпол, които ще се проведат на 21 ноември, да бъдат спечелени от руския кандидат - Александър Прокопчук. От 2011 г. той оглавява Националното централно бюро на Интерпол към руското вътрешно министерство, а от 2016 г. е вицепрезидент на организацията, напомня ТАСС. Кремъл: не се вижда нормализация на отношенията между Русия и САЩ Хунвей вече не е шеф на Интерпол, вземал подкупи", "date": "2018.11.20", "title": "Кремъл: САЩ се намесват в изборите за председател на Интерпол"}
{"url": "http://clubz.bg/76072-finalna_prava_za_shef_na_sofijskiq_gradski_syd_5625_glasa", "text": "На вчерашно общо събрание в Софийския градски съд магистратите изслушаха двамата кандидати за титулярен председател на съда, който е без административен ръководител повече от година. Калоян Топалов подаде оставка като шеф на СГС Общото събрание е преминало при огромна представителност -  гласували 92 съдии (от 125 титуляри), като 10 са нямали възможност да присъстват по обективни причини, става ясно от пресъсобщението. За съдия   са гласували 56 магистрати, а 25 гласа е събрал  . 8 не са гласували за никого, а трима са подкрепили и двамата кандидати.  е номинацията, издигната от самите съдии на предишно общо събрание. Затова на шега вчера магистрати казваха, че изслушват трети път концепцията му  Предния път той пак бе издигнат с внушително мнозинство - 53 от общо 64 гласували съдии. През март обаче съдийската колегия на новия ВСС \"се запъна\" и въпреки отличните му референции не го избра, като му даде само 5 гласа (  Тогава въпросите срещу Евгени Георгиев - който \"се радва\" на отявлена \"кафява\" канонада от корпулентните издания, бяха свързани най-вече с това:  ВСС се опази от \"позора\" - не избра Михайлов за шеф на СГС На общото събрание вчера Георгиев е отговорил на същия въпрос - като е заявил, че е работил с общо осем организации от САЩ и Европа, подкрепящи различни правни програми. Той казва, че авторитетът им е достатъчен коментар сам по себе си и може само да му помага. Бивш член на ЦИК от ДПС отиде в правосъдното министерство Веднага след катастрофиралата кандидатура на Светлин Михайлов се разчу, че срещу евентуалното повторно кандидатстване на Георгиев ще има друг кандидат. Това е съдията от САС  Съдията, който съвсем видимо се ползва с точно обратното отношение от \"кафявите\" медии - къпе се в тотално одобрение, е бивш член на ЦИК от квотата на ДПС. Той бе и зам.-министър на правосъдието в служебното правителство на Огнян Герджиков. Вчера Трифонов е трябвало да отговаря на доста по-интересни въпроси, като първият е бил:  . Той е заявил, че сам си се издига. На въпросите - дали има политическа дейност и дали не е обвързан с някого, Трифонов е заявил, че няма никакви обвързаности с партии - бил е в ЦИК от ДПС, защото съдии били издигани просто като юридически авторитети. Не му пречела и кариерата на служебен зам.министър. В aпeлaтивния cъд Tpифoнoв гледаше дeлoтo cpeщy Цвeтaн Цввeтaнoв зa длъжнocтнo пpиcвoявaнe и пoтвъpди oпpaвдaтeлнaтa пpиcъдa нa CГC. Taĸa peши и Bъpxoвният ĸacaциoнeн cъд. Cъдиятa бe и в cъcтaвa, ocтaвил в apecтa глaвнaтa ĸacиepĸa   в caмoтo нaчaлo нa paзcлeдвaнeтo KTБ, като прие, че те са заплаха за националната сигурност. Заради пребиваването в ЦИK oт ĸвoтaтa нa ДΠC той cи нaправи отвoд пo дeлo зa изтoчвaнe нa Дъpжaвния peзepв, припомня правният сайт \"Де факто\".. Провален избор на шеф на СГС - един кандидат дойде, друг е в болница Мнението на общото събрание на съдиите обаче има само съвещателен глас пред ВСС. Съдийската колегия на висшия кадрови орган трябва да вземе решението кой да оглави за 5 години наричания често \"най-важен окръжен съд\" в страната. При това с квалифицирано мнозинство от 8 гласа. ВСС се опази от \"позора\" - не избра Михайлов за шеф на СГС Бивш член на ЦИК от ДПС отиде в правосъдното министерство Провален избор на шеф на СГС - един кандидат дойде, друг е в болница", "date": "2018.11.20", "title": "Финална права за шеф на Софийския градски съд - 56:25 гласа"}
{"url": "http://clubz.bg/76061-chetirima_zastrelqni_pri_strelba_v_bolnica_v_chikago", "text": "Четирима души станаха жертва на стрелба в болница в Чикаго, предадоха световните агенции. Според очевидци въоръжен мъж е стрелял няколко пъти по жена на паркинг пред болницата, предаде Асошиейтед прес. \n\tПървоначално двамата са вървели заедно през паркинга, после мъжът се обърнал и прострелял жената няколко пъти в гърдите. Когато тя паднала на земята, той застанал над нея и продължил да стреля. След това мъжът влязъл в болницата и започнал да стреля произволно. Четирима души били критично ранени, сред които и полицай и лекар от болницата, които по-късно починали от раните си. Накрая стрелецът бил ликвидиран в престрелка с полицията. Така жертвите на стрелбата станаха четири. Трагедията се разиграла в болница Мърси, каза говорителят на полицията на Чикаго Антъни Гулиелми.  11 убити при стрелба в синагога в Питсбърг (СНИМКИ) В Денвър пък при друга стрелба един човек е загинал, а трима са били ранени, като стрелецът там все още се издирва, предаде Ройтерс. \n\tВ Чикаго миналата година бяха регистрирани 675 убийства, което е повече от Ню Йорк и Лос Анджелис взети заедно. Бяха отчетени и 2786 стрелби, припомня Франс прес. От началото на годината в САЩ пък е имало 314 масови стрелби, тоест стрелби, при които са били засегнати най-малко 4 души.", "date": "2018.11.20", "title": "Четирима застреляни при стрелба в болница в Чикаго"}
{"url": "http://clubz.bg/76080-beliqt_dom_vryshta_propuska_na_izgonen_jurnalist_ot_si_en_en", "text": "Белият дом е решил да върне в крайна сметка окончателно акредитацията на журналиста от Си Ен Ен Джим Акоста, предадоха световните агенции. Така се слага край на съдебна битка. Си Ен Ен съди Тръмп заради изгонения репортер Решението дойде три дни след като съдия във Вашингтон постанови, че администрацията на Доналд Тръмп трябва временно да възстанови акредитацията на журналиста, която му бе отнета сред разгорещена размяна на реплики между него и Тръмп по време на пресконференция по-рано този месец. Белият дом отне акредитацията на журналист от Си Ен Ен Белият дом твърдеше, че Акоста е нарушил благоприличието, като е отказал да предаде микрофона, след като президентът е отговорил на зададен от него въпрос и като е влязъл във физически контакт със служителка на Белия дом, която е искала да вземе микрофона му. Белият дом отне акредитацията на журналист от Си Ен Ен", "date": "2018.11.20", "title": "Белият дом връща пропуска на изгонен журналист от Си Ен Ен"}
{"url": "http://clubz.bg/76054-evrozonata_pridyrpva_chast_ot_parite_na_es_kym_sebe_si", "text": "Германия и Франция оправдават очакванията, че ще увеличат разликата между “първата и втората скорост” на Европа. Снощи финансовите министри на еврозоната (Еврогрупата) разгледаха германо-френски проект за отделен бюджет на еврозоната от началото на 2021 година, по който министрите на финансите на двете страни Олаф Шолц и Брюно Льо Мер се споразумяха миналата седмица. Влакът за Европа - 1 тръгва. Който ще се качва, да се качва В   от срещата им, който Politico публикува през уикенда, прави впечатление, че бюджетът на 19-те ще се основава на  , макар да е замислен като част от седемгодишния бюджет на ЕС, и че ще го управляват   (що се отнася до стратегическите решения) и   (на оперативно ниво). Това означава, че част от държавите в ЕС за пореден път създават функция извън общностните структури и право, т.е. междуправителственият метод взема връх над общностния. То означава още, че вероятно част от ресурсите, които държавите с обща валута досега заделят за бюджета на ЕС, вече ще отиват в бюджета на еврозоната. Как това  ще засегне важните за страните извън еврото политики на ЕС (селскостопанска, кохезионна) предстои да видим. Не е ясно дали за бюджета на еврозоната нейните членки ще правят допълнителни вноски над сегашните си за общия европейски бюджет. Документът споменава само вноските като един от източниците за приходи на бюджета на еврозоната заедно с неясно дефинирани \"европейски ресурси\". Вноските биха идвали включително от евентуален данък върху финансовите транзакции - проект, върху който от години ЕС не може да постигне съгласие. Готвят ни ЕС II класа. На някого пука ли му? Документът предвижда държавните и правителствените ръководители на ЕС да определят размера на бюджета на еврозоната  и неговият таван да бъде предмет на предстоящите преговори за следващата многогодишна финансова рамка на ЕС (2021-2027 г.). Льо Мер, Шолц и отделно председателят на Еврогрупата Мариу Сентену казаха, че министрите не са обсъждали числа за размера на новия бюджет. Льо Мер призна, че още има спорни въпроси за това как той ще функционира и какви ще бъдат целите му. Съвместният документ ги определя като \"конвергенция и стабилизация\". Московиси нарече откритите въпроси около новия бюджет \"технически сложни и политически чувствителни\". В еврозоната са повечето от нетните донорки в сегашния бюджет на ЕС. Очаква се след 29 март догодина той да се лиши от най-голямата си нетна донорка извън еврото - Великобритания, която напуска ЕС. По груби преценки това би намалило приходите на европейския бюджет с между 10 и 12 на сто. Преходният период, който предвижда проектоспоразумението за \"Брекзит\" е възможно да отложи тази загуба с поне 21 месеца - ако британският парламент одобри проекта. Накратко, съществува риск освен \"Брекзит\" бюджетът на Еврозоната да намали средствата, които са на разположение на всички в ЕС и оттук да затрудни намаляването на дистанцията между най-богатите и най-бедните му страни. Готвят ни ЕС II класа. На някого пука ли му?", "date": "2018.11.20", "title": "Еврозоната придърпва част от парите на ЕС към себе си"}
{"url": "http://clubz.bg/76073-nato_rusiq_razpoloji_novi_raketi_v_evropa_i_narushi_dogovora_sys_sasht", "text": "САЩ изцяло спазват договора за премахване на ракетите със среден и малък обсег от 1987 г., заяви днес генералният секретар на НАТО Йенс Столтенберг преди участието си в заседание на Съвета на ЕС по външни работи. В Европа бяха разположени нови руски, а не американски ракети, добави той. Новите руски ракети подкопават договора. Тези ракети бяха изпробвани в продължение на години, те са преносими и могат да носят ядрени бойни глави, уточни Столтенберг. \n\tВсички трябва да призовем Москва да спазва договора прозрачно и изцяло. Не искаме нова надпревара във въоръжаването, добави генералният секретар.  Сключеният през 1987 г. договор сложи край на кризата, започнала през 80-те години на миналия век с разполагането на ракетите СС-20, насочени срещу западните столици. Споразумението укрепва сигурността на САЩ и техните съюзници в Европа и Далечния изток. С него се забранява на Вашингтон и Москва да притежават, произвеждат или изпробват изстрелвани от земята крилати ракети с обхват от 500 до 5500 километра. Неотдавна президентът на САЩ Доналд Тръмп изрази готовността на Вашингтон да се оттегли от договора заради поведението на Москва. Междувременно Русия съобщи за въоръжаването си с нови далекобойни ракети, способни да преодолеят всякакъв противоракетен щит. Тръмп ще вади САЩ от ракетен договор с Русия. Москва: Това е много опасна стъпка Руският президент Владимир Путин повдигна темата за решението на САЩ да напуснат Договора за ликвидиране на ракетите със среден обсег от 1987 г. на съвещание по развитието на въоръжените сили с водещи представители на министерството на отбраната, предадоха ТАСС и Асошиейтед прес. Той отбеляза, че Русия е реагирала на американската програма за противоракетна отбрана с разработване на нови оръжия, които според него са способни да проникнат през всеки евентуален ракетен щит. Путин същевременно изрази надежда, че Москва и Вашингтон могат да водят преговори за контрол над въоръженията с цел намаляване на напрежението, отбелязва АП. Руският лидер констатира влошаване на обстановката в света, по-специално на Корейския полуостров, в Украйна и в Близкия изток. Той заяви, че усъвършенстването на военната подготовка, включително отчитайки натрупания в Сирия боен опит, и снабдяването на армията и флота със съвременно въоръжение и техника са приоритетни задачи в развитието на руските въоръжени сили. В най-скоро време новите руски военноморски кораби ще получат свръхзвукови далекобойни ракети, с които ще могат да свалят крилати и балистични ракети на стотици километри разстояние. Ще се сдобият и с възможността да прехващат противникови палубни изтребители, още докато излитат - \"още над самолетоносача\", пише \"Известия\". Руски ракети могат да поразят цяла Европа от Черно море Източници от Министерството на отбраната в Москва информират, че изпитания на новите управляеми боеприпаси за \"уникалните\" руски зенитни комплекси \"Полимент-Редут\" са насрочени за идната година. Експерти твърдят, че тези ракети радикално ще увеличат бойните възможности на руския флот, по-специално в отбраната на стратегически обекти. Точните тактико-технически данни на новите оръжия още не са огласени, но вестникът предполага, че ракетите ще могат да поразяват аеродинамични цели на разстояние до 400 км и на височина до 35 км. Така новите руски фрегати и корвети ще получат според него \"дълга ръка\", с която ще могат да изграждат безопасна зона с радиус няколкостотин километра около морски и сухопътни обекти. Зона, непреодолима и за крилати, и за балистични ракети, дори за дронове, изтъква изданието. Руските въоръжени сили отделят максимално внимание на противовъздушната отбрана, отбелязва \"Известия\". В момента армията на Русия разполага в Крим автоматизирана система за управление, която ще свърже всички средства за ПВО и авиацията на полуострова. Под общо управление ще минат изтребителите, бомбардировачите, щурмовите самолети, бойните хеликоптери, дроновете, комплексите за ПВО и радарите, пише БТА.  Руски ракети могат да поразят цяла Европа от Черно море", "date": "2018.11.20", "title": "НАТО: Русия разположи нови ракети в Европа и наруши договора със САЩ"}
{"url": "http://clubz.bg/76077-plateniqt_otpusk_za_majchinstvo_nqma_da_se_pipa", "text": "Решението на Съда на ЕС, според което отпускът за отглеждане на дете не се зачита за трудов стаж и не дава право на платен отпуск след това, не налага промени в българското законодателство. Това заяви по bTV днес министърът на труда и социалната политика Бисер Петков. Коя е най-добрата държава за майчинство в света България няма да променя своите правила, стана ясно от изявлението на Петков. По-рано от синдикатите посочиха, че решението на Съда на ЕС противоречи на българската конституция. Работодателските организации обаче настояха платеният отпуск да отпадне. Отпускът за отглеждане на дете до двегодишна възраст не се признава за трудов стаж, който дава право на платен годишен отпуск, обяви през октомври т.г. Съдът на ЕС след преюдициално запитване от румънски съд. Социалният министър потвърди, че решението не налага промяна в българското законодателство, което е най-щедрото в ЕС за отпуска за майчинство. Двегодишният срок, в който майките ползват oтпycĸ зa oтглeждaнe нa мaлĸo дeтe, ce зaчитa зa тpyдoв cтaж и пpaвo нa гoдишeн oтпycĸ. Πo тaзи пpичинa тe имaт пpaвo нa плaтeн гoдишeн oтпycĸ cлeд зaвpъщaнeтo cи нa paбoтa, aĸo пoиcĸaт пиcмeнo paзpeшeниe зa целта. Бисер Петков: Хората с увреждания искат неща, граничещи с анархизъм Бисер Петков обаче посочи, че \"си струва да се води дебат дали за времето, в което си бил в отпуск, трябва да получиш платен годишен отпуск\". Относно предложението на бизнесорганизации отпускът от две години по майчинство да се съкрати заради недостига на работна ръка министър Петков заяви, че е по-добре това да става с насърчения. Той даде пример с разпоредбата от м.г., според която майките, върнали се предсрочно на работа, получават половината от обезщетението, което биха получавали, ако останат да гледат децата си вкъщи. Данните на НОИ потвърждавали интереса към тази мярка. Предложението на БСП да се увеличат парите за втората година от майчинството според министъра е мярка в обратната посока - ще задържи майките вкъщи. Ако парите за майчинство през втората година се увеличат, жените няма да бъдат насърчени да се върнат по-рано на работа, каза той. Социалният министър посочи, че българското законодателство е щедро на отпуски, свързани с майчинството. Бисер Петков заяви, че председател на Националния съвет за интеграция на хората с увреждания ще остане министърът на социалната политика въпреки подадената оставка от вицепремиера Валери Симеонов. Бисер Петков: Хората с увреждания искат неща, граничещи с анархизъм", "date": "2018.11.20", "title": "Платеният отпуск за майчинство няма да се пипа"}
{"url": "http://clubz.bg/76037-trygva_konkursyt_za_glaven_evroprokuror", "text": "Европейският съюз откри в понеделник конкурс за бъдещия ръководител на Европейската прокуратура, съобщи Европейската комисия. Желаещите могат да подадат документи до 18 декември. Европейската прокуратура ще разследва случаи, свързани с престъпления срещу бюджета на ЕС - измама, корупция и злоупотреби с данък \"Добавена стойност\". Очаква се прокуратурата на ЕС да заработи от 2020 г., като е възможно първоначално главният прокурор да бъде настанен в Брюксел, преди да се премести за постоянно в Люксембург.  към бъдещия главен прокурор на ЕС са да има поне  . Преди да поеме задълженията си, европейският главен прокурор трябва да премине лекарски преглед, за да се установи, че е  За да участва в избора, кандидатът трябва    Избраният следва да притежава или да бъде в състояние да получи достъп до класифицирана информация с равнище на сигурност EU Secret от властите в страната, на която е гражданин.  Неизпълнението на което и да е от тези изисквания за допустимост води до автоматично изключване от процедурата по подбор, се посочва в обявата. Що е то Европрокуратура и има ли почва у нас Насърчава се кандидатстването на жени. Списък на одобрените кандидати ще бъде предаден на Съвета на ЕС и на Европейския парламент за окончателен избор и назначаване. В обявата се добавя, че  . Според правилата за прокуратурата на ЕС главният прокурор действа единствено в интерес на Общността и при изпълнението на своите задължения не търси, нито приема, външни указания от граждани, държави, институции, служби или агенции. Кандидатите, които не са одобрени, ще бъдат уведомени за причините за това решение. Подборът ще бъде извършен от 12 бивши членове на Съда на ЕС и на Европейската сметна палата, бивши национални членове на Евроюст, членове на националните върховни съдилища, прокурори с висок ранг и юристи с общопризната компетентност, назначени от Съвета на ЕС по предложение на Европейската комисия.", "date": "2018.11.20", "title": "Тръгва конкурсът за главен европрокурор"}
{"url": "http://clubz.bg/76062-v_kongresa_na_sasht_veche_puskat_i_s_hidjab", "text": "Американският Конгрес ще промени вътрешния си правилник по инициатива на мюсюлманка, избрана за негов член. Целта е да бъде разрешено носенето на хиджаб в сградата, предаде Франс прес.  Илхан Омар, бивша сомалийска бежанка, беше избрана на междинните избори за член на Камарата на представителите от Демократическата партия. Тя участва в пренаписването на правилника на Конгреса, който от 181 години забранява главата на хората да е покрита с нещо, когато са в сградата. Сега се предвижда да има изключения по религиозни причини. Сред тях ще са ислямската забрадка, еврейската кипа и сикхският тюрбан. За първи път в Конгреса влизат две мюсюлманки Промяната би трябвало да бъде одобрена през януари от Камарата на представителите, в която сега мнозинство имат демократите. \n\tИлхан Омар се заканва да промени още няколко забрани, пише БТА.", "date": "2018.11.20", "title": " В Конгреса на САЩ вече пускат и с хиджаб "}
{"url": "http://clubz.bg/76067-ot_17_dekemvri_vinetkite_shte_mogat_da_se_konvertirat_v_elektronni", "text": "От 17 декември на сайта ни винетките ще могат да се конвертират от хартиени в електронни. Това съобщи директор на Националното тол управление в Агенция \"Пътна инфраструктура\" Антон Антонов пред БНТ. „От 17 декември на сайта ни винетките ще могат да се конвертират от хартиени в електронни. След това ние ще прехвърлим данните. Необходимо е да се въведе регистрационен номер и валидността й. Сайтът е допълни той. Ако водачите не са прехвърлили винетката си, не трябва да отлепят хартиения вариант, тъй като може да карат с него докато е валиден.", "date": "2018.11.20", "title": "От 17 декември винетките ще могат да се конвертират в електронни"}
{"url": "http://clubz.bg/76078-sekretarqt_na_agenciqta_za_bylgarite_v_chujbina_s_427_000_lv_za_cherni_dni", "text": "Главният секретар на Държавната агенция за българите в чужбина (ДАБЧ) Красимир Томов е кътал в банков сейф равностойността на 427 000 лв. Това става ясно от съобщение на Специализираната прокуратура, която е иззела чужда валута и левове от банкова касета на държавния чиновник. Заради поста си той е длъжен да декларира собствеността си в годишна декларация, но нищо подобно не фигурира в нея. Правителството уволни арестувания шеф на агенцията за българите в чужбина Както е известно, Томов, председателят на агенцията Петър Харалампиев и сръбски гражданин - посредник, са в ареста по обвинение за дръжностни престъпления, търговия с влияние и принуда при издаването на т. нар. удостоверения за български произход на лица, които не са имали основания за това. Скандалът се разрасна до самите върхове на коалиционния партньор в управлението ВМРО, тъй като различни служители твърдят включително пред западни медии, че в България процъфтява търговия с паспорти за граждани на ЕС и тя е ръководена от \"единия вицепремиер - патриот\".    \"Нувел обсерватьор\": Как България фабрикува фалшиви и опасни европейци Една от сновните тези на защитата на Харалампиев и Томов по време на гледането на мярката за неотклонение обаче бе, че при акцията срещу двамата не са намерени никакви пари. Украинска попзвезда и едни липсващи пари в делото за българите в чужбина От съобщение на спецпрокуратурата днес става ясно, че със съдебно разрешение на 13 ноември от въпросната банкова касета са намерени и иззети значително количество недекларирани пари в различни купюри и валути - евро, долари, британски паундове и левове. Обвинителите поясняват, че претърсването и изземването на парите от банковата касета, както и последващият им оглед като веществено доказателство са извършени след гледането на мярката за \n\tнеотклонение заради декларирана служебна ангажираност на адвокатите. Отделно от това, едно от интересните изказвания на прокурор по време на делото, бе, че пък у Петър Харамапиев са намерени значителни портфейли с виртуална валута - биткойн.  \"Нувел обсерватьор\": Как България фабрикува фалшиви и опасни европейци Украинска попзвезда и едни липсващи пари в делото за българите в чужбина", "date": "2018.11.20", "title": "Секретарят на агенцията за българите в чужбина с 427 000 лв. за черни дни"}
{"url": "http://clubz.bg/76068-kogato_intelektualcite_izbiraha_mis_bylgariq", "text": "Коя е първата носителка на титлата Мис България, как е проведен конкурсът и кой го е журирал? На тези и още въпроси ще даде отговор изложбата „Една история от Градското казино в София“, която ще бъде открита на 22 ноември в столичната галерия „Дечко Узунов“. Изложбата ще ни върне в началото на миналия век, когато женската красота е била оценявана от художници, а Градското казино в София е било водещо културно средище – то е такова и днес, вече като познатата Софийска градска галерия. Но и навремето е било място за писателски срещи, театрални и музикални вечери, благотворителни карнавали и ред други светски събития. Там, на 31 януари 1929 г., се провежда и изборът на първата Мис България – Люба Йоцова. Документалният разказ проследява конкурса за красота, иницииран от френския вестник „Le Journal“ – генерален организатор на Мис Европа под патронажа на Съюза на френските артисти. В журито влизат биохимикът проф. Асен Златаров  , скулпторът Андрей Николов, оперната певица Констанца Кирова, писателят Добри Немиров, художниците Стефан Иванов и Никола Маринов, карикатуристът Райко Алексиев и журналистът Данаил Крапчев. Критериите са определени от проф. Златаров: Разказът за конкурса е представен чрез статии и репортажи, публикувани в тогавашните вестници. Посетителите в галерия „Дечко Узунов“ ще видят как женската красота се превръща в муза за мнозина наши художници – ще бъде изложена картината „Портрет на Елена Нигрита“, непоказвана от десетилетия творба на Андрей Николов. През 1929 г. скулпторът призовава от първата страница на в-к „Зора“: Изложбата ще разкаже какво се случва с нашата избраничка на „Мис Европа“ в Париж, какво споделя в интервю за френската преса, как е посрещната при завръщането си у нас. След участието си там, българката получава покана да представи страната ни и на „Мис Вселена“ в САЩ, но отказва. Люба Йоцова става рекламно лице на редица продукти – машина за къдрене на коса „Йожен“, цигари на фабрика „Томасян“, фабрика за парфюми пуска одеколон „Люба“, в ресторант „Юнион палас“ се предлага сладолед „Люба“… В нейна чест се организират гала вечери в най-добрите столични ресторанти. Хубавицата получава застраховка от застрахователно дружество „Балкан“ на стойност половин милион лева, подаряват ѝ тоалети от прочутите модистки Райна Ракарска и Пелагия Видинска, има предложения да бъде обслужвана безплатно и за дълго в парфюмерийни магазини, фризьорски салони и ресторанти, кина, театри. Куратори на „Една история от Градското казино в София“ са Рамона Димова и Пламен В. Петров.", "date": "2018.11.20", "title": "Когато интелектуалците избираха мис България"}
{"url": "http://clubz.bg/76050-sled_ostavkata_na_simeonov_shte_stanat_po_vidimi_vytreshnite_razlomi", "text": "За дремещи социални напрежения. В по-голяма степен обаче - за недоволство от управленския стил и от оправдаването на управленска или организационна некадърност с политически клишета. За вътрешен бунт срещу неуважението на властта към гражданите. Поне от няколко месеца управляващата конструкция е в процес на „деконструкция“.  От морална гледна точка оставката беше неизбежна, въпрос на време. Основните й ефекти обаче няма да са морални, а чисто политически. След нея ще станат по-видими вътрешните разломи и коалиции, които или ще намерят някакво ново балансиращо статукво, или ще доведат до предсрочни избори след (или дори заедно с) Европейските. Оставката на Симеонов увеличава тежестта на \"Атака\", а с това – на два скачени съда – проруското лоби и това на ДПС. Да припомним, че на практика всички номинации на \"Атака\" за членове на кабинета са близки именно до Движението. С продължаващи отстъпки пред ДПС, ГЕРБ може да запази кворума, но нечий златен пръст ще бъде непрекъснато на спусъка. Видимата зависимост от Движението не е в полза на Борисов, така че колкото и нежелан вариант да са предсрочните избори, би отишъл на тях. Другата възможност е „патриотите“  да намерят нов modus vivendi, по призива на Сидеров.  Което би означавало да удовлетворят желанието му да е евродепутат и да легитимират зависимостите  му, но видимо да се държат като „разумен коректив“ на управлението и да не правят очебийна зависимостта на ГЕРБ от ДПС. Ако стиковат интересите си в  тази конфигурация, кабинетът може да изкара и по-дълго. Поне докато не стане ясно колко енергия има в протестите и кого могат да доведат до властта. Чисто обективни условия, не виждам. Гневът и стремлението на хората винаги са били за две неща – за истината и хляба – независимо с какви съвременни термини ги наричаме. В момента, икономически основания за масови протести, няма. Безработицата е ниска, доходите, макар и с бавни темпове, нарастват, не се очаква рязък скок на цените. По-сложен е въпросът с „истината“, т.е. с доверието към моралната легитимност на властта, с усещането, дали тя служи на хората, или си служи със хората. Тук нещата никак не стоят добре. Недоверието към политическата класа е повече от кризисно и в този смисъл, протестни настроения могат да бъдат катализирани.  Проблемът е, че на сцената няма убедителен субект, който да изрази въжделението на хората към „истината“ в политиката. Зад сцената някои актьори изглежда като че ли загряват, но дали измежду тях ще има автентични, предстои да видим.  За мене обаче по-съществено е друго - не виждам  страст у новите поколения, които излизат на сцената, т.е. 30-40 годишните да поемат съдбите си и съдбата на страната в своите ръце. Когато това стане, те ще излъчат и своя лидер. Да си припомним, че когато Борисов става главен секретар на МВР и започва политическата си кариера, той е на 42 години. Новите лидери ще бъдат от поколението на днешните „четиридесет“. ----", "date": "2018.11.20", "title": "След оставката на Симеонов ще станат по-видими вътрешните разломи"}
{"url": "http://clubz.bg/76066-shtastliv_hiks_za_holandiq_sreshtu_germaniq_i_pyrvo_mqsto_v_grupata_snimki", "text": "Холандия попълни топ 4 на победителите в групите от 1-а до 4-та в дивизия А на Лигата на нациите с помощта и на много късмет. \"Лалетата\" губеха с 0:2 като гости на Германия в Гелзенкирхен, но стигнаха до 2:2 с попадения в последните минути. Равенството качи тима на Роналд Куман на върха със 7 точки. Толкова има и Франция, но головата разлика на футболистите от \"ниската земя\" е значително по-добра - 8:4 срещу 4:4. Германия остана на трето място - без победа, с по две равенства и загуби. Така \"маншафтът\", който записа исторически провал на Мондиала, продължава със слабото си представяне и изпраща една от най-лошите години в цялата си история. Холандия се присъединява към Швейцария, Португалия и Англия за полуфинали, финал и мач за 3-4 място пред юни догодина. Ще се тегли жребий за определяне на двойките. Домакини са иберийците. Победителят ще вземе купата на първия турнир Лига на нациите и ще си осигури участие на Евро 2020. От дивизия А в В за догодина изпадат Германия, Исландия, Полша и Хърватия.  Снощи в Гелзенкирхен тимът на Йоахим Льов доминираше срещу холандците, които отидоха в миньорския град с цел да не загубят, за да изпреварят световните шампиони. Тимо Вернер откри още в 9-ата минута, а в 20-ата Лерой Сане удвои, като и двата гола паднаха при сходни ситуации и удари от границата на наказателното поле. Домакините имаха и други възможности.  Това продължи и след почивката, когато Вернер, Сане и Серж Гнабри можеха да направят 3:0 и да решат всичко. Играта на Холандия не вървеше.  В 85-ата минута Киунси Промес все пак намали резултата. Това даде увереност на гостите поне за финални атаки. И нелогичното се случи в добавеното време, когато защитникът Върджил ван Дайк засече топката в мрежата на Мануел Нойер след центриране отдясно - 2:2 и радост в оранжево.  България завърши с равенство и второ място в Лигата на нациите (СНИМКИ) В група 1 на дивизия В Чехия победи Словакия с 1:0 в регионално дерби, така чехите станаха втори, а победител в тройката е Украйна. В 4-та група пък Дания и Ирландия направиха 0:0 в мач без значение. \"Червения динамит\" се изкачва в най-горната дивизия, а ирландците изпадат. Тази вечер са последните мачове, след което годината за националните отбори приключва. През декември ще се тегли жребий за елиминациите (по дивизии) и за европейските квалификации.", "date": "2018.11.20", "title": "Щастлив хикс за Холандия срещу Германия и първо място в групата (СНИМКИ)"}
{"url": "http://clubz.bg/76045-shte_ima_li_vtori_referendum_za_brekzit", "text": "Според активисти първата стъпка е парламентът да отхвърли проектоспоразумението на Мей за развода. За да се стигне до напускане на ЕС по условията на нейната сделка, Мей трябва да получи подкрепата на парламента.  Силата на бунта в нейната Консервативна партия и гневът на съюзниците от северноирландската Демократическа юнионистка партия показват, че тя ще срещне трудности в прокарването на сделката, даже при значителна подкрепа от депутати лейбъристи. Провалът на сделката на Мей ще вкара Обединеното кралство още по-дълбоко в кризата. Трима от четиримата живи бивши британски премиери - Джон Мейджър, Тони Блеър и Гордън Браун - са казали, че втори референдум е начин за излизане от кризата. \"Все още вярвам, че този \"Брекзит\" може да бъде спрян\", каза Блеър пред Ройтерс миналия месец.  Опозиционната Лейбъристка партия, която също е разделена по въпроса за \"Брекзит\", даде знак, че ще се стреми да предизвика национални избори, ако Мей получи парламентарна подкрепа. Но за си осигури избори, две трети от 650-те депутати в парламента ще трябва да гласуват за това.  \n\tДругият начин е ако парламентът гласува вот на недоверие на правителството. Тогава следва 14-дневен \"гратисен период\", в който да се гласува вот на доверие към ново правителство. Ако новото правителство не спечели вота, то според Института за управление до 17 работни дни трябва да се състоят нови избори.  \n\tАктивистите за \"Брекзит\" смятат, че лейбъристите няма да съумеят да предизвикат избори.  След евентуалните седмици на криза и неуспеха на различни други варианти - избори, нов премиер, опити за предоговаряне с ЕС - накрая парламентът би могъл да поиска нов референдум. Точният механизъм за това не е ясен, но депутатите може да одобрят решение с призив за нов референдум като средство за излизане от задънената улица. Това решение трябва да бъде подкрепено от законодателен акт за референдум.  Произвеждането на референдум би отнело месеци, така че Европейският съюз трябва да бъде помолен за още време, тъй като според настоящото състояние на нещата Обединеното кралство трябва да напусне на 29 март 2019 г. в 23,00 ч. по Гринуич. Ключов момент от искането за отлагане е въпросът дали Обединеното кралство може да оттегли активирането на член 50 от Лисабонския договор, задействан от Мей преди близо две години.  Тъй като тази клауза не била използвана никога досега, юристите са на различно мнение дали тя е обратима, или не. Но британският дипломат, разработил клаузата, Джон Кър нееднократно е твърдял, че тя може да бъде деактивирана. Съдиите в Европейския съд ще разгледат на 27 декември казуса с \"Брекзит\" и ще обсъдят дали Великобритания може едностранно да оттегли решението си да напусне ЕС.  Не е ясно.  Мнозина поддръжници на \"Брекзит\" казват, че произвеждането на такъв вот ще вкара Обединеното кралство в най-голямата конституционна криза в неговата история и даже може да доведе до безредици. Социологически анкети и научни изследвания показват, че страната остава разделена. Публикувани миналия месец резултати от едно проучване, обхващащо 20 хиляди гласоподаватели, показват вот за оставане в ЕС.  Много анкети преди референдума през 2016 г. предричаха, че британците ще гласуват за оставане в клуба, към който се присъединиха през 1973 г. Но ако гласуват за напускане и на втори референдум, това със сигурност ще означава, че страната ще трябва да напусне.  Естествено, не е ясно.  Джо Джонсън, по-малкият брат на Борис Джонсън, се оттегли от правителството по-рано този месец с призив за нов референдум. Хората трябва да бъдат попитани \"дали искат да се продължи с \"Брекзит\" сега, когато знаем сделката и с какво всъщност разполагаме, дали трябва да напуснем без сделка и дали уравновесените хора по-скоро биха приели сделката, която вече имаме в в Европейския съюз\", каза той.  Привържениците на \"Брекзит\" казват, че би било несправедливо да има два варианта за \"Брекзит\" и един за оставане, защото това ще раздели гласовете за \"Брекзит\".  Перспективата пред петата по големина икономика в света да се върне в стадото със сигурност ще бъде приветствана от повечето лидери в ЕС. Председателят на Европейския съвет каза миналата седмица, че ЕС е готов за отмяна на Брекзита. Френският президент Еманюел Макрон е намеквал, че Великобритания все още може да промени мнението си.  Опонентите на идеята за втори референдум казват, че той няма да реши нищо, дори избирателите да предпочетат оставане в ЕС. Тогава привържениците на Брекзита биха поискали трети, решаващ референдум, който да намери отговор на въпроса, преследващ Обединеното кралство, откакто губи империята си: Трябва ли да продължи самостоятелно, или да е партньор в Европейския съюз. ------- -------", "date": "2018.11.20", "title": "Ще има ли втори референдум за Брекзит?"}
{"url": "http://clubz.bg/76069-volen_siderov_veche_se_dyrji_kato_opozicioner", "text": "Политологът Даниел Смилов заяви пред бТВ, че големият въпрос е дали правителството ще изкара до евроизборите, а причината е раздорът в \"Обединени патриоти\". Той посочи и възможните варианти за оцеляването на кабинета. Според него лидерът на \"Атака\" Волен Сидеров вече говори като опозиционер Политологът Мария Пиргова е убедена, че кабинетът ще падне преди евроизборите. Според нея признак за раздора в коалицията са неработещите институции. Според нея Волен Сидеров ще напусне коалицията, защото той се опитва да оглави \"патриотите\" при евентуални следващи избори.", "date": "2018.11.20", "title": "\"Волен Сидеров вече се държи като опозиционер\""}
{"url": "http://clubz.bg/76065-evrokomisiqta_trqbva_da_predstavi_nov_byudjet_za_2019_g", "text": "Еврокомисията ще трябва да представи нов проектобюджет за 2019 г. Това стана ясно в полунощ в Брюксел (1 ч българско време), след като изтече срокът на помирителния период, в който Европарламентът и Съветът на ЕС трябваше да постигнат съгласие по въпроса. Едно от разногласията бяха парите за научни изследвания. Европарламентът предпочита за целта да бъдат използвани непохарчени суми от предишните години. В Съвета на ЕС обаче смятат, че така ще бъде създаден прецедент с неизвестни последици в бъдеще. Съветът на ЕС отхвърля бюджета на Европарламента От Парламента искат също така по-малки вноски в бюджета на Съюза за финансирането на механизма за помощ за сирийските бежанци в Турция. През юни страните членки се разбраха да финансират с допълнителни 3 милиарда евро механизма за бежанците. 2 млрд. от тази сума ще дойдат от бюджета на ЕС. Останалият 1 милиард ще бъде осигурен чрез вноски от държавите членки според техния дял в брутния национален доход (БНД) на Евросъюза. За 2019 г. ЕП настоява за бюджетни разходи на стойност 149,3 милиарда евро. Това е малко над сумата, за която са се договорили страните членки - 148,2 милиарда. По-специално ЕП отхвърли предложенията на държавите от ЕС за съкращения на схемите за растеж и създаване на работни места, възлизащи общо на 794 милиона евро. Предложението на ЕП включва също допълнителни 362 милиона евро за програмата „Еразъм“ за обмен в областта на образованието, спорта и младежта, както и 347 милиона евро за инициатива в подкрепа на младежката заетост. В бюджета, одобрен от страните членки, се предвиждат икономии чрез съкращаване на административни разходи.  Сега Еврокомисията трябва да представи новия проектобюджет до края на този месец. Ако до началото на 2019 г. той все още не е окончателно одобрен, трява да бъде приложена системата на условната дванадесета част. Това означава, че всеки месец за всяка глава от бюджета може да се изразходва сума, не по-голяма от 1/12 от бюджетните кредити за предходната година или от проектобюджета, предложен от ЕК, като се взема по-малката сума.", "date": "2018.11.20", "title": "Еврокомисията трябва да представи нов бюджет за 2019 г."}
{"url": "http://clubz.bg/76060-svetyt_e_zaplashen_ot_ednovremenni_i_kombinirani_kataklizmi", "text": "До края на века някои райони на света могат да се сблъскат с множество климатични бедствия, случващи се по едно и също време, от горещини до пожари, като се премине през наводнения. Това показва ново изследване на специалистите от Хавайския университет, предаде Франс прес. Понякога тези бедствия може да са шест едновременно. Емисиите на парникови газове в основата на климатичните промени са вече отговорни за покачването на температурата на планетата. В по-сухите райони това може да доведе до суша и дори до катастрофални пожари. В по-влажните зони дъждовете и наводненията се умножават, докато супербурите се образуват над затоплените океани. \n\tВ изследването се предупреждава за риск от \"каскадно вилнеене\" на природните бедствия. 76 станаха жертвите на пожарите в Калифорния, 1300 са в неизвестност Миналата година във Флорида имаше голяма суша, рекордно високи температури, стотина пожара и урагана Мичъл, припомнят експертите. \n\tВероятността за тази едновременност на стихиите зависи от географията и от усилията за намаляване на парниковите емисии. Ако, както предвижда Парижкото споразумение за климата, светът успее да ограничи затоплянето в най-лошия случай с 2 градуса по Целзий в сравнение с прединдустриалната ера, Ню Йорк вероятно ще бъде изложен на един климатичен риск на година до края на века. Но ако емисиите на въглероден диоксид продължават с настоящото темпо, американският мегаполис може да преживява до четири природни катаклизма по едно и също време, също както и Мексико, а Сидни и Лос Анджелис - по три. По бразилските брегове може да има по пет катаклизма на година. България е с добри шансове да преживее климатичните промени Учените са се базирали на хиляди изследвания, които са разглеждали специфични бедствия, като пожари, наводнения, покачване на нивото на морето, бури, суша, окисляване на океаните и са анализирали шест аспекта на тези стихии върху живота на хората, а именно здраве, храна, вода, икономика, инфраструктура и сигурност. \n\tИ ако тропическите крайбрежни зони се очертава да бъдат най-засегнати, умерените зони, близки до полярните райони, като Тасмания или някои частни на Канада и Русия, биха могли да бъдат по-пощадени. В най-лошия сценарий например Гренландия изглежда най-малко изложена на едновременни климатични рискове, пише БТА. България е с добри шансове да преживее климатичните промени", "date": "2018.11.20", "title": "Светът е заплашен от едновременни и комбинирани катаклизми"}
{"url": "http://clubz.bg/76044-tagesshpigel_putin_veche_ne_e_dobriqt_car", "text": "Владимир Путин вече не е добрият цар. Експерти обсъждат в Сибир какво ще се случи през идните години под президентството на Путин. Надеждите за реформи се топят, макар руснаците да ги жадуват.  Снегът е нещо обичайно, минусови температури също. Но само с това аналогията със “Сибирският Давос” е вярна. Под планински върхове дълбоко в Сибир всяка година се събират експерти в областта на политиката и икономиката, за да обсъждат големите въпроси, поставени пред Русия. Преди почти 20 години опозиционният политик Владимир Рижков сложи началото на тези срещи в сътрудничество с германската фондация “Фридрих Науман”. Руската република Алтай е родината на бившия депутат от Думата. За него не са толкова важни планинската панорама и чистият въздух. Почти 3000 км източно от Москва може да се дискутира далеч по-свободно, отколкото в руската столица. Джонатан Лител: Режимът на Путин се крепи на кражби и корупция Но в миналато дори в Сибир имаше неприятности. Преди две години под натиска на властимащите бившият депутат от Думата Рижков не успя да намери хотел за срещата на експертите. Първо се заговори за някаква грипна епидемия. Въпреки меките тогава температури пък съобщиха, че водопроводът в хотела е замръзнал, за да може в последния момент да се провали мероприятието, организирано от критика на Кремъл и германската фондация. Опозиционната дейност в Русия е трудна работа. Това непрестанно го усещат политици и активисти. Този път обаче всичко мина гладко. При тазгодишната среща ставаше дума за “прозиране в бъдещето”, както се изрази Рижков. В центъра на дискусията беше наскоро започналият четвърти президентски мандат на Владимир Путин: Какъв ще е пътят в политиката и икономиката във времена на налагане на санкции? И какво ще се случи през изборната 2024 година, през която по силата на конституцията Путин няма да има право да се кандидатира за пореден президентски мандат? Все по-често се задава въпросът за наследник на Путин, отговор няма. Ето защо политологът Кирил Рогов смята за възможна изненада – внезапно представяне на наследник, както навремето преди почти 20 години се случи с Путин, когато Борис Елцин се оттегли от поста. Възможна е обаче и промяна в конституцията, която да позволи на действащия президент да продължава да управлява. Не е изключено и Путин да застане начело на Държавен съвет, нещо като политбюро. Всичко това обаче засега са само спекулации. Най-вероятно и самият Путин няма отговор, а ако има, той няма да проникне през дебелите стени на Кремъл. Одобрението за Путин падна до 4-годишен минимум - 66% Според сегашната ситуация през идните години не се задават промени в досегашния курс, дори при спада през миналите месеци на популярността на политиката на президента. В цялата страна хората протестираха срещу оспорваната пенсионна реформа, а проправителствената партия (Единна Русия – б. р.) изненадващо претърпя загуби на последните регионални избори. Системата “Путин е равносилно на Русия” преживя криза. Междувременно мнозинството в страната настоявало за осезаеми промени в начина на живот. Колесников се опасява, че това няма да се случи. По-скоро политически и кономически през идните години Русия щяла да затъва в задънена улица. Но дори и да липсва надежда за промяна, с дейността си на опозиционер Рижков иска поне да покаже на хората, че е налице либерален глас. Той се надява през 2024 г. Путин да сдаде властта, а чрез наследника му да настъпи поне малко по-прогресивна политика. Преди това обаче предстои продължителна депресия, смята Колесников. Правителството не търсело източници за растеж, казва пък Рогов. Според него руското правителство искало да внуши на хората, че икономическите проблеми в страната в значителна степен се дължат на наложените от Запада санкции. Според него икономическият модел е изчерпан. За Русия актуалният икономически ръст от 1,5 на сто означавал стагнация. Вместо това всичко върви, както преди. Дългият период на висока цена на петрола налива пари в държавната хазна на доставчика на суровини Русия. През тази година финансовото министерство разчита на излишък в държавния бюджет от почти 30 милиарда евро – първият положителен резултат от 2011 г. Путин не изправи Русия, а я обсеби Същевременно Москва се надява на чуждестранни инвестиции, докато руски бизнесмени предпочитат да изнасят състоянието си зад граница. В началото на ноември Путин прие германски топ мениджъри и лобира за повече инвестиции. Той обяви премахване на излишни бюрократични препятствия, както и да направи всичко възможно чужди инвеститори да се чувстват максимално добре. Според Путин отношенията трябвало да продължат да се развиват въпреки икономическите напрежения. След анексирането на Крим и войната в Украйна напоследък напрежението понамаля. Расте готовността за диалог, особено, когато иде реч за сделки. През първите осем месеца на тази година сделките между германски и руски предприятия в сравнение с миналата година нараснаха с 8,1 та сто и достигнаха 40,8 милиарда евро. Което все пак е почти половината в сравнение с рекордната 2012 г. От друга страна германските преки инвестиции сега са толкова високи, колкото не е било от 2010 г. По данни на националната банка Бундесбанк за 2017 г. те възлизат на 1,6 милиарда евро. Преди броени дни федералният икономически министър Петер Алтмайер лобира за подобряване на отношенията. Макар и поради други причини Рижков също се надява на по-интензивен диалог между Русия и Европа, особено с Германия. Тесни контакти и по-интензивен обмен между Изтока и Запада могат да покажат на хората в Русия други, по-открити пътища в политиката и икономиката – една алтернатива на курса на Кремъл. Докато обаче това стане, трябва да се състоят още срещи под възвишенията на Алтай. Трябва да изтече и много вода в реката Катун. Одобрението за Путин падна до 4-годишен минимум - 66% Путин не изправи Русия, а я обсеби", "date": "2018.11.20", "title": "\"Тагесшпигел\": Путин вече не е добрият цар"}
