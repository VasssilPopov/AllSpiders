{"url": "https://clubz.bg/84657-trymp_pak_plashi_teheran_s_vojna", "text": "Президентът на САЩ Доналд Тръмп заплаши, че ще има ответна атака срещу Иран, ако Техеран предприеме удари по каквито и да било американски цели, съобщи агенция Ройтерс, цитирана от БТА. Иран обяви края на дипломацията Русия осъди днес като \"безразсъдни\" и \"дестабилизиращи\" новите санкции на САЩ срещу Иран и обвини Вашингтон, че се опитва да \"прекъсне\" пътищата за преговори по иранската ядрена програма, предаде Франс прес, цитирана от БТА. Според Москва, новите американски санкции са насочени към висшите ирански ръководители, между които върховния лидер, и представляват \"нова илюстрация на постоянните опити на САЩ да налагат волята си на суверенни държави\". Секретарят на руския Съвет за сигурност Николай Патрушев каза по-рано днес, че американският дрон, свален от Иран миналата седмица, е бил в иранско въздушно пространство, а не в международно, както твърди Вашингтон. Санкциите на САЩ орязали с 30% военния бюджет на Иран Великобритания не очаква САЩ да поискат Обединеното кралство да се включи във война срещу Иран, а и Лондон е малко вероятно да се съгласи да участва в такъв конфликт, заяви днес в парламента британският министър на външните работи Джереми Хънт, цитиран от Ройтерс. Министърът допълни, че посланието, което Великобритания и партньорите ѝ в ЕС, в частност Франция и Германия, изпращат по въпроса за иранската ядрена програма е, че тази седмица е решаваща. В Брюксел генералният секретар на НАТО Йенс Столтенберг призова за спокойствие в региона на Персийския залив и посочи, че алиансът не може да играе някаква роля в противопоставянето между Вашингтон и Техеран, предаде Асошиейтед прес. Столтенберг заяви това преди утрешната среща на министрите на отбраната от НАТО, в която ще участва и новият изпълняващ длъжността министър на отбраната на САЩ Марк Еспър. Генералният секретар на алианса допълни, че съюзниците са обезпокоени от ситуацията в Персийския залив. \"Обезпокоени сме и от дестабилизиращите действия на Иран в региона\", заяви Столтенберг. Двайсет и осемте съюзника на САЩ от НАТО очакват от Еспър да ги запознае със стратегията на Вашингтон да принуди чрез икономически натиск Иран да предоговори международното ядрено споразумение.  Ирански рибари са открили фрагменти от сваления от Ислямската република миналата седмица американски дрон. Това заяви днес в Туитър иранският посланик във Великобритания Хамид Баейдинеджад, цитиран от Ройтерс. Той публикува съобщението си в социалната мрежа заедно със снимка на мъж, който стои до рибарска лодка и до нещо, което изглежда като парче метал с лого на военновъздушните сили на САЩ. Според твърденията на официален Техеран безпилотният самолет е свален над ирански териториални води, докато представители на Вашингтон казаха, че това е станало над международни води. Санкциите на САЩ орязали с 30% военния бюджет на Иран", "date": "2019.06.25", "title": "Тръмп пак плаши Техеран с война"}
{"url": "https://clubz.bg/84640-koq_partiq_kolko_pari_shte_vryshta_v_haznata_spisyk", "text": "Малко след като тази сутрин съветът на голямата коалиция ГЕРБ-\"Обединени патриоти\" се събра, за да реши, че тепърва ще се дебатира по нов размер на партийната субсидия, Министерството на финансите публикува конкретна информация за това коя партия колко пари трябва да върне в бюджета. Както е известно, след като стана ясно, че формациите са получавали вместо 11 лева на действителен глас 13,23 лева, правителството внесе светкавично законодателно изменение, според което надвнесените средства ще трябва да бъдат върнати, а прокуратурата откри данни за престъпление в Министерството на финансите. Става въпрос за периода от 26 май 2016 г. до 31 март тази година. Мярката засяга всички партии, получили над 1% от гласовете на парламентарни избори за периода, без оглед на това били ли са в коалиция или не. Те са общо 39. А общата сума за възстановяване възлиза на точно  Прието: партиите ще връщат надвзетите субсидии Най-голяма е сумата за управляващата ГЕРБ - над 5,5 милиона лева, като веднага след публикуването на данните оттам побързаха и да се похвалят, че вече са върнали парите в държавния бюджет. Следва БСП с над 4 милиона лева, трета е ДПС с 1,6 милиона лева. Партиите от \"Реформаторския блок\" трябва да връщат от 43-тото Народно събрание малко над 121 хил. лв. От тях близо половината се пишат на ДСБ – 47 хил. лв. Движение \"България на гражданите“ ще връщат 38 хил. лв., СДС близо 22 хил. лв., партията на Касим Дал, която също беше част от коалицията – 5,4 хил. лв., БНД на Борислав Великов – 5,4 хил. лв, а земеделците на бившия военен министър Николай Ненчев – малко над 3 хил. лв.  Сред длъжниците на хазната са и формациите в предвожданата от Николай Бареков коалиция \"България без цензура“. Общата сума при тях е близо 78 хил. лв. Партията на Бареков -  партия \"България без цензура\" и \"Движение презареди България\" имат най-голям дял – близо 39 хил. лв. Пари от държавата субсидия ще връщат и близките до Христо Ковачки партии \"Лидер“ и \"Български демократичен център\". По около 8 хил. лв. трябва да възстановят на хазната и Земеделски народен съюз и партия \"Гергьовден“. \n\t ", "date": "2019.06.25", "title": "Коя партия колко пари ще връща в хазната (СПИСЪК)"}
{"url": "https://clubz.bg/84644-radev_i_golemiqt_adronen_kolajder_snimki", "text": "Европейската организация за ядрени изследвания – ЦЕРН се утвърди като стандарт за качество. Гордея се, че български специалисти имат принос за развитието на науката, която тук се създава на световно ниво, заяви президентът на среща с наши сънародници, които работят в организацията в Женева, съобщиха от прессекретариата на държавния глава. Президентът призова българските учени в ЦЕРН да подкрепят развитието на наука с висока добавена стойност в България. Над 13 000 учени от 97 държави от цял свят провеждат научни изследвания в ЦЕРН, а общо над 100 български специалисти сътрудничат с организацията. Президентът заяви, че ръководството на ЦЕРН е дало прекрасна оценка за работата на нашите специалисти там. По думите на президента България има потенциал да бъде водещата държава при създаването на Международен институт за устойчиви технологии в Югоизточна Европа с апаратура, предоставена от ЦЕРН и в тази насока подкрепата на младите български учени от ЦЕРН с доказана експертиза и опит е от изключително значение. В ЦЕРН Румен Радев беше посрещнат от Генералния директор на организацията Фабиола Джаноти. Държавният глава посети тунела, в който е разположен Големият адронен колайдер (LHC) - ускорител, в който се сблъскват частици при скорост близка до тази на светлината. Тунелът с апаратурата се затваря в кръг с периметър около 27 км. Президентът се запозна с работата и на детектора CMS, конструирането на който е с голямо българско участие. В него се наблюдават и записват резултатите от сблъсъка на частици.  ", "date": "2019.06.25", "title": "Радев и Големият адронен колайдер (СНИМКИ)"}
{"url": "https://clubz.bg/84656-bylgarin_zagina_pri_katastrofa_v_rumyniq", "text": "Българин е загинал, а четирима са ранени, при катастрофа на микробус на пътя Гюргево-Букурещ, съобщават от посолството ни в Румъния, цитирани от Нова тв.. Инцидентът, които е станал днес по обяд, е потвърден от Полицейски инспекторат-Гюргево. Ранените са настанени в болница. При необходимост от съдействие българските граждани могат да се свържат с посолството на България в Румъния на тел.: +40 21 230 21 50; +40 21 230 21 59 или дежурни телефони в извънработно време: +40 21 230 21 50; +40 21 230 21 59.", "date": "2019.06.25", "title": "Българин загина при катастрофа в Румъния"}
{"url": "https://clubz.bg/84655-kola_pylna_s_gazovi_butilki_se_vrqza_v_us_posolstvoto_v_seul", "text": "Кола, пълна с газови бутилки се вряза в главния портал на посолството на САЩ в Сеул, дни преди президентът Доналд Тръмп да пристигне тук на посещение, предаде британският в. \"Индипендънт\". Южнокорейската полиция е казала, че превозното средство, взето под наем, направило \"внезапен завой\", преди да се блъсне в портите на комплекса, охранявани от американска морска пехота. Четиридесетгодишен мъж е арестуван във връзка с инцидента и сашон с повече от 20 еднократни газови бутилки бил намерен в багажника на колата. Полицията не коментира мотивите за инцидента, в който няма пострадали. Мерките за сигурност в посолството се очаква да бъдат повишени преди посещението на Тръмп, което ще включва среща с южнокорейския му колега Мун Дже Ин.", "date": "2019.06.25", "title": "Кола, пълна с газови бутилки, се вряза в US посолството в Сеул"}
{"url": "https://clubz.bg/84658-karaqncheva_kym_lavrov_su_25_shte_bydat_remontirani_v_bylgariq_kanim_i_ruski_specialisti", "text": "Това е заявила председателката на Народното събрание Цвета Караянчева на поредната си среща в Москва, този път с министъра на външните работи на Русия Сергей Лавров, цитирана от пресцентъра на парламента. Правителството отпусна 82,5 млн. лв. за ремонт на Су-25 Българска парламентарна делегация е на двудневно официално посещение в Москва. Караянчева, не искам да бъда \"мост\" Караянчева на срещата с Лавров отбелязала и активизирането на двустранните отношения между България и Русия и допълнила, че страната ни се стреми да работи в условия на взаимен интерес. От съобщението на пресцентъра на НС става ясно, че Караянчева и при разговорите си с дипломат №1 на Москва е повторила, че \"Русия има своето важно място в международния диалог и България като член на Европейския съюз и НАТО може да бъде мост за добри и конструктивни отношения между Русия и тези две организации\". Караянчева в Москва: Да прекръстим \"Турски поток\" в България на \"Балкански\" Руският външен министър е потвърдил, че от септември българските студенти ще могат да работят почасово в Русия, както и че от догодина руската страна ще увеличи броя на стипендиите за български студенти от 225 на 300. Лавров акцентирал върху интензивните отношенията между България и Русия. \"Очакваме и министър Захариева да посети страната ни\", посочил той. По време на разговора е било отбелязано и успешното сътрудничество по линия на участието на \"Росатом\" в удължаването на живота на 5 и 6 блок на АЕЦ \"Козлодуй\" и че България е поканила \"Росатом\" да участва в процедурата за избор на стратегически инвеститор за изграждане на АЕЦ \"Белене\". Караянчева е припомнила, че проектът ще бъде реализиран напълно на пазарен принцип и България няма да предоставя държавни гаранции или договори за изкупуване на електроенергия на преференциални цени, става ясно още от съобщението на НС. Караянчева в Москва, Сидеров с нея Караянчева, не искам да бъда \"мост\" Караянчева в Москва: Да прекръстим \"Турски поток\" в България на \"Балкански\" Караянчева в Москва, Сидеров с нея", "date": "2019.06.25", "title": "Караянчева към Лавров: Су-25 ще бъдат ремонтирани в България. Каним и руски специалисти"}
{"url": "https://clubz.bg/84654-%E2%80%9Eda_byde_banq%E2%80%9C_video", "text": "За възстановяването на сградата на Централна минерална баня в София като баня призоваха във видео актьорите Йосиф Сърчаджиев, Параскева Джукелова, Мая Новоселска, Самуел Финци, Филип Аврамов, Васил Василев-Зуека, Светлана Янчева, Стефания Колева, Леонид Йовчев, Ирини Жамбонас, Ева Тепавичарова, Мая Бежанска, Герасим Георгиев-Геро и др. В момента Южното крило на сградата функционира като Музей за история на София. В Столична община се обсъжда възможността Северното крило да се превърне в спа център, но има вариант и останалата част от Банята да се присъедини към територията на музея. Видеото с актьорите е на гражданското сдружение „Термално-нормално“, което настоява Общината да запази първоначалната функция на сградата,  и да превърне Банята в източник на средства. Кампанията „Да бъде баня“ е подкрепена и от Васил Цолов, кмет на район „Оборище“. Основният проблем, заради който възразяват срещу идеята от Столична община, е, че една обществена баня не би била рентабилна във време, в което всеки гражданин разполага с баня вкъщи.    ", "date": "2019.06.25", "title": "„Да бъде баня“ (ВИДЕО)"}
{"url": "https://clubz.bg/84647-trymp_kaza_che_obvinila_go_v_seks_tormoz_ne_e_negov_tip", "text": "Американският президент Доналд Тръмп заяви, че базираната в Ню Йорк журналистка, която го обвини в сексуално посегателство в хипермаркет в града преди повече от 20 години не е негов тип, предаде Асошиейтед прес, цитирана от БТА. Писателката и журналистка И. Джийн Каръл твърди, че приятелската среща с Тръмп в хипермаркет \"Бергдорф Гудман\" през 1995 или 1996 г. приключила с насилие, след като строителният магнат я е притиснал до стената в съблекалнята, разкопчал е панталоните й и я затиснал. Каръл каза, че с \"огромни усилия\" е успяла да го отблъсне и да избяга от хипермаркета. Президентът на САЩ каза пред \"Хил\", че твърденията на писателката са \"абсолютна лъжа\", която той отрича от самото начало и добави: \"Не знам нищо за тази жена. Не я познавам. . . Просто е ужасно, че хора могат да излизат с подобни твърдения\" Обвиненията срещу Тръмп са включени в бъдещата книга на Каръл за \"най-противния човек\", който журналистката от сп. \"Ел\" е срещала през живота си.", "date": "2019.06.25", "title": "Тръмп каза, че обвинила го в секс тормоз, не е негов тип"}
{"url": "https://clubz.bg/84651-lozan_panov_posreshta_predsedatelkata_na_vyrhovniq_syd_na_polsha", "text": "На 1 юли в Съдебната палата, зала \"Тържествена\", Върховният касационен съд (ВКС) организира дискусия на тема  КПКОНПИ се жалва от ВКС - можело да изпусне близо 22 милиона лева По време на форума първият председател на Върховния съд на Полша Малгожата Герсдорф и председателят на Гражданската колегия на Върховния съд на Полша Дариуш Завистовски ще представят пред своите български колеги последните  пред които са изправени магистратите, съобщават от пресцентъра на ВКС. Нов рунд Данаил Кирилов vs Лозан Панов заради доклада за съдилищата Съдът на ЕС обяви полски закон за пенсиониране на съдии за недопустим Страната е подложена и на процедура за неспазване на върховенството на закона по член 7 от Договора на ЕС. На теория това може да доведе до лишаването ѝ от право на глас в Съвета на ЕС. За тази цел обаче е необходимо пълното единодушие на всички държави членки, а Унгария, която също е заплашена от подобна съдба, обеща, че ще гласува против предложението.  е родена във Варшава на 22 ноември 1952 г. Освен първи председател на ВС, тя е уважаван общественик, в момента е професор в Университета в гр. Варшава. Нейните академични постижения включват 215 публикации по различни теми от индивидуалното и колективно трудово право и социалното осигуряване, сред които седем академични монографии и няколко коментари. Автор е и на дузина академични работи за широката публика и правни есета. ЕК пак погна Полша. Този път за натиск върху съдиите Тя е член на независимия и самоуправляващ се профсъюз \"Солидарност\" от момента на създаването му през 1980 г. до встъпването ú в длъжност „заместник на ректора“ на Университета на гр. Варшава през 2005 г. Лозан Панов: Нямам зад гърба си българския Клаус Йоханис Нов рунд Данаил Кирилов vs Лозан Панов заради доклада за съдилищата Съдът на ЕС обяви полски закон за пенсиониране на съдии за недопустим ЕК пак погна Полша. Този път за натиск върху съдиите Лозан Панов: Нямам зад гърба си българския Клаус Йоханис", "date": "2019.06.25", "title": "Лозан Панов посреща председателката на Върховния съд на Полша"}
{"url": "https://clubz.bg/84650-karaqncheva_ne_iskam_da_byda_most", "text": "Ако вярваме на пресцентъра на парламента и на БТА, това е предложила председателката на Народното събрание Цвета Караянчева по време на посещение в Москва днес. Караянчева в Москва: Да прекръстим \"Турски поток\" в България на \"Балкански\" Не помня някой да е питал българите съгласни ли са управляващите ги политици да предлагат родината ни като съоръжение, по което някой да минава от точка А до точка Б и обратно. Не помня някой да ме е питал и мене лично. Но, ако доживея това да стане, ще отговоря: \"Не\". България е моята страна, а не място за преминаване. България е в Европейския съюз и в НАТО. Те са съюзи на споделени ценности. България не е хем в тях, хем между тях и останалия свят, където е принадлежала някога. Страната ми не е антре, мост, пасарелка, т.е. територия с транпортно-логистично-посредническа функция.  Разбирам бакалското изкушение да осребриш такава функция, ако случайно си попаднал във властта. Само че то няма нищо общо с понятия като суверенитет, национално достойнство, ценности. То няма общо и с \"общия проект за бъдещето\", който представлява нацията. Не споделям проект за България като \"коридор\" между Изтока и Запада. Искам да знам къде точно принадлежи мястото, в което живея. Караянчева е направила \"мостовия\" си демарш в разговор с председателката на Федералното събрание на Руската федерация Валентина Матвиенко, ако вярваме на съобщението на прецентъра на Народното събрание и на БТА. Матвиенко е сред първите руски ръководители, попаднали под санкциите на Европейския съюз и САЩ заради незаконната окупация на Крим от Русия през март 2014 г. България е гласувала \"за\" тези санкции. И редовно гласува \"за\" периодичното им продължаване. Какво прави председателката на парламента на евроатлантическа България при тази особа и кого е питала, за да ни предлага на нея като \"мост\"? Какво си въобразяваме, че би минало по него, ако изобщо някой извън София вземе насериозно тази изтъркана метафора? Тя, подобно на \"енергиен център на Балканите\" и \"голям шлем\", е част от идеологемите на бившата ком номенклатура от ранния преход, отразяващи неохотата й да приеме прозападния курс на страната ни и усилията й колкото може да го предотврати и отклони, както и страха й да се раздели с покровителството на Москва. Имат ли ЕС и НАТО нужда от българския мост? Те снижиха отношенията си с Русия до минимум след анексията на Крим и кризата в Донбас и дадоха да се разбере, че няма да има никакви компромиси с нарушения на международното право. Докато над Крим се вее руски флаг, докато Източна Украйна е окупирана от поддържани от Кремъл сепаратисти, ще има санкции и изолация на Русия. Точка. Възнамерява ли Русия да минава по Караянчевия \"мост\"? Руският президент Владимир Путин на 28 и 29 юни ще го заобиколи и ще разговаря пряко с американския си колега Доналд Тръмп и с европейски лидери на срещата  на Г-20 в Япония. Тръмп се среща с поне 8 световни лидери в Япония Радев, Нинова и Сидеров, ревнувайте. Италианците ви дръпнаха килимчето Италианският вътрешен министър иска край на санкциите срещу Русия Тръмп се среща с поне 8 световни лидери в Япония Радев, Нинова и Сидеров, ревнувайте. Италианците ви дръпнаха килимчето Италианският вътрешен министър иска край на санкциите срещу Русия", "date": "2019.06.25", "title": "Караянчева, не искам да бъда \"мост\""}
{"url": "https://clubz.bg/84641-ognqn_zlatev_oglavqva_misiqta_na_es_v_zagreb", "text": "Огнян Златев – ръководител на представителството на Еврокомисията в София, вече ще оглавява нейната мисия в хърватската столица Загреб. Новината съобщиха днес от централата на ЕК в Брюксел. Назначението е от 1 юли.То идва във важен за Хърватия момент. На 1 януари 2020 г. тя поема председателството на ЕС. Златев (56 г.) оглави българското представителство на Комисията през 2013 г. Временно мисията ще се ръководи от неговия заместник Христо Христов. По ирония на съдбата той е хърватски зет.", "date": "2019.06.25", "title": "Огнян Златев оглавява мисията на ЕС в Загреб"}
{"url": "https://clubz.bg/84638-spasiha_klichko_ot_gorqshta_qhta", "text": "Испанската брегова охрана спаси бившия световен шампион по бокс Владимир Кличко и семейството му от горяща яхта, предаде Нюз.ру. Морският съд пътувал от Ибиса към Майорка. Огънят обхванал яхтата на около 11 км от брега. Инцидентът е станал в нощта на неделя срещу понеделник. Яхтата била край Майорка, а заедно с Кличко и семейството му на борда били и негови приятели.  По предварителна информация огънят е тръгнал от машинното отделение на яхтата. Не се съобщава все още каква точно е била причината за пожара. Започнало е разследване. Украинецът Владимир Кличко е бивш абсолютен световен шампион по бокс в тежка категория. Той има 64 победи и пет загуби. За последен път бе на ринга през април 2017 година.", "date": "2019.06.25", "title": "Спасиха Кличко от горяща яхта"}
{"url": "https://clubz.bg/84639-nato_ochakva_da_poharchim_161_ot_bvp_za_otbranata", "text": "За тази година НАТО очаква България да повиши разходите си за отбрана до 1,61 от своя БНП. Това става ясно от разпространен днес   за разходите за отбрана на страните членки на пакта. Той бе огласен в навечерието на започващата утре двудневна среща на министрите на отбраната от алианса в Брюксел. Документът обхваща разходите в периода 2014-2021 г. Специално за тази и за миналата година цифрите са приблизителни. Тръмп - пак недоволен от европейските разходи за отбрана През 2014 г. България е осигурила за отбрана 1,32 на сто от БВП, а през 2018 г. - 1,48 процента. Една четвърт от отбранителния бюджет на страната ни ще бъде за оборудване. Досега само 8 от общо 29 членки на НАТО са  изпълнили целта от 2% от БВП за разходи за отбрана. Генералният секретар на пакта Йенс Столтенберг уточни, че от 2016 г. насам разходите в тази посока на съюзниците са нараснали със 100 милиарда долара, без да се взимат предвид разноските на САЩ. Пета поредна година алиансът отчита повишение на разходите за отбрана.", "date": "2019.06.25", "title": "НАТО очаква да похарчим 1,61% от БВП за отбраната"}
{"url": "https://clubz.bg/84637-sprqha_novite_uchebnici_po_istoriq_zaradi_komunizma", "text": "Одобряването на новите учебници по история за 10-и клас е спряно, за да се преработят текстовете в тях, които засягат историята на България от времето на комунизма. На издателствата са дадени препоръки за промяна на съдържанието. Това съобщи във вторник министърът на образованието Красимир Вълчев. Новите учебници по история бяха критикувани от историци, а и от учители заради манипулативното представяне на периода на тоталитарната диктатура. Няма  достатъчно информация за действията на Държавна сигурност, за Възродителния процес, за действителното финансово състояние на държавата по време на режима на Тодор Живков. Според Вълчев в учебниците \"има и опит да се даде положителен акцент върху не толкова съществени елементи\" от комунистическия период, както и \"няколко откровено провокативни текста\". През новата учебна година десетокласниците трябва да учат по утвърдената през миналата година нова програма по история. Тя включва и най-новата история на България, включително и комунизма. Нови учебници са представили 5 издателства. Калинова обясни, че министерството  е одобрило 5 учебника по история и не е редно всички упреци да се отправят и към петте учебника, а трябва да се говори конкретно в кой учебник какво липсва. Тя изтъкна, че в учебника, на който тя е съавтор, най-подробно е представен Възродителният процес. Според Георги Михайлов от фондация \"Истина и памет\" обаче остава впечатлението, че много факти за историята на комунистическа България се прикриват. Пред бТВ вчера журналистът Христо Христов заяви, че не е нормално 30 години след краха на тоталитарната комунистическа система, да ни се предлагат учебници, в част от които \"да не виждаме тази истина, която знаем\".", "date": "2019.06.25", "title": "Спряха новите учебници по история заради комунизма"}
{"url": "https://clubz.bg/84653-kompaniq_organizira_kosmicheski_pogrebeniq", "text": "Един от сателитите, изведени тази сутрин в околоземна орбита от свръхтежката ракета на „СпейсЕкс” -„Фалкон Хеви” – носи доста необичаен товар: 152 метални капсули, пълни с човешка пепел. Компания, наречена „Селестис”, организира „небесни погребения” и „вечен покой в космоса” срещу такси, започващи от 5000 долара на 1 грам пепел. Сред нейните (кремирани) клиенти има учени, инженери, астронавти, космически ентусиасти и изследователи, деца и дори актьор от „Стар Трек”, съобщава „Бизнес Инсайдър”. „СпейсЕкс” са доставяли кремирани останки в орбита и преди, но компанията на Илон Мъск не работи директно със семействата, които искат да почетат паметта на своите починали близки, като изпратят пепелта им в космоса. Отговорността за тази част от мисията е на погребалната агенция „Селестис”. От основаването си през 1994 г., компанията е изпращала кремирани останки на скъпи покойници извън Земята с 15 различни ракети: осем суборбитални полета (до Космоса и обратно, без да навлиза в орбита), шест в околоземна орбита и с една, която се е разбила на Луната. През 1998 г. „Селестис“ изпрати на Луната малко пепел от астрогеолога Юджийн Шумейкър, а през 2008-а изведе в орбита останките на актьора от „Стар Трек” Джеймс „Скоти” Дуан (втора капсула с прахта на Дуан бе доставена на Международната космическа станция през 2012 г. в очакване на бъдещ полет на „Ентърпрайз” към далечния космос).", "date": "2019.06.25", "title": "Компания организира космически погребения"}
{"url": "https://clubz.bg/84631-v_maranqta_nishto_ne_se_promenq_samo_jujim", "text": "Като във верижна катастрофа в понеделник се сблъскаха събития от спектъра на нашата обществена фрустрация. Ремонтите в столицата отдавна са психодрама, а при по-силен дъжд центърът вече може да се ползва за плавателен канал. Цяла кохорта едри политици си купуват евтини апартаменти, като заобикалят данъчното законодателство - антикорупционната комисия не намира нищо нередно. А „барбекюто“ на покрива на апартамента, който притежава шефът на същата тази комисия, е незаконно, но няма да се събаря. Фрустрация на квадрат. КПКОНПИ: Всички в \"Апартаментгейт\" са невинни Органът, който все повече прилича на миялна машина, не видя проблем с конфликт на интереси с нито един от замесените в сагата „Апартаментгейт“. От Цветанов през Цачева и Рашидов, та до опозиционерите Йончева и Зарков - всички по един аршин проверявани и всички по същия аршин „оневинени“. И проверката им включвала справки в сайта на парламента, в сайта на Търговския регистър до “снемане на обяснения” от политици. Това всеки гражданин с добра административна култура може да го направи и сам.  За лидера на НФСБ Валери Симеонов пък открили някакви нередности с постройки в неговия хотел „Панорама“, имало и редица констативни протоколи за събарянето им от държавния строителен надзор, решение на Върховния административен съд..., но нищо не могли да направят. По закон производството за установяване на конфликт на интереси се образува не по-късно от 3 години от извършване на нарушението, а давността е изтекла, защото казусите били в периода между 2012 и 2016 г. КПКОНПИ - формални проверки и политическа зависимост По този повод група фрустрирани зевзеци от социалната мрежа решиха да отидат до КПКОНПИ и „сами да се предадат“, за да има поне някой виновен. Оказа се, че в същия този понеделник Столичната община не видя проблем и в постойките на покрива на апартамента на председателя на антикорупционната комисия Пламен Георгиев. През април кметът на район „Слатина“ Наталия Стоянова е издала заповед, в която се казва, че „барбекюто“ на Геооргиев е незаконно и трябва да се събори. Месец след това по-големият началник – директорът на строителния контрол в Столичната община Влади Калинов, обезсилил нейната заповед със своя заповед. \"Барбекюто\" на шефа на КПКОНПИ няма да се събаря Всичко това се превръща в един одиозен виц. С какви претенции оттук насетне Пламен Георгиев ще бори корупцията по високите етажи на властта от своята висока и незаконна тераса? Тази обществена фрустрация, която всекидневно ни обхваща, се засилва и от примери, в които се опитваме да черпим вдъхновение. Няма как по друг начин да бъде обяснена радостта от победата на Екрем Имамоглу срещу крепостта на Ердоган в Истанбул. Или възбудата от многохилядните протести на румънците и чехите, нетърпими срещу корупцията в правителствата, които ги управляват. Опозицията печели Истанбул. Тежък удар за Ердоган 100 000 на протест срещу Бабиш Възторгът, с който част от публичността в България реагира на тези събития, напомня компенсаторен механизъм. Потапяме се в чужди емоции, а не виждаме тукашни положителни събития. Върху родния негативизъм наслагваме пожелателната радост от случките другаде. Няма нищо лошо в моментното опиянение от победата на опозиционния кандидат в Истанбул - или от многохилядния протест срещу чешкия премиер Бабиш, но то не подобрява безотрадната действителност в родината. И носи само временна утеха. С няколко думи обществената фрустрация, в която сме изпаднали, е като да искаш нещо да ти се случи, ама да не се случва точно така, както си го представяш. Закони има, ама рядко се спазват. Съдебна система има, но справедливост няма. Партии и политици бол – политики хич. Живеем по-богато спрямо 90-те, но не сме по-щастливи. И накрая идва фрустрацията с целия си арсенал от емоционални състояния – яд и агресия, самосъжаление и смълчана мъка... Или пълна апатия, която тихичко си тананика „майната му“ на всичко и всички... В маранята нищо не се променя, само си жужим. КПКОНПИ - формални проверки и политическа зависимост \"Барбекюто\" на шефа на КПКОНПИ няма да се събаря Опозицията печели Истанбул. Тежък удар за Ердоган 100 000 на протест срещу Бабиш", "date": "2019.06.25", "title": "В маранята нищо не се променя, само жужим"}
{"url": "https://clubz.bg/84636-erdogan_shte_sondirame_kraj_kipyr_kakvoto_i_da_govorqt", "text": "Турският президент Реджеп Тайип Ердоган заяви днес, че страната му ще продължи проучванията си за нефт и газ край Кипър въпреки протестите на тази страна, Гърция и на Европейския съюз. Гърция плаши Турция със санкции Гръцкият министър-председател Алексис Ципрас заплаши миналата седмица Турция с европейски санкции, ако проучванията в изключителната икономическа зона на Кипър, която Анкара не признава, продължат. Съветът на министрите на ЕС на 18 юни осъди поведението на Турция и я заплаши с наказателни мерки. Турция - все по-изолирана в Европа и в НАТО Турция се кара на ЕС: Не се бъркайте в кипърския въпрос Турция - все по-изолирана в Европа и в НАТО Турция се кара на ЕС: Не се бъркайте в кипърския въпрос", "date": "2019.06.25", "title": "Ердоган: Ще сондираме край Кипър, каквото и да говорят"}
{"url": "https://clubz.bg/84649-karaqncheva_v_moskva_da_prekrystim_turski_potok_v_bylgariq_na_balkanski", "text": "Русия е важен партньор на България в енергийната сфера, която заема едно от водещите места в двустранните отношения. Това подчерта председателят на Народното събрание Цвета Караянчева на срещата си с председателя на Съвета на федерацията на Федералното събрание на Руската федерация Валентина Матвиенко, съобщи пресцентърът на НС, цитиран от БТА.  Караянчева уточнила, че България води политика, насочена към гарантиране на енергийната сигурност, както за страната, така и за Европейския съюз. С доставките на газ по тази тръба ще бъде засилена и ролята на газовия хъб \"Балкан\", посредством което ще се постигне реална диверсификация на доставките на газ и конкурентни цени, както за България, така и за Европа\", отбелязала Караянчева.  Караянчева в Москва, Сидеров с нея После споделила българското желание да продължи реализацията на АЕЦ \"Белене\". На срещата са били обсъдени също активизирането на контактите между законодателните институции и волята за развитие на двустранния политически диалог. Визитата на българските парламентаристи ще даде допълнителни стимули за развитие на двустранния политически диалог и особено на междупарламентарното партньорство, било изразеното мнение. Председателките на двете законодателни институции оценили изключително високо активизирането на двустранните отношения на най-високо политическо ниво, като подчертали размяната на визити между премиерите и президентите на България и Русия през последните години.  Изразено бе общо задоволство и от възстановяването на работата на Междуправителствената комисия за икономическо и търговско сътрудничество. Караянчева била загрижена от спада в двустранния стокообмен през 2018 г. в сравнение с предходната година и особено от намаляването на българския износ. Според нея имало потенциал за увеличаване на износа на български изделия, които били добре познати на руския пазар.  На срещата била дадена висока оценка на положителната динамика в развитието на двустранното сътрудничество в областта на образованието и науката, както и вече установените ползотворни и конструктивни отношения между български средни и висши учебни заведения и техните руски партньори. Обсъдени били възможностите за увеличаване на изучаването на български и руски език в двете страни. По време на срещата Цвета Караянчева поставила темата за възможността българските студенти в Руската федерация да могат да работят почасово. От своя страна Матвиенко съобщила, че са предприети законодателни промени и от септември те ще имат тази възможност. Тт догодина руската страна ще увеличи броя на стипендиите за български студенти от 225 на 300, станало ясно още на срещата.  Караянчева споделила желанието на страната ни да продължи да развива сътрудничеството с Русия в областта на икономиката, транспорта, науката и културата. Като особено важни за страната ни тя изтъкнала връзките в сферата на туризма. И дала за пример увеличения брой на изнесените бюра за издаване на визи на руски туристи.  На срещата са били отбелязани и вековните традиционно близки връзки между народите на България и Русия. Българска парламентарна делегация, водена от председателя на Народното събрание, е на двудневно официално посещение в Москва. В състава на делегацията са съпредседателите на Групата за приятелство България - Русия Красимир Велчев и Антон Кутев, заместник-председателят на групата Волен Сидеров и народните представители Диана Саватева, Боряна Георгиева и Ахмед Ахмедов.", "date": "2019.06.25", "title": "Караянчева в Москва: Да прекръстим \"Турски поток\" в България на \"Балкански\""}
{"url": "https://clubz.bg/84632-listnata_masa_vinovna_za_navodnenata_sofiq", "text": "Наноси и листна маса, която дъждът сваля върху пътното платно и запушва шахтите. Такова обяснение дадоха днес от Столична община по повод наводненията в София след вчерашния проливен дъжд. В плавателни канали се превърнаха дори прясно ремонтираните централни градски улици, което породи отново въпроси около качеството на строителните работи, които и без това се превърнаха в пословични. София, ти малка Венеция! (ВИДЕО) Днес директорът на Дирекция \"Аварийна помощ и превенция\" Красимир Димитров обясни пред Нова тв защо се е стигнало до тази ситуация вчера. Отработени са били около 51 сигнала. Такова завиряване се получило на няколко места в София - на места, на които шахтите не смогнали да поемат силния дъжд. Получават се временни завирявания докато самата шахта не се почисти ръчно, допълни той. И обеща повече проблеми да няма и \"всичко да бъде нормално\". Снимки на отводняването на шахти пусна в профила си във фейсбук и столичният кмет Йорданка Фандъкова. Това обаче не отговаря на въпросите на търговците по \"Граф Игнатиев\" и \"Солунска\" защо е било решено архитектурно с ремонтите на двете улици да се премахнат праговете при обектите им, които прагове досега са възпирали поройните дъждове. \"Ако по \"Солунска\" идва сал, а от \"Графа\" кану, кой има предимство?\" Със становище по случая излязоха и общинските съветници от БСП. И обвини ръководството на Столична община, че \"от години нехае за здравето и сигурността на софиянци\". Мълния уби мъж и кучето му в София Припомни, че само преди дни човек бе поразен от мълния в \"Люлин\" и загина, а вчера гръм удари трафопост на кръстовището на булевард \"Константин Величков\" и улица \"Цар Симеон\" и предизвика пожар.  , допълни Паргов, цитиран от партийния пресцентър. \"Ако по \"Солунска\" идва сал, а от \"Графа\" кану, кой има предимство?\" Мълния уби мъж и кучето му в София", "date": "2019.06.25", "title": "Листната маса виновна за наводнената София"}
{"url": "https://clubz.bg/84630-iran_obqvi_kraq_na_diplomaciqta", "text": "Президентът на САЩ Доналд Тръмп подписа указ за налагането на нови санкции срещу Иран, предаде Ройтерс. Те са насочени срещу аятолах Али Хаменей и други висши представители на ислямската република. Говорителят на иранското министерство на външните работи Абас Мусави обяви в Туитър, че Президентът на исламската република Хасан Рохани обяви в ефира на местна телевизия, че Белия дом е   и обеща, че страната няма да се предаде. Иранският посланик в ООН Маджид Раванчи обяви, че Техеран няма да преговаря със САЩ, докато има наложени санкции срещу ислямската република. Според него американското решени е поредното доказателство, че страната  . Финансовият министър на САЩ Стив Мнучин обясни, че сред засегнатите лица ще бъдат също командващият на военновъздушните сили, който е издал заповедта за свалянето на американския безпилотен дрон, както и осем високопоставени представители на Корпуса на гвардейците на Ислямската революция. САЩ и Иран ходят по ръба на войната Тръмп обяви, че Вашингтон  . Той предупреди, че сдържаността на правителството може и да не се запази в бъдеще. САЩ са били на крачка от удар по Иран (ВИДЕО) Мнучин изясни, че ще бъдат блокирани ирански активи, които наброяват десетки милиарди долари. Финансовият министър обясни, че отделните точки на санкциите са били уточнявани още преди свалянето на американския безпилотен дрон, но че нападението определено е подпомогнало окончателното решение за налагането им. Китай призова САЩ и Иран  , предаде Франс прес. Съветникът на президента на САЩ по националната сигурност Джон Болтън определи днес като \"оглушително\" мълчанието на Иран по предложението за преговори с Вашингтон, предаде Франс прес. Рохани, също цитиран от АФП, обвини САЩ в лъжа, посочвайки, че Вашингтон не е отправял предложение за преговори към Техеран. САЩ са били на крачка от удар по Иран (ВИДЕО)", "date": "2019.06.25", "title": "Иран обяви края на дипломацията"}
{"url": "https://clubz.bg/84622-sankciite_na_sasht_orqzali_s_30_voenniq_byudjet_na_iran", "text": "Американските санкции принудили Иран да намали военния си бюджет с близо 30 на сто. Това заяви Брайън Хук – специален представител на САЩ за Иран и съветник на държавния секретар. Той говори по време на телефонен брифинг с журналисти в Брюксел. Всяка година Техеран е принуден да прави съкращения във военния си бюджет с 10 процента, изтъкна Хук. Което означава орязване на парите за Ислямския революционен гвардейски корпус (ИРКГ). Същевременно режимът на аятоласите вече не е в състояние да финансира щедро като преди групировки като „Хизбула“ в Ливан, шиитските милиции в Ирак и Сирия, палестинския „Ислямски джихад“, хутите в Йемен и т. н. Иранците изнемогват - $1 е равен на 130 000 риала Всичко това се е случило след оттеглянето на САЩ от Съвместния всеобхватен план за действие, както е известна ядрената сделка с Иран. След сключването ѝ Ислямската република е увеличавала военния си бюджет всяка година и в един момент той е достигнал 14 милиарда долара. Американските действия намалили не само военните разходи на Техеран, но и подкрепата за съюзниците на режима в региона. На въпрос дали Иран може да вярва на страна, която си променя мнението по въпроса за споразумението, американският дипломат даде следния отговор: САЩ се опитват да сглобят световна антииранска коалиция Самото споразумение също е било слабо и със срок на действие само 17 месеца, допълни Хук. Причината е, че то предвижда край на оръжейното ембарго на ООН, забрана за пътуване на генерал Касем Сулеймани – командващия спецотрядите „Кудс“. Прекратена е била и забраната Техеран да тества балистични ракети. Също така Иран получил възможност отново да обогатява уран. Това пък довело до отслабване на контрола върху въоръжаването в региона. Освен това споразумението дори не е всеобхватно. В него няма и дума за междуконтиненталните балистични ракети, за регионалната агресия. Техеран се е възползвал от облекчаването на санкциите, за да засили не само военната си мощ, но и тази на своите протежета в региона. Според Брайън Хук скромните и временни успехи в сферата на неразпространението на ядрени оръжия са били постигнати за сметка на разпространението на ракети, нарушаването на човешките права и произволните арести на хора с двойно гражданство. САЩ и Иран ходят по ръба на войната Ормузкият проток може да вкара Иран и САЩ във война Сегашният президент Доналд Тръмп обаче желае да седне и да преговаря с режима в Иран – така както на два пъти е седнал на масата със севернокорейския лидер Ким Чен Ун. Брайън Хук припомни думите на държавния секретар Майк Помпео от 2018 г., че САЩ искат споразумение, което обаче наистина да бъде всеобхватно. И тогава Америка ще бъде готова да вдигне всички санкции срещу Иран и да възстанови прекъснатите преди 40 години дипломатически отношения. Същевременно Иран използва своите съюзници и протежета в Близкия изток, за да прикрива дейността си – в Сирия, Ливан, Ирак, Йемен, Бахрейн. След като са напуснали споразумението, САЩ се опитват да образоват света и да покажат дейността на режима в Техеран. Иран носи отговорността и за атаките срещу 4 танкера на 12 май в пристанището Фуджайра в ОАЕ, както и срещу двата танкера в Оманския залив на 13 юни. В момента Брайън Хуке е на обиколка в няколко арабски държави в Близкия изток. Сред обсъжданите въпроси е как да бъде засилена охраната на танкери и изобщо свободното движение на кораби във и край Ормузкия проток. САЩ се опитват да сглобят световна антииранска коалиция САЩ и Иран ходят по ръба на войната Ормузкият проток може да вкара Иран и САЩ във война", "date": "2019.06.25", "title": "Санкциите на САЩ орязали с 30% военния бюджет на Иран"}
{"url": "https://clubz.bg/84635-samsung_iska_neustojka_ot_apple_zaradi_slabi_prodajbi_na_iphone", "text": "Американският техногигант Apple може да получи солена глоба заради слаби продажби на флагманния си iPhone, съобщава Tech Crunch. Причината е, че главният им конкурент - Samsung - иска неустойка заради слабо натоварване на заводите им. Корейците произвеждат екрани за iPhone от версия X, първата с OLED вместо стандартния LCD дисплей. Технологията с органични диоди се оказа значително по-добра от гледна точка на цветове и истинско черно, както и по-икономична, затова компанията в Купертино започна да ги предлага в топ моделите. Първоначално друга южнокорейска компания щеше да осигури OLED за Apple - LG, но оттам обявиха, че им липсват производствени мощности. Apple ще минава на OLED дисплеи От Samsung твърдят, че от Apple поискали отделен завод за дисплеи за iPhone и обещали поръчки от 100 млн. бройки годишно. Новите iPhone обаче, чиято цена мина 1000 долара, се продават далеч по-слабо. Според Samsung натоварването на завода е едва на 50% с техни поръчки. Те ще искат стотици милиони неустойка. Това е довело до спад на оперативната печалба на подразделението, произвеждащо екрани - двойно между 2017 и 2018 г.  През 2018 г. Samsung планираше построяване на още един завод за OLED, но спадът на пазара за смартфони - и видно казусът с Apple - ги накара да се откажат от разширяването.", "date": "2019.06.25", "title": "Samsung иска неустойка от Apple заради слаби продажби на iPhone"}
{"url": "https://clubz.bg/84634-profesor_za_vaksinite_moskov_i_na_deca_na_ministri_gi_slagaha", "text": "Проф. Пламен Кенаров – бивш главен секретар на здравното министерство, бивш шеф на ИСУЛ и още по-бивш НДСВ депутат, днес отговаря на въпроси по делото срещу Петър Москов, заместника му Адам Персенски и др. за размяната на български и турски ваксини през 2015 г. Именитият медик трябваше да казва на прокуратурата \"какво разбира под хуманитарна помощ\". Това - по повод, че професорът разясни, че ако две фирми търгуват, може да се говори за   и би била по едни правила, но когато е договор между две държави, то е междуправителствено споразумение и не се подчинява на общите условия. Петър Москов отива на съд за 3 деяния, свързани с ваксини Както е известно, Москов е обвинен веднъж в престъпление - че приел от Турция  дози ваксини, които нямат лиценз у нас, а от друга страна, че довел до загуба държавното предприятие \"Булбио\", което на свой ред произвело и дарило  дози ваксини на югоизточната ни съседка. От министъра и екипа му прокуратурата претендира и неплатен ДДС върху всичко това, но с писмо Владислав Горанов отказа МФ да е частен обвинител и граждански ищец по делото. \"Ваксинигейт\": Прокуратурата блокира турските ваксини. Москов е на ход Днес проф. Кенаров застъпи - както и много от предните свидетели - тезата, че чрез сделката е спасен имунизационният календар. Той като главен секретар на МЗ, също е подписал навремето становището да се \"трампят\" ваксините с Турция, тъй като само 2 години по-рано е имало криза, която е изложила на опасност най-малките. \"Моят подпис удостоверява, че всички под мен са съгласували - от специализираната администрация, дирекция \"Правна\", както и дирекцията по профилактика на заразните и паразитни болести с техните подписи - а аз се подписвам като главен секретар, като удостоверявам подписите на всички тия хора. Над мен стои подписът на зам.-министъра и накрая на самия министър. Всички тези подписи потвърждават, че процедурата е спазена\", обяви професорът, който лично внесъл предложение до МС да се приеме договорът с Турция експресно заради имунизационния календар  И Борисов привикан на разпит заради ваксините Той пресмята надълго на въпроси на прокуратурата, че освен за около 60 000 - 65 000 новородени има и нужда от задаващи се реимунизации. И те в МЗ сметнали, че са в криза и трябват спешни мерки, за да има ваксини поне за новородените. Наложи му се да отговаря например на питания - решил ли се е напълно въпросът след вноса. На което Кенаров обяви, че това е въпрос на дълги анализи - защото има затруднения примерно с реимунизациите в ромските махали. Но, да - решил се е поне за новородените. Прокурор Емил Петров  много искаше да научи например по чия инициатива проф. Кенаров е разпоредил да се... ремонтират хладилниците, които тогава не били в добро състояние, трябвало да се съхраняват ваксините. Професорът - когото, между другото адвокат Менко Менков нарече \"ерудит и национална гордост\", му отвърна: \"Това е мое задължение. Ако хладилникът се повреди вкъщи, чие задължение е? Това са хладилните камери на държавата за органични съединения, не само за ваксините\". Д-р Дечо Дечев: Москов готвеше ваксини с 2000% повече живак Клуб Z припомня, че при повдигането на обвинението от прокуратурата описаха истински   картина на \"опасните\" турски ваксини. Москов напротив - твърди, че това са същите френски ваксини, които в България по традиция се ползват и че е обвиняем, защото е разбил \"схемите\" на някои хора. Делото срещу него е едно от каскадата обвинения на прокуратурата от есента на 2016 и пролетта на 2017 г. срещу бивши министри и зам.-министри от Реформаторския блок от кабинета \"Борисов 2\" (Москов, Ненчев, Даниел Митов, Христо Ангеличин), или такива, които са се отдалечили от ядрото на ГЕРБ - Симеон Дянков, Трайчо Трайков. \"Ваксинигейт\": Прокуратурата блокира турските ваксини. Москов е на ход И Борисов привикан на разпит заради ваксините Д-р Дечо Дечев: Москов готвеше ваксини с 2000% повече живак", "date": "2019.06.25", "title": "Професор за \"ваксините Москов\": И на деца на министри ги слагаха"}
{"url": "https://clubz.bg/84633-erdogan_pyrvite_raketi_s_400_pristigat_prez_yuli", "text": "Доставките на руските ракети С-400 ще започнат през юли, потвърди турският президент Реджеп Ердоган, съобщава ТАСС като се позовава на тв канала NTV. Както е известно САЩ яростно предупреждават Турция да не приема ракетния комплекс и да развали сделката с Кремъл. САЩ няколко пъти вече обявиха, че няма да допуснат руско оръжие в страна членка на НАТО и заплашиха Анкара със санкции. Първите съобщения за сделката за ракетите С-400 се появиха още през ноеври 2016 година. Сключването на договора бе потвърдено от руска страна на 12 септември 2017 година. Преди време министърът на отбраната на Турция бе заявил, че доставката на ракетите ще започне през октомври 2019 година. Стойността на сделката е около 2,5 милиарда долара. За да попречат на доставката, САЩ няколко пъти заплашиха, че ще се откажат от продажбата на изтребителите Ф-35 на Турция. Вашингтон вече замрази обучението на турски пилоти на тези самолети.     ", "date": "2019.06.25", "title": "Ердоган: Първите ракети С-400 пристигат през юли"}
{"url": "https://clubz.bg/84625-eto_koi_sa_chetvyrtfinalistite_na_kopa_amerika", "text": "Станаха ясни четвъртфиналните двойки на турнира \"Копа Америка\". Няма повален титан - всички фаворити преминаха към следващата фаза, като мачовете ще бъдат изиграни на 28 и 29 юни. Отпаднаха Боливия, Катар, Япония и Еквадор. Също като на световното първенство през 2018 г. Аржентина игра много под нивото си въпреки наличието на класни футболисти в състава. В първия си мач за турнира гаучосите загубиха с 0:2 от Колумбия, а след това записаха незадоволително равенство с тима на Парагвай - 1:1. Все пак успяха да преминат към следващата фаза на турнира в последния мач от групата, като надделяха над Катар с 2:0. Аржентина загуби от Колумбия на старта на Копа Америка Футболистите на Лионел Скалони обаче ще трябва значително да подобрят играта си, ако искат да победят съперника си на четвъртфиналите - Венецуела.   Представянето на домакините в този етап от турнира е много по-задоволително. В първия мач на \"Копа Америка\" бразилците постигнаха класическа победа срещу тима на Боливия. Следващият им съперник бе Венецуела, който геройски удържа на усрема на Селесао, но същевременно извади много късмет - три гола бяха отменени, два от тях след включването на системата ВАР. Бразилия с класическа победа на старта на Копа Америка 2019 В третия си мач Бразилия разби Перу с 5:0 и завърши на първо място в групите. На четвъртфиналите ще се изправи срещу Парагвай, който я отстрани от турнира през 2015 г. Парагвай изхвърли Бразилия на \"Копа Америка\" При победа на Селесао и Гаучосите те ще се срещнат на полуфиналите. Още на четвъртфиналите обаче може да очакваме изключително оспорван двубой. Действащият носител на \"Копа Америка\" Чили ще играе срещу Колумбия, който е единственият отбор с три победи от три мача в турнира. Следващият съперник на победителя ще бъде решен в последния мач от четвъртфиналите - Уругвай срещу Перу. За първи път - Чили шампион на Копа Америка! (видео) Полуфиналите са насрочени за 2 и 3 юли, битката за третото място - 6 юли, а финалът - 7 юли. Бразилия с класическа победа на старта на Копа Америка 2019 Парагвай изхвърли Бразилия на \"Копа Америка\" За първи път - Чили шампион на Копа Америка! (видео)", "date": "2019.06.25", "title": "Ето кои са четвъртфиналистите на \"Копа Америка\""}
{"url": "https://clubz.bg/84627-20_miliarderi_iskat_po_visoki_danyci_v_sasht", "text": "20 милиардери отправиха послание към кандидатите в президентската надпревара в САЩ да подкрепят налагането на по-високи данъци за свръхбогатите американци, отбелязва австрийският национален всекидневник  . Приходите от данъци върху богатството може да се използват за борба с изменението на климата или за укрепване на икономиката, както и за насърчаване на равните възможности и за укрепване на демократичните свободи. Въвеждането на такъв данък „е в интерес на нашата страна\", категорични са авторите на предложението, пише \"Фокус\".", "date": "2019.06.25", "title": "20 милиардери искат по-високи данъци в САЩ"}
{"url": "https://clubz.bg/84628-zamalko_da_proizvedat_petq_kryncheva_v_pylen_otlichnik", "text": "Mнoзинcтвoтo в Cъдийcĸaтa ĸoлeгия нa BCC бe нa ĸocъм дa oбяви cтoличния cъдия Πeтя Kpънчeвa зa пoчти пълeн oтличниĸ. Caмo eдин глac нe cтигнa тя дa пoлyчи 98 oт oбщo 100 възмoжни тoчĸи в aтecтaциятa cи. Aтecтaциятa e oцeнĸa зa paбoтaтa нa мaгиcтpaтa, пише  . Съдийката, осъдила Росен Босев от \"Капитал\", иска да е още пó отличник  Kaĸтo Клуб Z пиca, caмaтa Kpънчeвa e нeдoвoлнa oт пpeдвapитeлнo пocтaвeнaтa й oцeнĸa oт Koмиcиятa пo aтecтиpaнeтo и ĸoнĸypcитe (КАК) и я ocпopи. Днec cтaнa яcнo, чe пъpвoнaчaлнo KAK e дaлa нa Kpънчeвa 91 тoчĸи, ĸaтo й e пocтaвилa oцeнĸa „дoбpa“ (нe мaĸcимaлнaтa) зa paбoтaтa й ĸaтo зaм.-пpeдceдaтeл нa CГC и pъĸoвoдитeл нa нaĸaзaтeлнoтo oтдeлeниe. Cлeд възpaжeниeтo нa Kpънчeвa KAK e вдигнaлa oцeнĸaтa нa 93 тoчĸи, ĸaтo дoĸлaдчиĸът в aтecтaциoннaттa ĸoмиcия Бoнĸa Янĸoвa e билa „пpoтив“. Днec Bepoниĸa Имoвa (yчacтвaлa в aтecтaциятa) пpeдлoжи ĸpaйнaтa oцeнĸa нa cъдия Kpънчeвa дa cтaнe 98 тoчĸи. A Дpaгoмиp Koяджиĸoв – тpeтият oт cъcтaвa, я пoдĸpeпи. Интepecни бяxa apгyмeнтитe нa Bepoниĸa Имoвa – тя пocoчи „изĸлючитeнo тeжĸитe“ дeлa, paзглeдaни и peшeни oт Πeтя Kpънчeвa. Haзoвa и двe oт тяx – зa ЦKБ (извecтнo oщe ĸaтo дeлoтo зa милиoнитe нa Чopни) и eднo oт дeлaтa „Toплoфиĸaция“. Имoвa ĸaзa, чe ĸaзycът „ЦKБ“ ĸocтвaл изĸлючитeлнo мнoгo ycилия нa cъдия Kpънчeвa. A зa пpoцeca „Toплoфиĸaция“ й билo вмeнeнo във винa нeнaзнaчaвaнeтo нa peзepвeн aдвoĸaт, ĸoeтo билo нeoпpaвдaнa ĸpитиĸa. Росен Босев от \"Капитал\" осъден от съдийка, която е критикувал B cъщoтo вpeмe чacт oт oбвинeниятa в пpoцeca зa милиoнитe нa Чopни в ĸpaйнa cмeтĸa oтпaднaxa зapaди изтичaнe нa aбcoлютнaтa дaвнocт, и тo cлeд coлидeн пpecтoй в CГC. B интepпpeтaциятa Дpaгoмиp Koяджиĸoв oбaчe дaвнocттa e нacтъпилa, ĸoгaтo ĸaзycът e cтигнaл дo BKC, тaĸa чe Kpънчeвa нямaлa винa зa тoвa. Cпoмeнaтo бe и eдинcтвeнoтo нaлoжeнo дoтyĸ нa тaзи cъдийĸa диcциплинapнo нaĸaзaниe - нaмaлявaнe нa зaплaтaтa (пo peзyлтaтитe oт oбшиpнaтa пpoвepĸa нa пpeдния BCC нa yпpaвлeниeтo „Янeвa“), ĸoeтo бe oтмeнeнo oт Bъpxoвния aдминиcтpaтивeн cъд, пoнeжe BAC oтĸpи „пpиcтpacтнocт“ y диcциплинapния cъдниĸ Coня Haйдeнoвa, зaщoтo билa yчacтвaлa в oбщaтa пpoвepĸa нa CГC. He cтaнa дyмa oбaчe зa виcящoтo диcциплинapнo дeлo cpeщy Kpънчeвa пo пpeдлoжeния нa Kaлoян Toпaлoв зa пoдмянa нa пpoтoĸoли, ocyeтявaнe нa cъдeбни зaceдaния и дp. Taзи диcциплинapĸa нe пpиĸлючвa и зapaди peд иcĸaния зa oтвoди, eĸcпepтизи и т.н. Зa пocлeднo cъдия Kpънчeвa влeзe в пyбличнoтo пpocтpaнcтвo c ocъждaнeтo нa жypнaлиcтa oт „Kaпитaл“ Poceн Бoceв зa ĸлeвeтa пo иcĸ нa Cтoян Maвpoдиeв. Πpи тoчнo oбpaтни peшeния нa дpyги cъcтaви нa CГC пo cъщия ĸaзyc. B ĸpaйнa cмeтĸa днec нa глacyвaнe бяxa пoдлoжeни и тpитe пpeдлoжeния зa oцeнĸa нa Kpънчeвa, нo нитo eднo oт тяx нe cъбpa изиcĸвaния минимyм oт 8 „зa“. Πpи тoвa пoлoжeниe Лoзaн Πaнoв пpeдлoжи aтecтaциятa дa ce въpнe нa KAK. Mнoзинcтвoтo oбaчe peши дpyгo – дa имa нoвo глacyвaнe нa cлeдвaщoтo зaceдaниe, ĸoгaтo щe ce cъбepaт пoвeчe члeнoвe oт ĸoлeгиятa и мoжe дa ce пocтигнe мнoзинcтвo oт 8 „зa“. Kaдpoвицитe нe взexa днec peшeниe и пo мoлбaтa нa cъдиятa oт Paднeвo Любa Πeтpoвa дa бъдe възcтaнoвeнa ĸaтo мaгиcтpaт. Cpeщy нeя ce вoдят двe нaĸaзaтeлни дeлa – eднoтo e зa нeвepeн пpoтoĸoл, дpyгoтo – зa длъжнocтни и дoĸyмeнтни пpecтъплeния, лиxвapcтвo, пoдбyждaнe ĸъм лъжecвидeтeлcтвo. Πъpвoтo дeлo oĸoнчaтeлнo пpиĸлючи пpeз aпpил, ĸaтo BKC зaмeни ycлoвнaтa пpиcъдa нa Любa Πeтpoвa c „пpoбaция“. Дpyгият нaĸaзaтeлeн пpoцec нямa финaл нa пъpвa инcтaнция. Oтcтpaнявaнeтo нa Πeтpoвa oбaчe e билo пo пъpвoтo, пpиĸлючилoтo дeлo и KAK пpeдлaгaшe тя дa бъдe възcтaнoвeнa. Бoян Hoвaнcĸи ĸaтeгopичнo ce възпpoтиви. И oбяви oтнoшeниeтo cи ĸъм peшeниeтo нa BKC пo cлeдния нaчин: Koлeгиятa гo ocтaви бeз ĸoмeнтap. Aтaнacĸa Дишeвa пoиcĸa мoлбaтa нa Πeтpoвa дa бъдe изпpaтeнa нa диcциплинapнaтa ĸoмиcия нa ĸoлeгиятa, ĸъдeтo й e билo мяcтoтo изнaчaлнo. Eдинoдyшнo ĸaдpoвицитe пoдĸpeпиxa тoвa иcĸaнe. Росен Босев от \"Капитал\" осъден от съдийка, която е критикувал", "date": "2019.06.25", "title": "Замалко да произведат Петя Крънчева в пълен отличник"}
{"url": "https://clubz.bg/84618-evrohold_za_poznanstvata_s_borisov_cvetanov_karaqncheva_jordan_conev", "text": "От компанията \"Еврохолд\", която е пред финализиране на сделката за придобиване на българските активи на ЧЕЗ, призоваха днес политиците и \"жълтите медии\" да се въздържат от коментари за връзки на дружеството с властта и намекнаха, че Комисията за финансов надзор (КФН) може да се самосезира за пазарни манипулации. В студиото на бТВ Асен Христов, председател на надзорния съвет на \"Еврохолд\", коментира изявленията на някои политици по сделката и разясни откъде представители на компанията се познават с премиера Бойко Борисов, с председателя на Народното събрание Цвета Караянчева, с бившия \"втори\" в ГЕРБ Цветан Цветанов, с бившия министър-председател Сергей Станишев, с депутата от ДПС Йордан Цонев. \"Еврохолд\" купи активите на ЧЕЗ Поводът бяха редица политически изказвания и медийни публикации, навеждащи на мисълта, че \"Еврохолд\" ще е \"втората Гинка\" (по Корнелия Нинова), че за разлика от скандалите около придобиването на ЧЕЗ от \"Инерком\" на Гинка Върбакова сделката с \"Еврохолд\" е минала тихомълком и това се дължи на политически протекции. Асен Христов бе помолен да коментира две изявления от парламента - на лидера на БСП Нинова и на депутата от Движението Цонев. Първата заяви: \"ЧЕЗ беше продадена на втората Гинка\", а вторият, че има \"тежка корупционна тишина по сделката\". А от коментара му по адрес на Цонев стана ясно, че двамата се познават добре в лично качество, защото Христов позвънил на депутата. - Да, но се появяват политически коментари - посочи водещият. Сделката за ЧЕЗ: три западни банки  зад кандидат-купувача \"Еврохолд\" А Христов отвърна: На настойчивите въпроси откъде познава Цонев до степен, в която да може да позвъни на личния му мобилен телефон и да търси обяснение за негови думи, представителят на компанията заяви, че се познават отдавна по работа, тъй като Цонев бил дългогодишен депутат и член на бюджетната комисия в парламента.  Официално: \"Еврохолд\" иска за купи ЧЕЗ в България На Христов бе показана и извадка от Търговския регистър, според която преди десетина години той и настоящата парламентарна шефка Цвета Караянчева са били в общо дружество. Става въпрос за завода на \"Формопласт\" в Кърджали, на който Караянчева в миналото бе директор и това е публично известно. По този повод Христов коментира: Представителят на \"Еврохолд\" категорично отрече компанията да има \"политически гръб\". И разказа за други познанства: \"Никога \"Еврохолд\" не се е забърквала в политически скандал. Включително и сега бягаме от това\", посочи в заключение Асен Христов.   Председателят на надзора на компанията коментира и някои параметри по сделката за ЧЕЗ. Към момента е известно, че има подписан договор с чешката компания, остава КЗК и КЕВР да се произнесат по сделка там, за да се заплати сумата и да се прехвърлят акциите. Както при сагата \"Върбакова\" преди година председателят на енергийния регулатор Иван Иванов заяви, че формално няма критерии, по които КЕВР да се произнесе по сделката. И разказа още: \"335 милиона евро ще заплатим за акциите. Парите са от два източника: \"Еврохолд\" обяви увеличение на капитала с 80 милиона евро, което ще бъде едно от най-големите публични предлагания на Българската фондова борса, останалите ще дойдат от две големи инвестиционни банки - над 300 милиона евро.\" ДПС: Сделката за ЧЕЗ става в тежка корупционна тишина На въпрос какво се случи, та ЧЕЗ да предпочете \"Еврохолд\" пред класираната на второ място след \"Инерком\" индийска компания \"Индия пауър\", Христов посочи, че ЧЕЗ е решила да направи нещо като втори търг. Поканила е различни компании, като офертата на \"Еврохолд\" се е оказала по-добра от индийската. Индийската компания отново е предоставила оферта на разсрочено плащане, което според Христов не показвало \"кой знае колко добра финансова стабилност\".  А за това защо не успя Гинка Върбакова, отвърна: Край: \"Инерком\" на Гинка Върбакова няма да купи ЧЕЗ След което разясни колко била голяма компанията му и защо от \"Еврохолд\" се отклоняват сега от основната си сфера на дейност - застраховането, за да се занимават с енергетика: Сделката за ЧЕЗ: три западни банки  зад кандидат-купувача \"Еврохолд\" Официално: \"Еврохолд\" иска за купи ЧЕЗ в България ДПС: Сделката за ЧЕЗ става в тежка корупционна тишина Край: \"Инерком\" на Гинка Върбакова няма да купи ЧЕЗ", "date": "2019.06.25", "title": "\"Еврохолд\" за познанствата с Борисов, Цветанов, Караянчева, Йордан Цонев..."}
{"url": "https://clubz.bg/84620-ako_po_solunska_idva_sal_a_ot_grafa_kanu_koj_ima_predimstvo", "text": "София става все по-привлекателна - вече освен планина си има и море. Така коментираха потребители в социалните мрежи наводнените и прясно ремонтирани софийски улици \"Солунска\" и \"Граф Игнатиев\". \"Солунска\" даже получи и ново име \"Солунски плавателен канал\", \"Графа\" вече е известен и като Канале Графе (по Чавдар Николов). София, ти малка Венеция! (ВИДЕО) Появиха се даже и анкети с въпроси, които \"допълват\" Правилника за движение по пътищата. Но казусът е сериозен:    Листната маса виновна за наводнената София Ето и още някои реакции и коментари от социалните мрежи:  Освен за плаване и плуване, може да се използва и за спорт - добро място за съчетания по синхронно плуване, както онагледява колажът. \"Въпреки целия хумор, случилото се вчера е пореден повод да се замислим накъде върви София. Не е нормално току-що ремонтираната ул. Солунска да бъде превърната в река. Само по нея имаше подобно наводнение, не и по околните, изградени преди десетилетия улици. А трябваше да бъде точно обратното - за Солунска бяха дадени огромни пари за изграждане на линейни отводнители в самите бордюри\", реагираха от \"Спаси София\". \"Ох, приятели, сега за първи път прозрях за какво са ни бетонните надгробни кубове по Солунска и Графа. То било нещо като маяк, бе. Спасителен остров, на който чевръсто да скокнеш, да свиеш гнездо и да се спасиш, когато завали дъжд и наводни великолепно ремонтираните ни улици, превръщайки ги в Ганг. Ако турят и светлинна сигнализация, за да могат бедстващите нещастници да се ориентират и нощно време, мисля че няма да има от какво да се оплакваме\", разкри сложния замисъл на Столична община за осигуряването на благополучието на софиянци  \"До НОЙ съм\", описа ситуацията  Листната маса виновна за наводнената София", "date": "2019.06.25", "title": "\"Ако по \"Солунска\" идва сал, а от \"Графа\" кану, кой има предимство?\""}
{"url": "https://clubz.bg/84623-pase_vyzstanovi_chlenstvoto_na_rusiq", "text": "Парламентарната асамблея на Съвета на Европа след деветчасови дебати гласува снощи да възстанови членството на Русия, което беше замразено след окупацията на Крим през 2014 г., предаде руският уеб портал РБК. Компромисът, приет със 118 на 62 гласа, предизвика остра реакция от Украйна. Неговата цел е да не лишава 140-те милиона руснаци от възможността да търсят защита на правата си в Европейския съд за правата на човека в Страсбург. Условие за това е страната им да остане част от 47-членния Съвет на Европа. Той съдържа и друго решение: да се предостави на делегациите на Русия и на Босна и Херцеговина, които в момента не са представени в ПАСЕ, правото да подадат заявления за участие в юнската сесия на асамблеята. По такъв начин руската делегация ще може да вземе участие в работата на асамблеята, а на 26 юни ще гласува за новия генерален секретар на организацията, който ще смени Торбьорн Ягланд и ще встъпи в длъжност през тази есен, пише РБК. Гласовете на руските парламентаристи също ще бъдат отчетени.  Русия обаче си запазва възможността да напусне асамблеята, ако правата на делегацията й бъдат ограничени по някакъв начин, посочва порталът. След анексирането на Крим от Москва през 2014 г. ПАСЕ, в която влизат над 300 представители на 47 страни, санкционира Русия, като лиши нейните парламентаристи от право на глас. В отговор Москва спря да изпраща свои делегати в ПАСЕ, а от 2017 г. не плаща и годишната си вноска от 33 милиона евро в бюджета на Съвета.  Русия пак заплашва да излезе от Съвета на Европа  Решението беше подкрепено от представителите на Германия, Франция, Италия и на скандинавските страни, а против него се обявиха Великобритания, Украйна и балтийските страни. Съветът на Европа трябва да продължи наблюдението над Русия, където се извършват \"чудовищни\" нарушения на човешките права, каза Франк Швабе, лидер на втората по големина група в ПАСЕ - на социалистите, демократите и зелените. Тя не е била единна в гласуването, добави той. Противниците на решението изтъкнаха, че цената, която привържениците му са готови да заплатят, е несъразмерна на ползата. Лидерът на украинската делегация Володимир Ариев заяви, че асамблеята се е превърнала във . Особено емоционално реагира неговият колега Олег Ляшко, който на висок тон нарече подкрепилите доклада \"предатели\". Над 240 ранени в Тбилиси при протести заради реч на руски депутат Над 240 ранени в Тбилиси при протести заради реч на руски депутат", "date": "2019.06.25", "title": "ПАСЕ възстанови членството на Русия"}
{"url": "https://clubz.bg/84626-uvelicheno_vynshno_tyrsene_doprinasq_za_ikonomicheskiq_rastej_na_bylgariq", "text": "Външното търсене отново с принос към ръста на икономиката Това става ясно от редовния месечен икономически обзор на \"Райфайзен\" (България), в който се съдържа коментар на данните, налични към юни, с фокус върху брутния вътрешен продукт.  Анализаторите на банката отчитат, че според данни на НСИ, през първото тримесечие на 2019 г. реалният икономически растеж е достигнал 4,8% на годишна база. Този ръст е по-висок в сравнение с предходното тримесечие и надминава очакваното.  Влиянието на външното търсене върху ръста се е засилило и е най-силно в сравнение с предходните седем тримесечия. В рамките на вътрешното търсене положителен принос идва както крайното потребление, така и от брутните инвестиции. При предлагането, през първото тримесечие най-солиден принос за растежа на БВП е имал очаквано секторът на услугите, следван от индустрията, докато селското стопанство остава неутрално към растежа, сочи анализът на \"Райфайзен\".", "date": "2019.06.25", "title": "Увеличено външно търсене допринася за икономическия растеж на България "}
{"url": "https://clubz.bg/84530-dirigentyt_kojto_spasqva_duzpi", "text": "Ако имате път до зала \"България\", в делничен ден, по светло, едва ли ще успеете да различите главния диригент и директор на Софийската филхармония от останалите обитатели на този музикален храм. Но, ако забележите мъж на средна възраст с очила, по тениска (обикновено черна с някаква щампа с виещи сиви вълци), голяма връзка ключове в ръка, е много вероятно това да бъде Найден Тодоров. Няма как да го объркате, особено, ако видите лице със строг поглед и широка усмивка. Срещаме се без повод. Облечен е, разбира се, с тениска – отпред, до сърцето, със серифни букви пише „Софийска филхармония“. А отзад стърчи цифрата 1. В следващия един час ще разговаряме за музиката като пропаганда и за обществената роля на музикантите. Защото, както казва маестрото:  Ще разговаряме и за това, че не може рефренът „тази скапана държава“ да ни е винаги оправдание, както и затова, че „демокрацията не се взима наготово“. И, разбира се, за красотата: „Една от моите болки в България е, че когато се опитваме да строим нови сгради, стараем се да бъдат удобни и функционални. А най-важното нещо, според мен, е да бъде красиво. Защото в това, че ходим на работа ли е смисълът на живота ни или че вечер се прибираме вкъщи? Смисълът на живота ни е в това как се усещаме с обстановката и хората около нас. А като има някакви сиви, порутени сгради около нас, колкото и пари да получаваме, усещането ни ще бъде винаги като за унищожен живот. И това се вижда у хората. Затова давам за пример Виена, която винаги ме зарежда, когато я посещавам.  Някои области на центъра на София приличат на симфония от Шостакович. С част агресия, част тъга, част гротеска. И много малка, невидима и унищожена любов. Ако вземем музикантите на материалното – архитектите, защото това са хората, които могат да създават застинала музика в сградите, и им дадем малко повече задачи, този град може да бъде феноменален.  Аз самият харесвам много неща в строителството в България. Но ако архитектите се замислят поне малко, ще видят, че всъщност не трябва да правим нещата твърде функционални, или пък евтино. Дори законът в България ми забранява да правя хубави неща, а ме задължава да ги правя евтино. Това е сбъркано. Ако ние създадем условията на хората да се почувстват красиво, те ще поискат два пъти, три пъти повече да правят неща за себе си, за обществото, за държавата. Ние ги караме да живеят в сивота. Самото понятие при нас „светло бъдеще“ се е превърнало в подигравка. Може би просто да ги изпратим всичките  ) за една седмица в красивите градове в Европа да разберат кое е общото между онези градове и страни, които вървят напред. Аз знам отсега резултата – красивото. Съжалявам, но икономиката може да се развие. Когато е била разбита Германия след Втората световна война, какво е представлявала? А Япония? Икономиката може да се развие, но хората трябва да имат отношение. Отношението се постига с желание, а то с околна среда – хора, среда, красота под формата на галерии, музика, театър, красота под формата на архитектура.“ ", "date": "2019.06.25", "title": "Диригентът, който спасява дузпи"}
{"url": "https://clubz.bg/84619-edna_ujasna_tyjna_istoriq_za_mnogo_zvezdi_i_isk_za_100_mln_sreshtu_%E2%80%9Eyunivyrsyl%E2%80%9C", "text": "Няколко изтъкнати групи, музиканти и наследници на артисти съдят най-голямата звукозаписна компания в света, „Юнивърсъл мюзик груп” (UMG). Завели са дело в петък, 21 юни, след разследване, публикувано в „Ню Йорк таймс” по-рано този месец, за стотици хиляди мастър записи , защитени копия на неиздадена музика и други материали, изгорели в големия пожар в хранилищата на UMG през 2008 г. Искът, който търси обезщетение, надвишаващо 100 милиона долара, бе заведен от тръстовете, грижещи се за творческите наследства на Том Пети и Тупак Шакур, групите „Хоул\" и „Саундгардън” и певеца Стив Ърл. Идеята е да се търси статут на групови юридически действия, така че всеки друг музикант, свързан с UMG и оказал се „в подобна ситуация”, да може да се включи, съобщава NPR.org. Според статията в НЙТ в пламъците са унищожени ленти, записвани в продължение на много десетилетия, на десетки топ музиканти – от Луис Армстронг до „The Roots“. Жалбоподателите твърдят, че компанията UMG е нарушила договора си с артистите, като не е успяла да съхрани правилно материалите – вместо това мастър лентите и други материали са били оставени „ ”. Нещо повече, те твърдят, че след пожара „ ”. В жалбата се твърди още, че UMG са укрили тежките щети от своите артисти и публиката, междувременно обаче след успешни съдебни спорове компанията е получила застраховки на стойност 150 милиона долара – и музикантите смятат, че имат право да получат част от тези пари. Твърди се, че сред стотиците артисти със записи, изгорели в пожара, са още Били Холидей, Арета Франклин, Рей Чарлс, сър Елтън Джон, Джанет Джаксън, „Нирвана”, Еминем, „Гънс ен Роузис”… От „Юнивърсъл мюзик груп” са отклонили молбата на NPR за коментар. Но в предишно изявление от 11 юни заявяват, че разследването в „Ню Йорк Таймс” съдържа „ “. Арно де Пюфонтен, президент на компанията-майка на UMG, Vivendi, казва пред „Варайъти” в четвъртък, че разследването на „Ню Йорк Tаймс“ е „ ”. Кортни Лав – бившата вокалистка на „Хоул” ( ) – написа в Туитър по повод статията в НЙТ:", "date": "2019.06.25", "title": "Една ужасна, тъжна история за много звезди и иск за $100 млн. срещу „Юнивърсъл“"}
{"url": "https://clubz.bg/84624-boris_djonsyn_plashi_es_s_tvyrd_brekzit_za_da_promeni_sdelkata", "text": "Борис Джонсън - фаворитът за следващ премиер на Великобритания, обеща да я изведе от Европейския съюз на 31 октомври със или без споразумение, предаде Ройтерс, цитирана от БТА. Той каза, че не иска \"Брекзит без споразумение\", но е необходимо този вариант да бъде поставен на масата, за да може Великобритания да постигне желания резултат. Борис Джонсън поведе убедително в надпреварата за стола на Мей Джонсън отново изказа съмнения дали ще бъдат изплатени договорените по-рано 39 милиарда лири (49 милиарда долара) при развода с ЕС, което вероятно ще настрои срещу Лондон преговарящите в Брюксел, посочва Ройтерс. За безизходицата във връзка с ирландската граница Джонсън каза, че според него внасяне на промени или отказ от т. нар. предпазен механизъм може да бъде решение. Търговски експерти са скептични, че граничният проблем може да бъде решен с технологични подходи поне в краткосрочен план, отбелязва Ройтерс. Бившият кмет на Лондон остава фаворит в надпреварата за приемник на Тереза Мей като лидер на Консервативната партия и премиер, но преднината му намаля, след като негови съседи повикаха полиция в дома му заради ожесточена среднощна караница с партньорката му, напомня Ройтерс.  Интимен скандал топи шансовете на Борис Джонсън да стане премиер Интимен скандал топи шансовете на Борис Джонсън да стане премиер", "date": "2019.06.25", "title": "Борис Джонсън плаши ЕС с \"твърд Брекзит\", за да промени сделката"}
{"url": "https://clubz.bg/84614-netanqhu_kym_moskva_nqma_da_pusnem_iran_do_granicata_si", "text": "Израелският премиер Бенямин Нетаняху каза на гостуващия секретар на руския съвет за сигурност Николай Патрушев, че Израел няма да допусне Иран да се окопае на неговата северна граница със Сирия, предаде ДПА. \n\tТой се обърна към близката съветска история, за да потърси разбиране на израелската позиция в конфликта с Иран, като припомни вероломното нападение на нацистка Германия срещу СССР през 1941 г. И добави: Двустранната среща се състоя в рамките на двудневния американско-руско-израелски форум на високо равнище в Ерусалим, който се очаква да се фокусира върху положението в Близкия изток и особено върху Иран - заклет противник както на Израел, така и на САЩ.  \n\tПатрушев, цитиран от ТАСС, каза преди срещата си с Нетаняху, че Русия \"обръща сериозно внимание за гарантиране на сигурността на Израел\". В предстоящата тристранна среща освен Патрушев ще участват съветникът на президента на САЩ по националната сигурност Джон Болтън и председателят на Съвета за национална сигурност на Израел Меир бен Шабат. Нетаняху нарече тази среща \"историческа и безпрецедентна\" и каза, че тя е \"много важна за установяване на сигурност в Близкия изток в бурни времена\". \n\tСпоред ТАСС Патрушев посочил, че на срещата \"Русия ще вземе предвид интересите на Иран и ще запознае с тях израелците и американците\".  \n\tНа съвместна пресконференция с Нетаняху в Ерусалим вчера Болтън предупреди Иран, \"да не смята благоразумието и сдържаността на САЩ за слабост\", предаде БТА. ", "date": "2019.06.25", "title": "Нетаняху към Москва: Няма да пуснем Иран до границата си"}
{"url": "https://clubz.bg/84616-karaqncheva_v_moskva_siderov_s_neq", "text": "Председателя на Народното събрание Цвета Караянчева е в Москва начело на парламентарна делегация в Москва, съобщиха от Народното събрание. Официалното посещение в руската столица е на 25 и 26 юни 2019 г. В състава ѝ са съпредседателите на Групата за приятелство България – Русия Красимир Велчев и Антон Кутев, заместник-председателят на групата Волен Сидеров и народните представители Диана Саватева, Боряна Георгиева и Ахмед Ахмедов. На 25 юни 2019 г. Караянчева и народните представители ще се срещнат с председателя на Съвета на Федерацията на Федералното събрание на Руската федерация Валентина Матвиенко. По-късно те ще разговарят с министъра на външните работи Сергей Лавров. Програмата на посещението предвижда полагане на венец на гробницата на Незнайния войн в Александровската градина до стената на Кремъл. На 26 юни 2019 г. председателят на Народното събрание Цвета Караянчева ще направи изказване по време на пленарното заседание на Съвета на Федерацията на Федералното събрание на Руската федерация. Караянчева е първият председател на българския парламент, който ще направи изказване пред Федералното събрание на Руската федерация. Една от основните теми на разговорите в руската столица ще бъде енергетиката, съобщава БНТ. В понеделник вечер тя разговаря с българската общност в Москва. В срещатата участваха български студенти в Москва, българи, работещи в големи мултинационални компании и водещи международни банки, съобщиха от пресцентъра на Народното събрание. Пред присъстващите председателят на Народното събрание отбеляза, че е щастлива да бъде сред нашите сънародници в руската столица. \"След дни ще отбележим 140 години от установяването на дипломатически отношения между България и Русия, а преди няколко месеца в България тържествено беше чествана 140-ата годишнина от Учредителното събрание и приемането на Търновската конституция, което е показателно за дълбоките и традиционно добри връзки между България и Русия\", посочи тя. Цвета Караянчева подчерта, че когато става дума за националните интереси българският  парламент се стреми да заема национално отговорни позиции в интерес на държавата и нейните граждани. \"В България не достига квалифицирана работна ръка, затова правителството постави образованието като водещ държавен приоритет\", подчерта тя. И призова младите хора да учат, да трупат опит и умения и да се върнат в България, където има нужда от тях и техните знания.  От съобщението на НС става ясно, че не е минало и без споменаване на магистралите \"Струма\" и \"Хемус\", тунела под Шипка и колко важно е да се развива инфраструктурно Северна България.", "date": "2019.06.25", "title": "Караянчева в Москва, Сидеров с нея"}
{"url": "https://clubz.bg/84609-i_zamirisva_na_more_ili_kak_be_syzdadena_edna_znamenita_bylgarska_pesen", "text": "Нова книга със стихове издава поетът Георги Борисов. Наречена е „И замирисва на море“, по стихотворението с оригинално заглавие „Балада за пълнолунието“, вдъхновило композитора Стефан Димитров да напише знаменита песен. В книгата са поместени и още от стихотворенията, по които Димитров създава редица песни през годините. Сборникът съдържа и част от творбите на Георги Борисов, които критиците наричат „класически“. Класически са не само защото от първия до последния ред на поетичното си творчество авторът остава верен на класическия стих и орфическото песенно начало – а и заради това, че стиховете му не се подчиняват на времето. Георги Борисов е роден на 17 юли 1950 г. в София. Завършва Френската езикова гимназия в родния си град и Литературния институт „Максим Горки“ в Москва  . Работил е като редактор във вестник „Литературен фронт“ (1976 – 1981), завeждащ отдел „Документална и художествена литература“ в „Профиздат“  , продуцент на направление „Литература и публицистика“ в БНТ ( . От създаването на сп. „Факел“   е негов заместник-главен редактор, а от 1990 г. – главен редактор. Основател и директор на издателствата „Факел“   и „Факел експрес“  . Под неговото съставителство и редакция от 2005 г. започва да излиза библиотечната поредица на изд. „Факел експрес“ и „Жанет 45“ „Нова проза“, в която са включени българските преводи на съвременни руски автори, сред които Василий Гросман, Василий Аксьонов, Сергей Довлатов, Владимир Войнович, Юз Алешковски, Юрий Мамлеев, Виктор Ерофеев, Евгений Попов, Анатолий Корольов, Саша Соколов, Едуард Лимонов, Людмила Улицкая, Михаил Шишкин. Автор е на поетичните книги „По пладне някъде в началото“  , „Оставете човека“  , „Врати“  , „Пришълец“  , „Живият бог“  , „Картаген“  , „Точно в три“  , „Какво ми каза свободата/Что мне сказала свобода“, стихотворения и преводи на български и руски език   „Нищо“   и „И замирисва на море“  . Предлагаме Ви разказа на Георги Борисов за написването на „И замирисва на море“, публикуван в сп. „Факел“ през 2006 г. *", "date": "2019.06.25", "title": "И замирисва на море, или как бе създадена една знаменита българска песен"}
{"url": "https://clubz.bg/84629-nato_dade_srok_do_2_avgust_na_rusiq_da_se_vyrne_kym_raketniq_dogovor", "text": "НАТО дава на Русия срок до 2 август да се върне към прилагането на договора за унищожаване на ракетите с малък и среден обсег, съобщи днес генералният секретар на пакта Йенс Столтенберг.  Русия разработва две нови ракети със среден обсег Той съобщи, че утре и вдругиден министрите на отбраната от алианса ще преценят какви ответни мерки да бъдат предприети, ако Москва не се съобрази с това предупреждение. Столтенберг добави, че за следващата седмица се предвижда ново заседание на Съвета НАТО-Русия. Путин: Новата ни ракета няма ограничения в обсега (ВИДЕО) Призоваваме Москва да прояви отговорност, има още време, но то изтича. Не забелязваме склонност към отговорно поведение от страна на Русия, напротив - Москва разработва нови ракети. Отговорът ни ще бъде отбранителен, премерен и съгласуван. Нямаме намерение да поставяме нови наземни ракети в Европа, не искаме нова надпредава във въоръжаването, заяви Столтенберг. Путин: Новата ни ракета няма ограничения в обсега (ВИДЕО)", "date": "2019.06.25", "title": "НАТО даде срок до 2 август на Русия да се върне към ракетния договор"}
{"url": "https://clubz.bg/84613-trymp_se_sreshta_s_pone_8_svetovni_lideri_v_qponiq", "text": "Президентът на САЩ Доналд Тръмп планира двустранни срещи с най-малко осем световни лидери в кулоарите на срещата на върха на Г-20 в Осака, Япония на 28 и 29 юни, предаде Ройтерс, като се позова на висш правителствен служител. \n\tТръмп ще има двустранни срещи с китайския президент Си Цзинпин, с президента на Русия Владимир Путин, със саудитския престолонаследник принц Мохамед бин Салман, с турския президент Реджеп Тайип Ердоган, с германската канцлерка Ангела Меркел, с премиерите на Япония Шиндзо Абе, на Австралия Скот Морисън и на Индия Нарендра Моди. Възможно е в програмата на Тръмп да бъдат добавени още двустранни срещи, посочва Ройтерс. \n\tАмериканският президент не планира да се срещне със севернокорейския лидер Ким Чен Ун при посещението си в Южна Корея в края на седмицата, след срещата на Г-20, каза правителственият служител. На репортерски въпрос дали при това посещение Тръмп ще отиде в демилитаризираната зона между двете Кореи, служителят отказа коментар, добавя БТА.", "date": "2019.06.25", "title": "Тръмп се среща с поне 8 световни лидери в Япония"}
{"url": "https://clubz.bg/84598-ruskite_slujbi_vodqt_putin_za_nosa", "text": "Владимир Путин се надява, че с освобождаването на руския разследващ журналист Иван Голунов, чието арестуване провокира масови протести в страната, ще потвърди имиджа си на \"добър цар\", който има готовност да защитава гражданите от репресиите на руските органи на реда. Защо случаят Иван Голунов засяга цялото руско общество? Полицията се опита да натопи Голунов за притежаване на наркотици, след като той разкри множество корупционни схеми по високите етажи на властта. Повечето руснаци разбират много добре, че подобни случаи са симптоми за невъзможността на Путин да удържа тайните служби, които са готови да преследват всекиго и без основателни причини. Въпреки че преди години те бяха възприемани за най-големите съюзници на президента, сенчестите   - руски термин, с който са наричани висшите представители на армията, тайните служби и силите за сигурност, днес представляват най-големият му проблем. Годишният икономически форум в Санкт Петербург, който бе проведен в началото на месеца, не демонстрира възможностите за инвестиции в Русия. Вместо това на него се обсъждаше арестуването на американския бизнесмен Майкъл Калви по-рано през тази година. Арестуван в Русия американец търси помощ от САЩ, Великобритания, Канада и Ирландия  Калви, който е един от малцината чужденци, които остават посветени на руския пазар, отхвърли обвиненията, че е извършвал престъпление и бе освободен. Вярва се, че е бил задържан, след оплакване на бизнес конкурент във Федералната служба за сигурност (ФСБ) - структурата, която наследи КГБ. В същото време поредица от лоши политически решения, като нахлуването в Донбас през 2014 г., намесата в американските избори през 2016 г. и неуспешния опит за убийство на Сергей Скрипал във Великобритания, провокираха налагането на тежки санкции срещу Русия.  Русия раздухва отравянето на Скрипал, вместо да замълчи Путин не е главният архитект на повечето от тези преследвания и политики - те са дело на службите за сигурност и техни приятели, клиенти и бизнес партньори. \"Шефът\" може и да се подписва под техните проекти, но си струва да се мисли над това, до колко позволява да бъде ръководен от тях. Най-пагубният и устойчив мит, който Западът вярва за Путин, е, че той е съвършеният шпионин. Ясно е, че ние не разбираме добри отношенията между президента и неговите тайни служби. Той не е съвършен шпионин, всъщност, той лесно се плаши и се остава да бъде воден за носа от собствените си съвършени шпиони. Кремъл води срещу Запада война, вдъхновена от методите на КГБ Безспорно, винаги е било така. Докато е ходил на училище, той е посетил местното седалище на КГБ в Ленинград. Високата сграда на \"Большой дом\" (\"Голямата къща\") се е ползвала с мрачна репутация - там се е помещавала тайната полиция на Сталин. Набедените за врагове на режима са били екзекутирани в мазетата. Въпреки това тийнейджърът Путин се е появил и е попитал за кариерен съвет. Объркан агент на КГБ му казал първо да завърши университет или да изкара военната си служба.  Така и направил: Путин се дипломирал от Ленинградския държавен университет и се присъединил към КГБ. Той остава на служба 17 години, като според мнозина това му е въздействало. Американският сенатор Джон Маккейн веднъж каза, че когато се е срещнал с него  . Последното послание на Маккейн до Путин Множество сведения доказват, че Путин е бил доста посредствен агент. Въпреки невероятните митове, които го обграждат, Путин никога не е бил \"съветският Джеймс Бонд\". През 1985 г., благодарение на доброто говорене на немски, той е изпратен в Дрезден, Източна Германия. След това става част от Първото главно управление на КГБ, но никога не напуска ГДР и изглежда работата му се е състояла в това да сверява данни и да дава брифинги на съветските и източногерманските граждани, които пътуват в чужбина. Той не е вършил сериозна работа - харесвал е германската бира (Путин признава, че е качил 11 килограма) и е водил спокоен начин на живот. Напуска КГБ точно преди да бъде формално разпусната, но въпреки това продължава да изпитва силна емоционална привързаност към \"чекистите\" (представителите на първата полиция на болшевиките), разчитат на тях за подкрепа и в замяна им дава значителна свобода да шпионират, злоупотребяват и репресират безнаказано. Руснаците подозират, че правителството ги лъже Много от близките му съюзници са ветерани от КГБ и наследилите я агенции. Въпреки че Путин не е авторът на фразата  , той наистина ѝ вярва. Въпреки това става все по-очевидно, че той идеализира мечта. Той е признал, че се е присъединил към КГБ заради богатия каталог от съветски шпински истории, филми и телевизионни програми. Въпреки че за кратко ръководи ФСБ между 1998-1999 г., той не изглежда да има познания за това как функционират службите, как се организират суровите данни, за да се информират лидерите и най-важното - как информацията може да се използва, за да се въздейства над възгледите на управляващите. Путин: Американският натиск за доминация е рецепта за реални войни Путин обикновено започва деня си в късния следобед (ляга късно и става късно) с документи от три служби: доклад на ФСБ за вътрешните работи, още един от Службата за външно разузнаване (СВР) за световните събития и трети от Федералната служба за охрана, за това какво се случва с руските елити. Като много други авторитарни лидери по света той е съкратил с времето кръга от доверени съветници до тези, които споделят неговите предубеждения и не противоречат на предположенията му. Както един бивш руски шпионин ми сподели, тайните служби се научиха, че  Затова те се надпреварват да казват на Путин това, което той иска да чуе, вместо това, което трябва да чуе. Нещо повече, те се състезават да привличат вниманието му с преувеличени твърдения и конспиративни теории. Когато Кремъл твърди, че Западът подкопава Путин или че Канада е управлявана от украински неонацисти, човек трябва да се запита - това поза ли е, или тайните служби се опитват да се харесат на руския държавен глава? Крахът на Кремъл: когато „братските“ народи се наредиха на опашка пред НАТО Намесата в американските избори едва ли е най-нерационалната политика от страна на Москва. Нахлуването в югоизточна Украйна, например не само се провали в опита да принуди Киев да признае хегемонията на Москва, но събуди невиждан досега национализъм сред украинците. Ние не наблюдаваме прищявките на капризен и егоистичен тиранин, истината е, че те демонстрират как рационален (макар и безскрупулен) лидер може да следва опасни и глупави политики, когато му е доставяна погрешна информация.  Дрезденската връзка: какво означава картата на Путин от Щази? В противовес на изградения си мачовски имидж Путин не обича да рискува. Той обаче все повече е подвеждан от службите си да подема инициативи с неизвестен изход, като така се увеличава тяхната власт над него. Те не контролират Кремъл, но ако могат да предположат по какъв начин шефът им разбира света, не им е необходимо. В това се крие истинската опасност за външния свят. Това мнение е споделено от един разочарован бивш дипломат на Русия. Арестуван в Русия американец търси помощ от САЩ, Великобритания, Канада и Ирландия  Русия раздухва отравянето на Скрипал, вместо да замълчи Кремъл води срещу Запада война, вдъхновена от методите на КГБ Последното послание на Маккейн до Путин Руснаците подозират, че правителството ги лъже Путин: Американският натиск за доминация е рецепта за реални войни Крахът на Кремъл: когато „братските“ народи се наредиха на опашка пред НАТО Дрезденската връзка: какво означава картата на Путин от Щази?", "date": "2019.06.25", "title": "Руските служби водят Путин за носа"}
{"url": "https://clubz.bg/84621-borisov_za_cvetanov_vse_edno_da_pitash_bsp_za_jan_videnov", "text": "Това каза премиерът Бойко Борисов. Така той коментира слуховете, че зад \"Еврохолд\", който купи активите на ЧЕЗ, стои бившият зам.-шеф на партията Цветан Цветанов. Цветанов обаче е само извън ръководството на ГЕРБ. Той подаде оставка заради скандала \"Апартаментгейт\" като зам.-председател и като лидер на парламентарната група, но заяви, че остава член на партията. Борисов каза още, че трябва да се изчака независимите регулатори да се произнесат по сделката. На въпрос кой стои зад \"Еврохолд\", той отговори с въпрос: \"Еврохолд\" за познанствата с Борисов, Цветанов, Караянчева, Йордан Цонев... Борисов заяви, че сделката е извършена в Чехия от частна компания. Изявлението на Борисов бе след среща с \"Обединени патриоти\" по повод намаляването на партийните субсидии. По тази тема премиерът заяви, че до края на юли ще бъде решено с колко да се намалят субсидиите, като ГЕРБ продължава да подкрепя субсидия от 1 лев на глас. Лидерът на НФСБ Валери Симеонов заяви, че \"Обединени патриоти\" ще инициират консултации в парламента по темата за субсидиите още през тази седмица.", "date": "2019.06.25", "title": "Борисов за Цветанов: Все едно да питаш БСП за Жан Виденов"}
{"url": "https://clubz.bg/84615-ruska_fregata_v_havana_boen_samolet_vyv_venecuela", "text": "Руска военноморска група начело с фрегатата \"Адмирал Горшков\" пристигна вчера в пристанището на Хавана, предаде Франс прес. \n\tВ руската флотилия са логистичният кораб \"Елбрус\" и влекачът \"Николай Шикер\". Според руски медии след Куба тя ще отплава за Венецуела. \n\tИсторически партньори през Студената война, Хавана и Москва се сближават през последните месеци, докато Вашингтон затяга санкциите срещу Куба, упреквайки я за подкрепата й за венецуелския президент Николас Мадуро. САЩ спряха всички полети до Венецуела В началото на май кубинският комунистически лидер Раул Кастро получи най-високото отличие на руската Комунистическа партия - орден \"Ленин\". Тогава той подчерта \"историческите връзки между двете страни, които днес се засилват и обновяват\", отбелязва АФП. \n\tВлизайки в Хаванския залив, фрегатата \"Адмирал Горшков\", която е от последното поколение руски бойни кораби, даде поздравителни салюти, на които кубинците отвърнаха от колониалната крепост \"Сан Карлос де ла Кабаня\". \n\tСпоред комюнике на Революционните въоръжени сили на Куба руските моряци ще посетят кубинския боен флот, както и \"исторически и културни обекти\". \n\tТочната причина за посещението не е ясна, посочва АФП.  \n\tСамолет на руските ВВС е кацнал на международното летище във венецуелския град Майкетия, предаде Ройтерс, като се позова на очевидци и на два уебсайта, които следят движението на самолетите. Това става три месеца, след като кацането на друг руски самолет във Венецуела разпали словесна война между Вашингтон и Москва, добавя БТА. ", "date": "2019.06.25", "title": "Руска фрегата в Хавана, боен самолет във Венецуела"}
{"url": "https://clubz.bg/84617-gerb_i_patriotite_shte_izglajdat_razminavaniqta_si_za_partijnite_subsidii", "text": "Предложенията за промени във финансирането на партиите изостри отношенията между ГЕРБ и малкия му коалиционен партньор \"Обединени патриоти\". Днес всички се събират на коалиционен съвет за изглаждане на различията. Срещата ще е без Волен Сидеров, който е с парламентарна делегация в Москва. \"Определено се наблюдава преориентация на ГЕРБ към ДПС, което само по себе си денонсира коалиционното споразумение.\" Това повтори ден преди свикването на срещата лидерът на НФСБ Валери Симеонов. Валери Симеонов пита: Ще управлява ли ГЕРБ с ДПС? Разговорът между управляващите партии беше анонсиран от премиера Бойко Борисов миналата седмица, а темата на дебатите е намаляване на партийните субсидии.  Борисов за субсидиите: Съобразихме се с 2,5 милиона души В петък намаляването на партийната субсидия отпадна от дневния ред на парламента. Промените в бюджета трябваше да бъдат гледани на второ четене, но бяха отложени. Слави Трифонов: За крадливи партии и 1 лв. е много Тези промени предвиждаха и отпадане на лимита за дарения за партиите. Това бе предложение на ДПС и бе прието от ГЕРБ след среща между двете формации. Тази среща обаче предизвика гнева на лидера на НФСБ Валери Симеонов. По-късно през деня той заяви, че иска точката да бъде отложена и дори отправи намек, че може да напусне управляващата коалиция. Борисов спешно трябваше да реагира. Борисов за субсидиите: Съобразихме се с 2,5 милиона души Слави Трифонов: За крадливи партии и 1 лв. е много", "date": "2019.06.25", "title": "ГЕРБ и \"патриотите\" ще изглаждат разминаванията си за партийните субсидии"}
