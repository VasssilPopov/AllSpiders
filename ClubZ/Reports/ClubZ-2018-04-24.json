{"url": "http://clubz.bg/67077-slaviq_e_na_final_za_kupata_botev_qrostno_atakuva_sydiqta", "text": "\"Славия\" е на финал за Купата на България, след като детронира \"Ботев\" (Пловдив) на първия полуфинален реванш на ст. \"Васил Левски\" - 1:0. \"Белите\" загубиха срещата под тепетата с 1:2 и голът на чужд терен ги праща напред. Най-старият столичен клуб ще научи своя съперник утре, когато играят \"Левски\" и ЦСКА-София (2:0 в първия двубой). Ивайло Димитров осигури класиране на своите с точно изпълнение на наказателен удар в 66-ата минута. Дузпата бе отсъдена за нарушение срещу Димитров. В 86-ата минута обаче се стигна до аналогична ситуация пред вратата на \"Славия\" - Стефан Велков изрита Жоао Пауло, но сигнал от съдията Станислав Ставров не последва. Малко преди това гол на Стивън Петков не бе зачетен заради засада, каквато нямаше. В края на срещата \"канарчетата\" наобиколиха рефера Станислав Ставров и остро му поискаха сметка. Това се случи и след последния му сигнал, когато арбитърът трябваше да бъде пазен от полиция от напора на целия тим на пловдивчани, треньори, фотографи от Пловдив и т.н. и т.н. По-рано Ставров прати на трибуните треньора на \"Ботев\" Николай Киров. След срещата Киров съзря умисъл от съдийската комисия на БФС със самото назначение на Станислав Ставров. Мачът бе тактическа битка, в която \"белите\" се оказаха победители. В интерес на истината те играха по-добре, особено през второто полувреме, когато направиха и пропуски. Дочакаха момента си и сега празнуват.  \"Ботев\" игра слабо и освен на съдията, може да се сърди и на бледото си представяне. Тимът на \"Славия\" не е бил на финал от 2011 г., когато загуби от ЦСКА с 0:1.", "date": "2018.04.24", "title": "\"Славия\" е на финал за Купата, \"Ботев\" яростно атакува съдията"}
{"url": "http://clubz.bg/67071-opoziciqta_v_sds_zove_za_nova_konferenciq_i_ostavki", "text": "Седмица след заседанието на Националния съвет на СДС, на който се стигна до ръкопашна схватка, искане на оставката на Божидар Лукарски като председател, напускането на председателя и продължило заседание - но само с участието на вътрешнопартийната опозиция, седмица членове на ръководството на СДС излязоха с декларация-призив за единство. Национален съвет на СДС: здрави момчета, бой и викове \"Оставка\" (ВИДЕО) Подписалите се са от опозиционерите в партията, които настояха Лукарски да сдаде поста преди седмица. Ето текста на призива им: На 17 април \"опозиционната част\" от Националния съвет реши да свика нова сбирка на 12 май в Пловдив. И на нея отново да се постави въпроса за сваляне на Лукарски от председателското място. Лидерът и хората му обаче твърдят, че тези решения са нелегитимни, защото самият Лукарски бе прекратил заседанието в София след баталните сцени. Спор има и дали продължението е имало кворум. Със сигурност на опозиционелите не им достигаха гласове, за да се спази уставния начин за искане на оставката на председателя - а именно зад това решение да застанат 2/3 от всички членове на Националния съвет по списък. Лукарски видя \"сценарий\" за разбиване на СДС - от страх  От официалната власт на \"Раковски\" 134 още няма реакция. Не е ясно и дали Лукарски и поддръжниците му ще припознаят сбирката в Пловдив като легитимна - преди седмица самият Лукарски не даде отговор дали би присъствал или не. И в телевизионно интервю намекна, че битките в партията могат да стигнат до съдебна фаза.  Самият Лукарски твърди, че има сценарий за разбиването на СДС, защото \"външни\" сили ги е страх от обявената от него консервативно-патриотична линия. Според опозицията обаче мнозинството седесари по места са против именно тази линия и разговорите, които текат, макар и неофициално, с НФСБ на Валери Симеонов.  На Националния съвет с баталните сцени първоначалният дневен ред трябваше да включва именно идеологическата и коалиционна линия на партията в бъдеще - след разпада на Реформаторския блок. Заради екшъна, започнал още сутринта, когато големи момчета, облечени в черно спираха \"опозиционни\" делегати да влизат в залата, до подобна дискусия изобщо не се стигна. Сред седесарите разделение имало и по линията \"проГЕРБ\" и ясна опозиция на ГЕРБ. Според т.нар. преговорен екип - състоящ се от подписалите се по-горе членове на ръководството, в анкети, попълвани от активистите по време на двумесечните обиколки на структурите през февруари и март, хората поставяли като опонент ГЕРБ веднага след БСП.  Как ще продължи историята в СДС - предстои да видим. Лукарски видя \"сценарий\" за разбиване на СДС - от страх ", "date": "2018.04.24", "title": "Опозицията в СДС зове за нова конференция и оставки"}
{"url": "http://clubz.bg/67075-lozan_panov_predloji_za_nakazanie_shefkata_na_apelativniq_syd", "text": "Председателят на Върховния касационен съд (ВКС) Лозан Панов внесе в Съдийската колегия на Висшия съдебен съвет (ВСС) предложение за образуване на дисциплинарно производство срещу административния ръководител на Софийския апелативен съд (САС) Даниела Дончева, съобщиха от ВКС. Предложението е мотивирано с констатациите в акта за проверка на Инспектората към ВСС, който установи, че Дончева е нарушила случайното разпределение на делата, както и с идентичните изводи от проверката на ВКС. Скандалът с разпределението на делата в САС избухна миналия ноември, когато съдията Милен Василев отправи публични обвинения и дори безпрецедентно разлепи из сградата на съда \"позиви\" към председателката на съда за неправомерно изземване на дела. Той изнесе подробна фактология, от която става ясно, че със заповед на Даниела Дончева той е преместен от досегашния му шести съдебен състав в Търговското отделение в 11-ти състав, доскоро оглавяван от избрания за член на ВСС Стефан Гроздев. Съставът на Василев е поет от председателката на съда Даниела Дончева, като тя поема всички висящи дела на доклад на Василев. До този момент обаче Дончева правораздава в Гражданското, а не в Търговското отделение, напомня \"Съдебни репортажи\". Чака се решение по \"Делото за 102 милиона\" Именно сред делата, които поема Дончева, е и  . Делото е насрочено от съдия Милен Василев за 27 септември. Съдията твърди, че същия ден преди заседанието по него, то е било изискано от председателката на съда Даниела Дончева – “незнайно защо и без молба от когото и да било”, след като самият Василев я попитал защо делото не му е занесено за четене преди заседанието. Процесът е отложен за 8 октомври заради назначена, но все още неготова съдебно-счетоводна експертиза. Делото \"102 милиона\": Фалиралата КТБ става кредитор на фалиралия Бисер Лазов Делото е едно от каскадата от войната между бившите съратници Делян Пеевски и Цветан Василев. Съдия Василев твърди, че на 2 октомври лично е сезирал председателката за “наболели организационни проблеми” и я е информирал, че нарушава разпоредбите за случайното разпределение на делата, тъй като то се случва само измежду съдии от съответното отделение. На практика Василев сочи, че влизайки в съдебен състав от Търговското отделение и изземвайки делата на докладчика на състава, Дончева е погазила разпоредбите на Закона за съдебната власт, тъй като разместването на съдии по отделения е в правомощията на Общото събрание на САС. Съдия към шефката на САС: Със здраве да си харчите честно спечелените пари Половин година по-късно Инспекторатът констатира, че без да има основание съдия Дончева е издала две заповеди в края на септември 2017 г., с които на практика е иззела дело на нейна колежка и е влязла вместо нея в съдебното заседание. Според съдебните инспектори без да има необходимост и без да има това правомощие, председателката на САС е иззела всички дела, разпределени случайно на съдията Милен Василев. Освен това   в гражданската колегия на САС. Според инспектората съдия Даниела Дончева неправомерно е утвърдила вътрешни правила за разпределение на делата, които допускат, след като на случаен принцип е избран съдия, той да бъде сменен с друг, нарочно посочен от разпределящия. Последното нарушение, което ИВСС открива, е, че издавайки заповед, с която сама се е преместила от гражданската в търговската колегия на съда, тя е нарушила заложения в Закона за съдебната власт принцип на съдийското самоуправление, който предвижда решенията за разпределението на съдии по отделения, броят им и специализацията да става с решение на общото събрание на съдиите от съответния съд, пише съдебният сайт. Вчера стана ясно, че ИВСС не е уважил възраженията на Дончева по акта. И въпреки откритите пет нарушения на случайния подбор от председателката на САС, мнозинството от инспекторите са гласували против внасяне на предложение за дисциплинарно производство срещу нея. През март пък прокуратурата бързо и категорично оневини Дончева след проверка, в която констатира, че председателката на САС не е извършила престъпление. Делото \"102 милиона\": Фалиралата КТБ става кредитор на фалиралия Бисер Лазов Съдия към шефката на САС: Със здраве да си харчите честно спечелените пари", "date": "2018.04.24", "title": "Лозан Панов предложи за наказание шефката на апелативния съд"}
{"url": "http://clubz.bg/67053-koj_krade_deca_vsyshtnost", "text": "Една страховита история обикаля тези дни родния Фейсбук - жена краде деца. Ето и най-често споделяното съобщение: \"Тази жена, обикаля парковете и се опитва да краде деца. Ако някъде я видите пазете децата си\".  \"В рамките на два дни е видяна в Южния и Западния парк да се опитва да отвлече деца... избира ги предимно до към 2-3-годишна възраст, без значение пола на детето\", гласи предупреждението, което масово се разпространява в социалните мрежи. Жената споделя пост на друга майка, която също е срещала \"крадлата\". Като публикацията е придружена с две снимки на предполага се похитителката на деца. Коментарите са все по-кръвожадни, заплашват със саморазправа. Първоизточникът е групата \"Майките на София\". Историята е подета от много сайтове като това допълнително нагнетява напрежението. \"Канал 3\" пуска публикация със заглавие \"Майки в истерия! Жена броди из парковете и отвлича малки деца (СНИМКИ)\". Ето и още \"вълнуващи\" заглавия в жанра хорър. \"Пазете се!\" \"Майки пропищяха от ужас! Жена обикаля парковете и краде деца!\", \"Броди из парковете и краде деца!\" Историята започва от публикация на майка, която разказва какво се е случило с нея и двегодишния ѝ син в Южния парк. Разказът е притеснителен и призовава към бдителност.  По неведоми пътища обаче скоро към тази публикация се появяват две снимки - може би на една и съща много слаба жена на средна възраст. Жената се оказва, че е почти като Джингиби - видяна е в Южния парк, после в Западния парк, после потребителка на социалната мрежа споделя, че това е нейна съседка от кв. \"Редута\" с психически проблеми, напусната от мъжа си, който ѝ е отнел детето. В друга версия тя има лична трагедия заради загулата на дете. И т. н. \"Бъдете нащрек за жена с описанието от поста. В Западен парк тя се подвизава около мостчето с лебедите и паметника при шадравана и обикновено се прави, че тренира нещо\", добавят се нови детайли. Все пак има и хора, които отбелязват, че снимките са видимо стари, че са правени през лятото, че вероятно нямат нищо общо с описания по-горе случай. Заподозряната от Фейсбук разследването, както споменахме, е описана като \"слаба, средна на ръст, прошарена коса, вързана на къса опашка, с малка раница на гърба, мургава, невзрачна, чието присъствие повечето хора не биха забелязали\". Приликите с описанието на майката, която първа се оплаква, обаче има малко общо с този образ. А и самата тя по-късно отбелязва в социалната мрежа, че \"никога и никъде не е казвала, че жената от снимките е тази\", която се е опитала да отвлече сина ѝ. Но снимките вече са неотделима част от историята. А градусът на напрежение расте. \"Майчета, направете ѝ клопка и я линчувайте!\", \"Само да ми падне, ще ѝ обясня как се крадат деца!\". Някои и не крият съжалението си, че жената ще се окаже психично болна и няма да си получи заслуженото. На много малко от коменитращите и възмущаващите се им хрумва, че трябва да се обърнат към полицията. Истерията расте като майки и баби, които разхождат малки деца в градските паркове на София се предупреждават помежду си и на живо за опасността, която има и реална физиономия. Интересен щрих в ситуацията внася популярната блогърка Мария Пеева в материала си \"Пазете се! Тази жена отвлича деца!\". Тя е проследила развитието на историята във Фейсбук. И обяснява, че жената, която е свързала снимките с първоначалната публикация, е позната по-рано \"с провокативен пост, в който споделя съмнение за педофил\". Тогава тя пуска снимки на бившия си съпруг. \"За щастие тогава други майки разкриха измамата преди да започнат да споделят снимката и да набедят неподозиращия човек в педофилия\", пише Пеева. Тази история е поредният нагледен пример колко лесно може да паднем в клопката на фалшивите новини, да се предоверяваме и да не подлагаме на съмнение и проверка информацията, която така лесно стига до нас. ", "date": "2018.04.24", "title": "Кой краде деца всъщност"}
{"url": "http://clubz.bg/67074-borisov_ne_iskame_deklaracii_iskame_infrastruktura", "text": "България, Румъния, Гърция и Сърбия обсъдиха конкретни проекти за развитието на Балканите по време на Съвета за сътрудничество на високо равнище, който се проведе в Букурещ. Транспортните коридори, енергийната и дигиталната свързаност бяха във фокуса на разговорите между премиерите Бойко Борисов, Виорика Дънчила, Алексис Ципрас и президента Александър Вучич, съобщи правителствената пресслужба. Лидерите решиха да се формират работни групи на министрите на транспорта и съобщенията на четирите страни, които да финализират проектите преди срещата от формата 16+1 през юли в София. Китай иска да участва в среща с Балканите, обяви българският министър-председател. Идеята е Китай да финансира част от проектите. Той отново призова за разбирателство и диалог на Балканите, подчертавайки, че проблем в която и да е държава става всеобщ за региона.  Министър-председателят на Гърция Алексис Ципрас посочи, че целта на четиристранния съвет е да допринася за мира, стабилността и сигурността в региона. Той съобщи, че страната му обмисля да се включи в инициативата 16+1. Гръцкият, както и румънският премиер Виорика Дънчила, оцениха високо постигнатото по време на Българското председателство на Съвета на ЕС. Те откроиха приоритета Западни Балкани и потвърдиха подкрепата си за процеса на евроинтеграция на страните от региона. Президентът Александър Вучич благодари за ангажираността към Западните Балкани и конкретно към Сърбия и подчерта готовността и на четирите страни от Съвета за ускоряване на реализацията на инфраструктурните проекти.", "date": "2018.04.24", "title": "Борисов: Не искаме декларации, искаме инфраструктура"}
{"url": "http://clubz.bg/67057-bush_starshi_priet_v_intenzivno_otdelenie", "text": "Бившият американски президент Джордж Буш-старши е бил приет в болница с инфекция ден след погребението на съпругата му Барбара, съобщава Си Ен Ен. Той е в интензивно отделение. В изявление говорител на фамилията обяви, че инфекцията се е разпространила в кръвта му, но че е реагирал добре на лечението. Според източник, близък до семейство Буш, той е бил приет в болница със сепсис, състояние, което е животозастращаващо. Бил е в критично състояние. 93-годишният Буш беше приет в болница в Хюстън в неделя. Той беше президент на САЩ от 1989 до 1993 г., след това държавен глава стана и синът му Джордж. Барбара Буш е единствената жена, която е видяла и съпруга си, и сина си като американски президенти. Тя почина миналия вторник и беше погребана в събота. Двойката беше женена 73 години. След смъртта ѝ Буш каза за покойната си съпруга: \"Вярваме, че тя е на небето и знаем, че животът ще продължи, като че ли тя е тук. Така че извадете семейство Буш от списъка с хора, за които да се тревожите.\"", "date": "2018.04.24", "title": "Буш-старши приет в интензивно отделение"}
{"url": "http://clubz.bg/67064-belo_na_madona_kichur_kosa_i_pismoto_s_koeto_tupak_kysa_s_neq_otivat_na_tyrg", "text": "Мадона загуби съдебната битка да спре търг на свои лични вещи, сред които кичур от косата ѝ, бельо и писмото, с което приятелят, покойният рапър Тупак Шакур къса с нея, съобщава \"Гардиън\". През юли 2016 г. поп звездата успя да получи временна забрана за провеждането на търга. В решение, което беше обявено в понеделник, съдия Джералд Лебовиц постановява, че правните действия, които е предприела Мадона са били погрешно насочени срещу Дарлийн Луц, корекционерка на изкуство. Според твърдение на Луц двете са разрешили противоречията помежду си с правно споразумение от 2004 г. Съдията пита защо Мадона е решила да съди Луц, а не своите асистенти, които са изнесли нейните вещи.  Аукционната къща \"Gotta Have Rock and Roll\" обяви, че ще продължи с продажбата на вещите през юли.  Мадона и Тупак са били заедно през 1994 г. В писмо, написано на ръка, до което са се добрали от   и което е с дата 15 януари 1995 г., рапърът пише, че имиджът му ще пострада от това, че се среща с бяла жена.  \"Можеш ли да го разбереш. За теб да те видят с чернокож няма да се отрази на кариерата ти. Най-много да изглеждаш по-открита и вълнуваща. Но за мен, аз имам задължения към имиджа си. Така ще предам половината от хората, които ме направиха това, което смятах, че съм. Никога не съм искал да те нараня\", пише той. Рапърът умира през 1996 г. на 25 г. , застрелян в Лас Вегас. На търга ще се продава и второ писмо на Мадона, изпратено от нея до \"J\", в което тя описва Уитни Хюстън и Шарън Стоун като \"ужасно посредствени\".", "date": "2018.04.24", "title": "Бельо на Мадона, кичур коса и писмото, с което Тупак къса с нея, отиват на търг"}
{"url": "http://clubz.bg/67069-mihail_ekimdjiev_shansyt_simeon_da_osydi_bylgariq_e_80", "text": "Шансът Симеон Сакскобурготски да осъди държават в Европейския съд по правата на човека в Страсбург по делото за т.нар. царски имоти е 80%. Това заяви пред бТВ Михаил Екимджиев, който е адвокат на Сакскобургготски. Той се позова на статистика за това как са завършвали делата, които са стигали до фаза, подобна на тази за делото за имотите. На последното си заседание съдът даде 5 месеца на царското семействи и държавата да се споразумеят по спорните имоти. Този срок изтича през септември. Той обаче изтъкна, че в крайна сметка държавата е признала правото на притежание на имотите от страна на семейството близо 10 години. А в мораториума парламентът е задължил Симеон да бъде добър стопанин на имотите, въпреки че не е собственик. На последното и заседание съдът отхвърли жалбата на Сакскобургготски за действията на българската държава за резиденция \"Кричим\".", "date": "2018.04.24", "title": "Михаил Екимджиев: Шансът Симеон да осъди България е 80%"}
{"url": "http://clubz.bg/67070-cvetan_cvetanov_predi_dve_desetiletiq_snimki", "text": "Заместник-председателят на ГЕРБ Цветан Цветанов публикува в профила си във Фейсбук лични снимки, датиращи от две десетилетия и посветени на семейството му. Поводът е \"честитка\" за навършването на 25 години от сключването на брак със съпругата му Десислава, с която имат три деца.      ", "date": "2018.04.24", "title": "Цветан Цветанов преди две десетилетия (СНИМКИ)"}
{"url": "http://clubz.bg/67061-borisov_preporycha_na_hyrvatiq_i_sloveniq_da_otkriqt_%E2%80%9Ekpp_po_banski%E2%80%9C_video", "text": "Министър-председателят Бойко Борисов обяви пред колегите от Процеса за сътрудничество в Югоизточна Европа (ПСЮИЕ), че европейската перспектива на региона няма алтернатива, а остава „водещ политически формат за открита и честна дискусия по важните за нас въпроси“. Срещата се провежда в Бърдо при Краню, Словения. Българският премиер е припомнил, че на миналогодишната среща на ПСЮИЕ в Дубровник е поел ангажимент въпросите на Западните Балкани да бъдат поставени високо в приоритетите на ЕС по време на Българското председателство. Борисов: Тодор Живков и Царя са ми като два университета (ВИДЕО) Борисов е отчел, че изминалите четири месеца са направили темата актуална във всички държави-членки, с нея са ангажирани както европейските институции, така и международни финансови организации. Словенските журналисти попитаха Борисов и дали е бил обсъждан граничният спор между Словения и Хърватия. Двете държави спорят за териториалните води в района на Пиранския залив. Според решение на арбитражен съд в Хага, Хърватия трябва да предостави морски коридор на Словения до международни води. Хърватия обаче не признава решението на съда. Бойко Борисов е приветствал Стратегията на ЕК за Западните Балкани и готовността за стартиране на преговорите за членство с Албания и Македония, но подчерта, че европейската перспектива трябва да е за всички страни на Балканите. „Няма друга възможност да постигнем общите цели и да предложим на нашите граждани сигурност и по-добри перспективи за развитие, освен да посрещнем предизвикателствата на променящия се свят заедно и обединени“.    ", "date": "2018.04.24", "title": "Борисов препоръча на Хърватия и Словения да открият „КПП по бански“ (ВИДЕО)"}
{"url": "http://clubz.bg/67072-112_za_signala_za_mutri_na_parkinga_predaden_e_na_policiqta_audio", "text": "Блогърът Иво Мирчев, който влезе в пререкание със седмина яки момчета в крайпътно заведение, публикува в профила си във Фейсбук записа от проведения разговор със служител на телефона за спешни случаи 112, от който разговор не е последвало нищо. Причината е, че първоначално МВР отрече той изобщо да е подавал сигнал до 112 за това, че \"мутрите\" не допускат автомобили до паркинга на крайпътното заведение, в т.ч. Мирчев и заплашват граждани. Един блогър срещу много мутри (СНИМКИ) От записа става ясно, че Мирчев подава сигнал за лицата на паркинга, неколкократно уточнява кое е заведението, а служителката му съобщава, че ще се свърже с районното управление. Оставен е на изчакване и минути по-късно му е съобщено, че сигналът е предаден на полицията. На въпрос какво ще последва, му отговарят: \"Предаден е на полицията\". По думите на блогъра след 40 минути не е имало и помен от полицаи на мястото.  След като рано сутринта Мирчев обяви, че има запис от разговора, от МВР размислиха и в 10:40 ч изпратиха съобщение, със заглавие \"Предприети са активни действия за изясняване на спор за паркиране\".  ", "date": "2018.04.24", "title": "112 за сигнала за мутри на паркинга: Предаден е на полицията (АУДИО)"}
{"url": "http://clubz.bg/67054-vashington_post_armencite_nanasqt_udar_na_politicheskiq_model_na_putin", "text": "Серж Саркисян, който управляваше Армения като президент от 2008 г. до този месец, беше предан довереник на Владимир Путин. През 2013 г. след среща с руския президент той внезапно прекъсна преговорите с Европейския съюз и вместо това се присъедини към оглавявани от Москва организации в икономиката и сигурността. При посещение във Вашингтон няколко години по-късно той откровено ни каза, че неговата малка кавказка страна с близо 3-милионно население не е имала особен избор, тъй като арменците, работещи в Русия, осигуряват една пета от нейния брутен вътрешен продукт, а руски компании са монополизирали енергийните й ресурси. \"Арменският коняк всъщност не може да бъде продаван в Париж\", обясни той, пише в анализ \"Вашингтон пост\". Саркисян обаче подцени собствените си граждани, когато се опита да подражава на Путин, извършвайки класически ход в негов стил. Тъй като беше ограничен от конституцията до два президентски мандата, той прокара конституционна поправка, прехвърляща повечето изпълнителни правомощия към министър-председателя, а после беше избран от парламента на поста, въпреки че години наред отхвърляше подобна възможност. В резултат се стигна до 11-дневни разрастващи се масови демонстрации, които вчера принудиха Саркисян да напусне поста. \"Сгреших\", каза той в изявление. Не е ясно дали оттеглянето на Саркисян ще доведе до истинска промяна в управлението на Армения или в раболепната й позиция към Кремъл. Благодарение на манипулирани избори управляващата партия има доминиращо мнозинство в парламента, а водачът на протестите от миналата седмица - дългогодишният дисидент Никол Пашинян, контролира само девет от 105-те места. Въпреки това народният бунт е удар върху насърчавания от Путин авторитарен политически модел, който се разпространява не само в други бивши държави от съветския блок, намиращи се в орбитата на Русия, но и в Турция, където управникът Реджеп Тайип Ердоган се надява да завърши през юни прехода от министър-председател към всесилен президент. Блокади, окупация и живи вериги. Армения на бунт Няма съмнение, че Путин погрешно ще изтълкува неочакваното отхвърляне. Обхванати от цинизъм, руският управник и неговата клика са неспособни да приемат, че са възможни спонтанни политически въстания на разгневени общества. Според тях те трябва да са резултат от държавно направлявани заговори, подобно на намесите на самата Русия в демократични избори на Запад. Путин обвини ЦРУ и други разузнавателни служби за бунтовете, които свалиха подкрепящите Москва правителства в Украйна и Грузия, а когато хиляди руснаци протестираха срещу изборните измами и собствения му преход от министър-председател към президент през 2012 г., определи ХилЪри Клинтън за лично отговорна. Наистина е вярно да се каже, че правителството на Тръмп нямаше нищо общо със събитията в Армения. Единствената американска реакция на демонстрациите беше меко изявление на посолството в Ереван, призоваващо правителството към \"сдържаност\" и същевременно приканващо протестиращите да \"предотвратят изостряне на напрежението\". Това, което изкара арменците по улиците, не бяха чуждестранни провокации, а фактът, че надеждите, които Саркисян възлагаше на Русия, не се оправдаха. През неговото десетгодишно управление икономиката изпадна в застой. Около 10 процента от населението напусна страната, а 30 процента от тези, които останаха, са под официалния праг на бедността. Може да се очаква, че Путин ще окаже натиск върху приемника на Саркисян на министър-председателския пост, който и да е той; освен икономическите лостове, които притежава, Русия поддържа военна база в Армения. Това обаче няма да подобри живота на арменците. По-вероятно е то да засили съпротивата им срещу бандитския, проникнат от корупция и икономически провален модел, какъвто е путинизмът.", "date": "2018.04.24", "title": "\"Вашингтон пост\": Арменците нанасят удар на политическия модел на Путин"}
{"url": "http://clubz.bg/67073-trymp_razmaha_pryst_na_iran_pred_makron", "text": "Президентът на САЩ Доналд Тръмп предупреди Иран да не продължава да заплашва, че ще възобнови ядрената си програма, предаде Ройтерс. Това стана на днешните му разговори с френския му колега Еманюел Макрон, който е на тридневно посещение в САЩ. Двамата лидери се опитаха да намерят обща почва за спасяване на ядреното споразумение с Ислямската република. Тръмп заяви, че може скоро да постигне разбиране с  Макрон по впроса. Според Тръмп това споразумение, подписано от предшественика му Барак Обава, е \"безумно и смехотворно\", защото не взема предвид балистичните ракети или намесата на Иран в конфликти като тези в Йемен и Сирия. Именно този епитет бе акцентът на повечето чужди медии за днешнта официална церемония в Белия дом. Макрон ще убеждава приятеля Тръмп да не налага мита на Европа Макрон в САЩ -  дърво, целувки, разходка, вечеря (СНИМКИ) Една от целите на посещението на Макрон е да убеди Тръмп да не оттегля САЩ от иранското ядрено споразумение. Според френския президент дори да не е идеално, то е най-добрият шанс да бъде удържан Техеран от сдобиване с ядрено оръжие. В предизборната си кампания Тръмп обеща \"да скъса\" текста, а след встъпването си в длъжност даде на европейските страни по споразумението - Франция, Великобритания и Германия, срок до 12 май да внесат по-твърди мерки в него. Дотогава той трябва да реши дали да върне санкциите срещу Ислямската република. През последните дни Русия, Китай и Великобритания призоваха за запазване на споразумението. Завчера, преди да отлети за САЩ, Макрон повтори, че няма план Б да бъде спрян Иран от сдобиване с ядрено оръжие. Френският президент каза на Тръмп, че иранското споразумение е част от по-общата картина на сигурността в региона. Това е втората среща насаме между двамата президенти. На 14 юли 2017 г. Тръмп бе в Париж за Деня на Бастилията. Макрон изтъкна приятелството си с Тръмп, но след това веднага заговори за различията между двете страни по редица въпроси – споразумението с Иран, околната среда и търговията, отбелязва АП. Тръмп не бе толкова конкретен. Той изтъкна 241-годишното приятелство между САЩ и Франция и личното си приятелство с Макрон, който се оказа най-довереният му европейски съюзник през последната година. Въпреки разногласията им по редица въпроси Макрон прави всичко възможно за създаване на тесни отношения с американския си колега, отбелязва АФП. И добави, че френският лидер  . В присъствието на госта си обаче Тръмп открито съжали, че му се налага да преговаря с ЕС по икономическите въпроси: И след това допълни: Същевременно той отдаде почит на подполковника от френската жандармерия Арно Белтрам, който доброволно се смени със заложничка при джихадистки атентат във Франция през март и бе убит от нападателя. В програмата на разговорите на двамата лидери са и европейските призиви да не се въвежда 25 процента мито върху вносната европейска стомана, както и желанието на Тръмп да изтегли американските сили от Сирия. Макрон, чието посещение ще бъде последвано от пристигането на 26 април на германската канцлерка Ангела Меркел, настоява Тръмп засега да остави американските войски в Сирия, за да се гарантира поражението на екстремистите от „Ислямска държава“. Тръмп заяви, че севернокорейският лидер Ким Чен Ун е проявил много достойно поведение и че предстоящата среща на върха между двамата ще е нещо прекрасно за целия свят. Президентът на САЩ каза също, че страната му вероятно ще постигне търговско споразумение с Китай и че представители на двете страни ще започнат преговори след няколко дни. Китай заяви, че приветства предстоящото посещение на американския финансов министър Стивън Мнучин, който ще се опита да реши търговския спор между двете най-големи световни икономики, след като Тръмп заплаши да наложи мита върху китайски вносни стоки. Макрон в САЩ -  дърво, целувки, разходка, вечеря (СНИМКИ)", "date": "2018.04.24", "title": "Тръмп размаха пръст на Иран пред Макрон"}
{"url": "http://clubz.bg/67060-zadyrjan_e_izbqgaliqt_zatvornik_ot_plovdivskiq_zatvor", "text": "Задържан е обявеният за общодържавно издирване затворник от Пловдивския затвор, съобщиха от пресцентъра на прокуратурата.  Георги Танчев /на 42 г./ е задържан днес при акция на \"Криминална полиция\" при ОД на МВР-Пловдив. Той е пребивавал в апартамент на бул. \"Княгиня Мария Луиза\" в Пловдив, ползван от негов познат, също криминално проявен.  На 10 април 2018 г., Георги Танчев, който изтърпявал влязла в сила присъда за държане на наркотични вещества в размер на една година \"лишаване от свобода\" при първоначален \"общ\" режим, е напуснал външен обект край Пловдив, където работил и не се е прибрал в затвора в Пловдив. Дотогава той е изтърпявал наказанието си в Затворническо общежитие от открит тип /ЗООТ/ \"Хеброс\" към Затвора в Пловдив. Избяга затворник и от Пловдив Предстои Районна прокуратура-Пловдив да повдигне обвинение спрямо Георги Танчев за бягство от затвора, за което е предвидено наказание до три години \"лишаване от свобода\".", "date": "2018.04.24", "title": "Задържан е избягалият затворник от Пловдивския затвор"}
{"url": "http://clubz.bg/67063-kak_bdj_prodava_skrap_zakonno_no_evtino", "text": "Как държавните железници - в частност дружествата \"Холдинг БДЖ\" и \"Национална компания Железопътна инфраструтура\" - продават излишните си метали от стари вагони, релси и т.н. Първата част от отговора е лесна и несмущаваща - законно - през \"Софийската стокова борса\" АД. Щом стане дума за цената, на която двете компании сключват сделки за продажба на скрап, нещата стават малко по-притеснителни. Защото се оказва, че продажната цена е например наполовина от тази на свободния пазар на същите суровини в дните, в които БДЖ и НКЖИ реализират своите сделки. Проверка как БДЖ и НКЖИ търгуват отпадъците си от черни и цветни метали (ОЧЦМ) - а те генерират сериозни количества - решава да направи депутатът от БСП Явор Божанков, който през март задава два писмени въпроса по реда на парламентарния контрол на министъра на транспорта Ивайло Московски. Именно под шапката на неговото ведомство са държавните железопътни компании. И двата въпроса са идентични - народният представител се интересува какви са мотивите за решението БДЖ и НКЖИ да продават отпадъците си от черни и цветни метали през \"Софийска стокова борса\" АД и иска копие от сключените сделки на борсата за периода 1 януари 2015 - март 2018 г.   Според Закона за държавната собственост (чл. 64 - б.р.), променян в тези си части за последен път през 2005 г.,  При първата опция търгът се провежда по ред, определен от министъра на финансите в специална наредба. При втория случай трябва разрешение - в случая на министъра на транспорта, придружено от подробна мотивация за избраната процедура. Последното става ясно от писмения отговор на министър Московски до Божанков по отношение на сделките със скрап, извършвани от НКЖИ. Сделките на \"Холдинг БДЖ\" са по друг ред - по Вътрешните правила холдинга за разпореждане с движимо имущество и според Заповед № 114 от 2013 г. на министъра на транспорта. Документът не е публично достъпен в сайта на ведомството, но следва да е подписан от Московски в първия му министерски мандат (2011-2013 г.) Според заповедта за всяка продажба министърът разршава реда, по който тя да се осъществи - чрез търг или чрез борса. По тази причина за всяка сделка с ОЧЦМ, 4Холдинг БДЖ\" и дъщерните му дружества взимат решение на управителния си орган, получават разрешение от принципала - за холдинга това е министърът, има и оценка на актива от независим оценител за началната продажна цена. И в двата си отговора министърът обяснява едно и също по повод мотивите в последните години да се избира опцията \"Софийска стокова борса\" АД, а не вариантът с търг и наддаване. А именно:  Към всеки от въпросите си депутатът е поискал копие от сключените договори през \"Софийска стокова борса\" АД от 1 януари 2015 г. насам. Така получава данни за общо 11 договора на НКЖИ за продажба на скрап - различен вид - на обща стойност малко под 3,5 млн. лв. Договорите на \"Холдинг БДЖ\" са общо 6 (два са на дъщерни дружества - бр.) на стойност общо малко над 1 млн. лв. Във втория отговор са посочени и продадените количества метали, както и датите, на които са сключени сделките през \"Софийската стокова борса\" АД. Там \"Холдинг БДЖ\" е регистриран като брокер.  Божанков решава да сравни цените на металите на пазара на тези дати. За база използва цената на Лондонската стокова борса, както и на изкупвача на стари метали - черни и цветни  - \"Стомана индъстри\". Оказва се, че за различните видове метал в дните на сделките, направени през борсата от държавните компании, пазарните цени на суровините са били с между 30 и 50% по-високи от тези, на които \"Холдинг БДЖ\" и НКЖИ продават своите метални отпадъци в посочения период. Народният представител, на база 6-те търга на холдинга, прави изчисленията си като пресмята колко е средната продажна цена на тон черни метали през борсата, колко е пазарната цена (по данни от Лондонската борна и \"Стомана индъстри\") като от нея се извади 10 на сто печалба - стандартна и закономерна пазарна практика - и излиза, че продажбата на скрап през борсата е на по-ниска цена, отколкото на свободния пазар с малко под 50 на сто.  Въпросът за избора на процедура, с която се продава скрап от компаниите под шапката на транспортното министерство, както и установеното разминаване в цените, Божанков задава устно преди седмица. Тогава в комисията по транспорт в парламента министър Московски отговаря на депутатски въпроси в рамките на т.нар. блиц парламентарен контрол. Стенограмата от заседанието на комисията все още не е достъпна в сайта на Народното събрание - последната публикувата е от март. Депутати от комисията обаче разказаха, че министърът е реагирал остро, препратил е въпросите за цените към борсата и е уточнил, че става дума за прозрачна и законна процедура по продажба, позовавайки и на писмените си отговори до Божанков, и на описаната там \"практика\" за постигането на най-добри цени. И още един аргумент - такива продажби на скрап е имало и по времето на БСП, аргументирал се е министърът. Че е законно - законно е. Въпросът е дали \"Холдинг БДЖ\" и НКЖИ продават металните си отпадъци изгодно. И той остава.  Според Божанков има и друг детайл - на \"Софийската стокова борса\" като търговци на скрап са регистрирани предимно държавни предприятия, но не и големи \"производители\" на метални отпадъци от частния сектор. ", "date": "2018.04.24", "title": "Как БДЖ продава скрап? Законно, но... евтино"}
{"url": "http://clubz.bg/67052-vselenskata_patriarshiq_zapochna_procedura_za_avtokefaliq_na_ukrainskata_pravoslavna_cyrkva", "text": "Светият синод на Вселенска патриаршия под председателството на Вселенския патриарх Вартоломей на среща на 20 април реши да започне процедурите, необходими за  . Това съобщава православният сайт \"Добротолюбие\". Призив до патриарха: Българската църква да стане майка на македонската На 17 април президентът на Украйна Петро Порошенко изпрати писмо до Вселенския патриарх с молба да предостави автокефалия на православната църква в Украйна. Представители на Московската патриаршия  от своя страна заявиха, че това е излишна намеса в църковните дела.", "date": "2018.04.24", "title": "Вселенската патриаршия започна процедура за автокефалия на Украинската православна църква"}
{"url": "http://clubz.bg/67068-kandidatite_za_antikorupciq_shte_se_podlojim_na_detektor_na_lyjata", "text": "Всички кандидати за новия антикорупционен орган са готови да се подложат на т.нар. детектор на лъжата, обявиха те днес в парламентарната комисия за борба с корупцията и конфликта на интереси. Любен Йоцов, Антоанета Георгиева-Цонкова и Силвия Къдрева се представиха пред депутатите като кандидати за членове на новия орган, а Антон Славчев - като кандидат за заместник на вече избрания председател Пламен Георгиев. Те бяха представяни и говориха над час, след което депутатите от комисията им задаваха въпроси.  Борим корупцията с детектор на лъжата Йоцов, бивш кадър на ДАНС и МВР, заяви, че членовете на КПКОНПИ трябва постоянно да минават на проверки за почтеност. Това предизвика депутатът от \"Воля\" Слави Нецов да попита всички кандидати дали биха се явили на полиграф. Славчев обяви, че спи спокойно и не се притеснява. Къдрева пък каза, че не се е явявала на подобен тест, но няма проблем да го направи. Георгиева-Цонкова - също. Вкарването на полиграфски тестове в новия антикорупционен закон бе една от идеите на първо четене, която в последствие отпадна. Причината за това е сериозна - по света т.нар. детектор на лъжата се счита за псевдонаучно устройство, което не може със сигурност да установи дали някой лъже или не. Върховният съд на САЩ още през 1998 г. обявява, че полиграфът е полезно устройство за разследващите, опитващи да получат самопризнание, но резултатите от него не могат да се взимат насериозно.  Детекторът на лъжата всъщност засича възбуда и притеснение, което е човешка реакция не само когато лъжем - и не може да различи защо сме развълнувани. Поради това резултатите от него не се приемат за доказателство в съда.", "date": "2018.04.24", "title": "Кандидатите за \"Антикорупция\": Ще се подложим на детектор на лъжата"}
{"url": "http://clubz.bg/67040-partiqta_na_mareshki_nominira_za_vtori_mandat_v_kevr_chovek_na_kovachki", "text": "Партията на Марешки номинира за втори мандат в Комисията за енергийно и водно регулиране (КЕВР) човек на Ковачки. Георги Златев - бивш изпълнителен директор на \"Брикел\" и на държавните \"Мини Марица-изток\", беше избран през 2015 г. по предложение на Българския демократичен център, свързван с енергийния бос Христо Ковачки. Златев отпадна при жребий, чрез който беше решено да се подменят половината от членовете на регулатора. Но законът не забранява отпадналите да бъдат предложени за нов мандат. Освен него за повторно участие е предложен и Ремзи Осман от ДПС, който също отпадна на жребия, както и Александър Йорданов от Патриотите. Жребий отвя от КЕВР половината й членове, двамата на ГЕРБ остават С изключение на ГЕРБ и БСП всички останали парламентарно представени партии номинираха свои хора за Комисията по енергийно и водно регулиране (КЕВР). Регулаторът ще бъде обновен с четирима членове - двама със стаж в енергетиката, един със стаж в областта на водоснабдяването, един член между тези с юридически стаж и стаж в икономиката. Предстои парламентът да избере четирима от петимата изслушани в комисията кандидати. За избран се смята кандидат, получил гласовете на повече от половината от присъстващите в залата депутати. Парламентарната комисия по енергетика изслуша днес кандидатите, които изложиха концепциите си: Ремзи Осман, предложен отново от ДПС, Георги Златев и Пенка Трендафилова - от \"Воля\"; Александър Йорданов и Евден Николов, предложени от Обединените патриоти. : Завършил е УНСС, магистър по \"Право\". Член на Софийската адвокатска колегия и на КЕВР от 2015 година до сега. Избиран за народен представител последователно в седем парламента (1990-2013 г.). : Завършил ВМЕИ във Варна, магистър електроинженер. През 2012 г. е изпълнителен директор на \"Брикел\" - Гълъбово, а през 2014 г. на \"Мини Марица-изток\" - Раднево. Член на КЕВР от 2015 г. до момента. : Завършил е УНСС, магистър по икономика. Член на КЕВР от 2015 година до момента. Работил е в \"Електроразпределение\", ЧЕЗ и БДЖ. : Магистър по икономика на ВиК отрасъла в УНСС и магистър по финансов одит в Стопанската академия в Свищов. От 2002 година е ръководител направление „Финансово-икономическо“ във ВиК-Бургас. : Завършил е Стопанската академия в Свищов със специалност \"Счетоводство и контрол\". Работил е като главен счетоводител на ТЕЦ \"Марица-изток\" 3, ръководител на отдел \"Вътрешен одит и контрол“ в НЕК.", "date": "2018.04.24", "title": "Партията на Марешки номинира за втори мандат в КЕВР човек на Ковачки"}
{"url": "http://clubz.bg/67055-rusiq_razkri_inscenirana_himicheska_ataka_v_siriq_s_filmovi_kadri", "text": "Първи канал и \"Россия-1\" използвали кадри от снимачна площадка на художествен филм като доказателство, че химическата атака в сирийския град Дума е инсценирана от Запада. Това твърди опозиционната руска телевизионна програма \"Дожд\". Става дума за филм, заснет от сирийския режисьор Хумам Хусари още през септември 2016 г. Русия подправила доказателства за химическата атака в Сирия? В новинарските си емисии двете руски телевизии показали как уж мъртви хора лежат на улиците, а до тях в този момент има хора с видеокамери. На някои от кадрите актьорите се усмихвали, като явно се радвали на снимачния процес. В ефир не била спомената и дума за произхода на снимките. По Първи канал кадрите били придружени от следните думи на водещата: Същите кадри били излъчени и в предаването \"Вести от седмицата\" на известния водещ Дмитрий Кисельов на 22 април. Авторите дори направиха интервю с някой си Фареса Мухамад Маяс, представен като участник в снимачната група. Той заявява: Всички тези снимки могат да бъдат намерени в информация отпреди две години в сайта на изданието  . Русия отрича Дамаск да е използвал химически оръжия в Сирия Преди няколко дни руският президент Владимир Путин заяви, че химическата атака в Дума е била инсценирана от САЩ, за да имат те повод за нападение срещу Сирия. Така той коментира ракетните удари на западната коалиция. В изявлението на Кремъл се казваше също, че Организацията за забрана на химическите оръжия (ОЗХО) е изпратила в Сирия свои специалисти, но  . Френските власти на свой ред разпространиха доклад, в който бяха представени разсекретени данни от доклади на френските спецслужби за използването на химическо оръжие в Дума. В края на документа имаше снимки на жертви, сред които и деца. Русия отрича Дамаск да е използвал химически оръжия в Сирия", "date": "2018.04.24", "title": "Русия \"разкри\" инсценирана химическа атака в Сирия с... филмови кадри"}
{"url": "http://clubz.bg/67067-za_provokaciq_i_podhvyrlqne_na_pari_na_ivancheva_i_duma_ne_moje_da_stava", "text": "За провокация и за подхвърляне на пари по случая с кмета на \"Младост\" Десислава Иванчева и дума не може да става. Това каза пред журналисти в Брюксел главният прокурор Сотир Цацаров, цитиран от Агенция \"Фокус\". Поводът са коментарите от защитниците на Иванчева, че подкупът всъщност е бил провокиран от разследващите. Диктатурата е тук На въпрос дали има СРС-та по случая, той отговори: \"Този въпрос има дълга история, която е документирана по съдебния ред\". Паралелно с Цацаров коментари правеше и председателят на актинорупционната комисия КПКОНПИ, който бе днес в парламента. Неговите служители не пречили на Иванчева да говори, нямали това право, допълни.", "date": "2018.04.24", "title": "\"За провокация и подхвърляне на пари на Иванчева и дума не може да става\""}
{"url": "http://clubz.bg/67048-v_bylgariq_pet_veka_sled_djoto", "text": "Разказ за един от най-интересните периоди в историята българското изкуство – така нареченото Възраждане, предлага новата изложба в Националната галерия „Вместо Ренесанс. Българското възраждане в изкуството – от иконата до светския портрет“. Ренесанс означава Възраждане – и обратното. И най-хубавото е, че са показани творби, които не всеки е очаквал от най-известните български иконописци. В Италия през XIV век започва да се възражда интересът към ценности и форми на гръцката и римската античност в литературата, науката, архитектурата – и най-вече изкуството. У нас по това време са направени стенописите в Боянската църква, а в Италия през XIV век творят Данте, Петрарка и Бокачо, рисува Чимабуе – последният велик художник, работещ във византийски стил. След него идва Джото. А у нас най-значителният реформатор – Захари Зограф, се ражда през 1810 г. – 543 години по-късно. Умира млад, само на 42  . В средата на XIV век пак има известни разлики в изкуството между България и света – но те не са големи. Боянският майстор предшества Чимабуе с не повече от 2-3 десетилетия, двамата са съизмерими – не са художници, разделени от няколко епохи. После идва тежък исторически период, който откъсва българската култура за столетия от европейската. Прието е да смятаме за начало на Българското възраждане средата на XVIII век. Тогава започва да се възражда стремежът към независимост в държавността, духовността и културата – от османската империя и от елинското влияние. Но какъв стремеж се възражда в изкуството? Имаме праисторически рисунки в Магурата, както и антично изкуство, разбира се – но то е гръцко   или римско. Имаме и Мадарския конник, но той е открит чак в края на Възраждането. Що се отнася до изкуството и светската живопис, тя не се възражда, а се ражда по време на Възраждането. Така че тази изложба по-точно би било да се озаглави „Българското Възраждане в изкуството“, а обратното: „Изкуството в българското Възраждане“. Блясъкът на това раждане сега оживява в тази много интересна изложба, подготвена от екипа на Националната галерия и изкуствоведа Доротея Соколова. Една от най-ярките и същевременно най-малко изследвани епохи в културата ни е представена през произведенията на изключителни зографи и първите ни светски художници. Това е епоха на икономически, социален и културен подем на българската народност в Османската империя. Началото на този процес се отнася към средата на XVIII в., ознаменува се с „История славянобългарска“ на Паисий Хилендарски през 1762 г. В средата на XVIII век в Атонските манастири започват да се подготвят новите поколения живописци. Тяхната дейност процъфтява заедно с икономическия напредък, особено на подбалканските градчета, с интензивния строеж на нови и възстановяването на стари църкви и манастири. Появява се един нов феномен – семейните иконописни школи, практикуващи традиционна живопис – в Трявна, Банско и Самоков. В изложбата са събрани на едно място икони и портрети на най-значимите възрожденски художници – от Старозаветната Св. Троица на Зограф Недялко от Ловеч, рисувана през 1598 г., през икони на големите тревненци Йоаникий, папа Витан и Симеон Цонюв, представителите на Самоковската школа, сред които се извисява творчеството на най-съществения реформатор – Захари Зограф, на Тома Вишанов и забележителните зографи от Елена, до творбите на академичните художници Николай Павлович, Станислав Доспевски, Христо Цокев, Димитър Добрович, на художника-революционер и съратник на Васил Левски – Георги Данчов.", "date": "2018.04.24", "title": "В България пет века след Джото"}
{"url": "http://clubz.bg/67056-akciq_dai_pribraha_nad_10_avtokontrolori_v_aresta", "text": "Над 10 служители на ДАИ-Благоевград са задържани тази сутрин при акция на Специализираната прокуратура и ГДБОП, съобщава \"Дарик\". Става въпрос за  от  , които са искали подкупи от транспортни фирми, за да не съставят наказателни постановления на нарушители. Исканите  , съобщи Петър Белчев, наблюдаващ прокурор в Специализираната прокуратура. Съдът оправда ДАИ-аджия, искал пари с \"Йок кармазъ\" Според свидетели тази сутрин пред сградата на ДАИ в Благоевград пристигнали цивилни полицаи, които започнали да извеждат от дирекцията един по един служители с белезници, допълва Нова тв. Сред арестуваните са предимно такива, които са проверяващи по пътищата за нарушения, а  По непотвърдена информация задържан е и бивш временно изпълняващ длъжността шеф на Автомобилната администрация в Благоевград. Тепърва ще се преценява на кои от тях да бъдат повдигнати обвинения, съобщиха от Специализираната прокуратура. \n\t  \n\tСпоред запознати   на изхода на Благоевград в посока София в местността Антените.", "date": "2018.04.24", "title": "Акция ДАИ: прибраха над 10 автоконтрольори в ареста"}
{"url": "http://clubz.bg/67004-institucii_sys_samochuvstvie_no_bez_avtoritet", "text": "Традиционно, както в “Андрешко“ на Елин Пелин, българите приемаме институциите като нещо чуждо от нас, което не само че не ни представлява като граждани, а на всичкото отгоре много ни пречи. Не че в чужбината не се оплакват от работата на дадена институция, но това се прави с цел коригирането на грешки и нормалното ѝ функциониране. Ако се налага, има и реформи, ама не фасадни. Е, в България, все ми се струва, че сме на принципа: “Има институция, има проблем. Няма институция, няма проблем.“ Ние си имаме “силни“ личности, за какво са ни и силни институции? Парадоксално, обаче подкрепяме или отричаме личностите, които работят в тези институции. Приемаме ги за самите институции. Смесваме нещата, дето се вика - манджа с грозде. Липсва ни усещането, че животът на институцията продължава и след приключването на мандата на нашите любимци, които тъй ревностно защитаваме в социалните мрежи и на пейката пред блока. Именно заради това продължаваме да изтъкваме постиженията и грешките на тези отпреди 15-20 години. А коментарите като „Тоя там не е моят премиер или президент“ не стихват. Скоро няма изгледи този феномен да приключи, защото масово гражданите, в това число и голяма част от политиците ни, не разбираме едно – демокрацията предполага зачитането на чуждото мнение, т.е. и на чуждия вот. През последните дни бяхме свидетели на ситуации, които трудно биха могли да бъдат коментирани адекватно предвид абсурдността на случващото се. \"Случайности\" и въпросителни в ареста на Иванчева Първа случка - видяхме превръщането на правосъдието в публичен линч чрез залавянето на кметицата на \"Младост\", като в случая няма значение дали е нарушила закона или не. Това се установява от съответните институции. Има значение обаче как се раздава правосъдие в държавата и дали тези позьорски акции не всяват смут и купища съмнения сред гражданите, които отново коментират емоционално случилото се. Събитието се отрази и от някои македонски медии, а заглавията се свеждаха до следното: “В България раздават правосъдие. В Македония кога?\" И ако управляващите ни продължават да твърдят, че ние сме двигателят на Западните Балкани и балансьор между Изток и Запад, то вече сме натоварени и с моралното задължение да бъдем за пример. Явно все пак някой ни вярва. Нека поне оправдаем тези положителни нагласи. Театър с пирати и истински министър Втора случка - солидарността с ранената полицайка по време на вечното дерби я показахме чрез нелеп маскарад, само дето февруари мина и сме в България, а не във Венеция. Явно ПР-ът, Валентин Радев и останалите участници така я разбират тази солидарност. Парадоксалното е, че и така наречените ултраси, и пиратите се славят с това, че са маргинализирани индивиди, за които законът не е норма, а предизвикателство. В този ред на мисли лицата с пиратските превръзки на очите бяха по-скоро съпричастни с десетките арестувани хулигани. Появиха се и мнения, че този цирк ще придаде гласност на случилото. Само дето за ужасната случка с младата дама всички разбраха и без този маскарад. На преден план излезе само безхаберието на служителите на Министерството на вътрешните работи. Няма и да има нужда да си затворят очите за казуса, вече и без това си имат черни превръзки... И третата - за стабилността в региона допринасяме и чрез нестихващите реплики между президента и ГЕРБ. На това му се вика континуитет, който обаче не работи за визията и бъдещето на държавата, а за личностите, заемащи държавни и партийни длъжности. Някъде измежду словесната престрелка между Цветан Цветанов и Румен Радев се появи капка мъдрост, която моментално се изпари от горещата обстановка. Думите на заместник-председателя ГЕРБ: „Когато се водят политически спорове, те да бъдат за политики, а не на полето на личните нападки“, останаха изтласкани на заден план, особено след включването на БСП в защита на президента. Както вече знаем от опит, зрителите на шоуто ще се смеят и дразнят, а до решение няма да се стигне. Всеки се е настанил временно в институцията, а си мисли, че завинаги е там.  И след този наситен урок по “държавност“ в качеството си на стожер на Западните Балкани и вътрешния ред се чудя как ли биха коментирали случващото се Елин Пелин и Алеко Константинов например. За чуждестранен коментар не искам и да знам, ще ме хване срам. ---- „Генерация Z“ – с подкрепата на „Америка за България“ Театър с пирати и истински министър „Генерация Z“ – с подкрепата на „Америка за България“", "date": "2018.04.24", "title": "Институции със самочувствие, но без авторитет"}
{"url": "http://clubz.bg/67058-minori_na_protest_iskat_s_15_po_skypi_vyglishta", "text": "Неколкостотин миньори пристигнаха в София от Раднево и Стара Загора днес, за да поискат увеличение с 15% на цената на въглищата, които добиват, и да заявят на властта, че въгледобивът няма алтернатива. Двата големи синдиката - КНСБ и КТ \"Подкрепа\", поведоха протеста, който завърши пред Министерството на енергетиката и среща с министър Теменужка Петкова. Синдикалният лидер на миньорската федерация към КТ \"Подкрепа\" Владимир Топалов заяви, че за 1 тон горивен материал цената е 17.50 лева и поиска да се увеличи с 15% до месец октомври, или с около 2 лева Лидерът на КТ \"Подкрепа\" Димитър Манолов посочи, че 40% от електроенергията на България се произвежда от \"Мини Марица-изток\".  Министърът на енергетиката Теменужка Петкова, която слезе при протестиращите миньори пред сградата на министерството, увери, че правителството взема всички мерки за защита на въгледобива.   Причината за опасенията на миньорите са завишените изисквания за намаляване на излъчването на вредни емисии във въздуха, основно на живак, серен и азотен окис, които влизат в сила от август 2021 г. Това означава, че българският въгледобив има по-малко от четири години, за да отговори или да поиска изключване (дерогация). Законово такава им е осигурена - в чл.15(4) от Директива 2010/75/ЕС, която им дава възможност за по-либерални норми. В началото на януари т.г. онлайн изданието   съобщи, че българските централи, които ще искат дерогация, са девет - ТЕЦ \"Марица изток 2\" ЕАД, ТЕЦ Ей И Ес Гълъбово\" ЕООД, ТЕЦ \"КонтурГлобал Марица изток 3\" АД, ТЕЦ \"Брикел\" ЕАД, ТЕЦ \"Марица 3\" АД, ТЕЦ \"Бобов дол\" ЕАД, „Топлофикация Перник\" ЕАД, \"Топлофикация Сливен\" ЕАД и \"Топлофикация Русе\" ЕАД. Дружествата от Източно-Маришкия басейн са подали искане до МОСВ за увеличаване на срока за предоставяне на искане за дерогация от 6 на 12 месеца. Тук е част от държавната енергетика, т.нар. американски централи и дружества, свързани с енергийния бизнесмен Христо Ковачки. По повод протеста на миньорите Асоциацията на индустриалния капитал в България категорично възрази срещу повишаването на изкупната цена на въглищата и срещу всякакви други действия, които биха довели до непазарно повишаване на себестойността на продукцията и до загуба на конкурентоспособност на български предприятия. ", "date": "2018.04.24", "title": "Миньори на протест, искат с 15% по-скъпи въглища"}
{"url": "http://clubz.bg/67041-borisov_todor_jivkov_i_carq_sa_mi_kato_dva_universiteta_video", "text": "В интервю по повод 20-годишнината на уеб портала   министър-председателят Бойко Борисов казва, че от Тодор Живков и Симеон Сакскобургготски е научил най-много и те са му „като два университета“. Премиерът разказва как през 90-те охранявал бившия комунистически ръководител Живков и говорили за Косово много преди кризата през 1999 г. Борисов признава, че тогава нищо не знаел по темата. Борисов препоръча на Хърватия и Словения да открият „КПП по бански“ (ВИДЕО) „Той ми каза \"виж там по веригата предай\". Какво Косово, на кой да предам по веригата?! Познаваше много добре ситуацията в света, защото толкова години бе управлявал. Познаваше не само СССР, Близкия изток, Либия, Иран, Сирия. Да. Той и Царят са ми като два университета, защото не всеки имаше тази възможност да слуша как разсъждава върхът на комунизма и на монархията. И в една тема и двамата бяха много единни, че България и държавата са над всичко. От Царя - много неща. Като започна от най-елементарните, като отидеш някъде и не трябва да покажеш, че си гладен. Научихме се на обноски. Премиерът коментира и защо в първия момент е изразил негодувание от продължителното задържане на кмета на „Младост“ Десислава Иванчева пред Спортната палата. „Поинтересувах се и се оказа, че единствената грешка на прокуратурата е, че не излязоха веднага да кажат защо се бавят. Ако помните, имаше едни операции преди време, когато се предава плик с пари, след това случаят падна в съда, защото адвокатите атакуваха, че не се знае първо в плика какво има и второ, ако са пари, какви пари са. И за това, ако забелязахте, имаше поемни лица. От пачките всяка една банкнота я описват с целия номер, серия, една по една. Една цифричка ако сбъркат, ще падне цялото дело. Трябваше да излезе един и да каже \"да, бавим се, защото всяка една банкнота има 7-8-9 знака ли и трябва всяка една цифричка да се напише, да се провери. Смятайте по минута на банкнота да се опише колко минути са. Така щяха да спрат приказките за показност. Защото в противен случай в съда правилно съдията ще каже - чакайте, сигурни ли сте, че това са парите, сигурни ли сте, че са сложени там, и може да падне делото.“ В интервюто Борисов разказва в детайли за посещението си в Турция при Реджеп Тайип Ердоган броени дни след опита за преврат през лятото на 2016 г. „Ердоган искаше да обядваме и да открием моста. Казах му: \"В Берлин имаме много работа. Не мога, в 7,00 часа трябва да съм в Берлин, имам среща с президента на \"Конрад Аденауер\", с канцлера Меркел, много работа имам там. В Германия не е като при нас тук, има дисциплина, секундата се цепи.\" Но той ми отвърна: \"Ще дойдеш с мен на моста, хората искат да те приветстват.\" \"Кой ще ме приветства, открий си моста.\" Не ме пусна. Казах му: \"Отивам, сядам една минута и тръгваме, обещаваш.\" Той каза: \"Обещавам и трасе ще имаш.\" Обясних му, че съм с големия самолет, трябва да си кацна в София обратно, да сменя и да взема малкия самолет. Той ме пита: \"Защо ще сменяш големия с малкия?\" Отговорих му: \"Защото,   И той се засмя, шегувахме се. Отидохме на моста и той ми казва: \"Излизай на сцената хората да те приветстват.\" 100 000 души. Слизам от сцената, качваме се в ескорта, тръгваме и изведнъж колите спряха. Цялата магистрала от моста назад превърната в паркинг за тези десетки хиляди хора, които са дошли на откриването, няма минаване. Вътре в колата са шофьор и турска охрана, който нещо ми говори. Аз му чукам отзад и му казвам да тръгва, но той ми казва \"не\". Поисках да се чуя с Ердоган, той вдигна рамене и ми заяви: \"Аз съм малък.\" Слизам, разфучах се. Обадиха му се на Ердоган. А целият мост - балони, хеликоптери отстрани летят, отдолу военни кораби, катери, охрана страховита. Дърпат оградите, балоните и нашият ескорт минава по моста, хората започват да викат и да пляскат - мислят, че откриваме моста. Минахме от другата страна и отидохме на аерогарата. - Е, отидох и й разказах. Тя тогава ми каза: \"Дръж винаги един канал за диалог да има.\" Бойко Борисов отговаря, че състоянието на администрацията е най-голямата черна точка, която си пише: \"Администрацията е огромна в държавата като цяло, тя има своите правила и колкото и да се опитваш да й влияеш, много е трудно, защото консервативно се променя.  . Така е прието в България, за всеки проблем е виновна държавата. Премиерът обяснява и защо България не е изгонила руски дипломати в знак на солидарност с Великобритания. \"Понеже аз съм доказал лоялността си многократно към НАТО и ЕС, си позволих да поискам повече доказателства и да не бъда един от дивите зайци, защото отдавна са ме преброили. Тук няма никакъв смисъл. Още когато обявихме военното крило на \"Хизбула\" за терористична организация, още тогава бяхме първите в света. Не сме чакали да го направим след атентата в \"Сарафово\", никой друг не го направи. Така че  . Освен това с отзоваването на нашия посланик в Москва дадохме пример за своята лоялност. За президента на Русия Владимир Путин българският премиер казва, че има добър контакт с него. \"Много добър, работен, с доверие. Той знае, че първо гледам България, второ, ЕС и тогава всичко, което можем да направим с Русия, го правим. Хубавото на Путин е, че като му кажеш \"да\", е \"да\" и \"не\" - \"не\". На въпроса дали този път ще изкара мандата си докрай Борисов отговаря: \"Да, не виждам причина да не го изкарам.\" Не. Толкова се уморих за тези години, че спокойно мога да си почивам. Да. Да си изкарам мандата. Ако питате директно, президентската институция никога не ме е интересувала. След пет години ще си управлявам партията, ако сме живи и здрави. Но само Господ разполага. \n\tЦялото интервю може да гледате тук:    ", "date": "2018.04.24", "title": "Борисов: Тодор Живков и Царя са ми като два университета (ВИДЕО)"}
{"url": "http://clubz.bg/67059-fejsbuk_shte_dava_vyzmojnost_za_objalvane_na_iztriti_publikacii", "text": "Критикуван заради прекомерно усърдие в някои случаи при премахването на снимки, видеоклипове или текстове, които възприема като неприлични или насилствени, социалната мрежа Фейсбук обеща, че ще бъде възможно за потребителите да \"обжалват\" тези решения, предаде Франс прес. Механизмът на обжалването ще бъде задействан през годината и ще засегне на първо време голотата, секса, призивите към омраза или подбуждане на насилие, казва Кумиски. Досега потребителите можеха да обжалват изтриването на профили или на страници, но не и на отделни постове. 12 неща, които е добре да изтриете от фейсбук В средата на март Фейсбук призна, че е допуснал грешка, след като временно цензурира реклама, представяща картината \"Свободата води народа\" на Йожен Дьолакроа, изобразяваща жена с голи гърди и развято френско знаме.Фейсбук бе също много критикуван, че е закрил акаунта на потребител, публикувал снимка на картината \"Произходът на света\" на Гюстав Курбе, на която в близък план се вижда женски полов орган. \n\tВчера Фейсбук обяви, че е взел мерки през първото тримесечие на тази година срещу 1,9 милиона публикации, свързани с организациите Ислямска държава и Ал Каида. В повечето случаи мерките се изразяват в заличаване на съдържанието. Това е с два пъти повече от същия период за миналата година. Днес Фейсбук публикува на сайта си правила кои постове са позволени в социалната мрежа и кои не, предаде Ройтерс. Документът с правилата ще внесе яснота по въпросите, пораждащи объркване у потребителите за това кое е позволено и кое не да се публикува в мрежата, каза Моника Бикърт, вицепрезидент на Фейсбук, отговарящ за продуктовата политика и борбата с тероризма. Фейсбук планира и серия от публични форуми през май и април в различни страни, за да провери какви са резултатите от оповестените правила, каза Мери Де Брий, ръководител на отдела на Фейсбук по политиката на съдържанието. БТА", "date": "2018.04.24", "title": "Фейсбук ще дава възможност за обжалване на изтрити публикации"}
{"url": "http://clubz.bg/67047-putin_vliza_v_chetvyrtiq_mandat_s_kortej", "text": "След 20-годишна доминация на мерцедес, сега на церемонията по встъпването в длъжност като президент за четвърти мандат, господарят на Кремъл се очаква да се появи гордо с лимузина руско производство, пише френското издание \"Le Temps\". Като шеф на държава, която уважава суверенитета си, Владимир Путин не може безкрайно да се вози на германска кола. При това тази страна е описвана като \"враг\" в държавните медии, независимо че Путин продължава да я нарича \"партньор\". След церемонията на 7 май, руският президент постепенно ще се раздели с Mercedes-Benz S 600 Guard Pullman и ще се качи на лимузина, кръстена \"Кортеж\". Тя е по идея на НАМИ - Научно-изследователски автомоторен институт. По съветско време иститутът е бил за разработка на трактори. Проектът \"Кортеж\", започнат през 2012 година, е глътнал 12 милиарда рубли ( ) Контурите на автомобила напомнят на модела Phantom на Rolls-Royce. Моторът е с 12 цилиндъра и мощност 860 коня срещу 563 коня при моторите на ролс-ройсите. Засега не са известни никакви данни за \"държането на пътя\" на лимузината. Знае се, че тя е издържала успешно краштестовете и че е карана няколко пъти лично от Владимир Путин. Колата е изработена с драстични мерки за сигурност под диктовката на Федералната служба за сигурност, наследнчиката на КГБ. Всички най-морени технологии за блиндиране на автомобили са използвани при производството. Тя може да издържи на всякакъв вид атака, твърдят експерти. Путин ще върне старата съветска традиция генералните секретари на ЦК на КПСС да се возят на дълги черни лимузини. Отначало на ЗИС, после \"Чайка\" и накрая на ЗИЛ. Първият президент на Русия Борис Елцин прекъсва традицията през 1991 година, като се качва на блиндиран мерцедес. Сега Кремъл е поръчал 14 лимузини \"Кортеж\", които ще обслужват президентската администрация. А през 2019 година производството ще бъде комерсиализирано и всеки ще може да си купи различен вид модел за цена около 7 милиона рубли. Очаква се на 7 май лимузината да бъде една от големите атракции при встъпването в длъжност на Путин като президент. Лидерите само на 9 държави в света се возят на лимузини собствено производство. Това са САЩ, Великобритания, Германия, Франция, Италия, Чехия, Япония, Южна Корея и Китай. За \"Кортеж\" е малко пресилено да се каже, че е изцяло собствено производство, защото моторът е на Порше, а колата е сглобена като цяло в завод на Форд в Русия. Но все пак поне е произведена на руска територия, коментира \"Le Temps\".", "date": "2018.04.24", "title": "Путин влиза в четвъртия мандат с \"Кортеж\""}
{"url": "http://clubz.bg/67039-djip_izgorq_dokato_chaka_registraciq_pred_kat", "text": "Възстаричък джип Land Rover Defender пламна, докато чакаше тази сутрин на опашката за регистрация в столичния КАТ. Возилото се запали и изгоря напълно около 9:30 ч, когато на каналите на Пътна полиция по традиция е пълно с коли и граждани. Пожарната се намеси своевременно, но поради бързината на събитията не спаси нищо от джипа, който наглед е прозиводство от 1980-те. Той е напълно унищожен.", "date": "2018.04.24", "title": "Джип изгоря, докато чака регистрация пред КАТ"}
{"url": "http://clubz.bg/67049-finlandiq_spira_da_razdava_kesh_na_grajdani_dogodina", "text": "Финландия се отказва от продължаване на експеримента за безусловния базов доход, който приключва в края на 2019 г. Първият национален експеримент, подкрепян от правителство, за предоставяне на гражданите на свободни парични средства е с финал догодина, след като Финландия реши да не разширява схемата на безусловния базов доход и вместо това да проучи алтернативни начини за социално подпомагане, съобщи The Guardian. Финландия продължава да процъфтява след 100 г. независимост от Русия От януари 2017 г. на случаен принцип финландските власти избраха 2000 безработни на възраст между 25 и 28 години, на които се изплащат месечно по 560 евро (£475) без изискване за търсене или приемане на работа. Всеки, който започне работа, продължава да получава същата сума. Средният доход на гражданите във Финландия е 2100 евро на месец. Правителството отхвърли искането за допълнително финансиране от финландската агенция за социално осигуряване \"Кела\", която настояваше да се разшири 2-годишният обхват на пилотния проект, и заяви, че плащанията към настоящите участници ще приключат през следващия януари. Тя също така въведе законодателство, което дава някои предимства на безработните, които подлежат на обучение или работят най-малко 18 часа след три месеца. Коя е жената, която иска \"да направи Финландия отново велика\"   Схемата е насочена основно към това дали гарантираните доходи могат да стимулират хората да започнат платена работа чрез изглаждане на пропуските в системата за социално подпомагане - на практика това не е универсален базов доход (UBI), тъй като плащанията се извършват в ограничена група и не са достатъчни за нормално съществуване. Но властите се надяваха, че експериментът ще хвърли светлина върху въпроси, като например дали безусловното плащане може да намали безпокойството сред тези, които получават парите, и да позволи на правителството да опрости една сложна система за социална сигурност, която се бори да се справи с бързо движещия се и несигурен пазар на труда. Оли Кангас, експерт, участвал в процеса, заяви пред финландската телевизия YLE: \"Две години са твърде кратки, за да може да се направят изводи от такъв голям експеримент. Трябваше да имаме повече време и повече пари, за да постигнем надеждни резултати.\" Идеята за UBI - привлекателна и за левите, които се надяват, че може да намали бедността и неравенството, и за десните, които я виждат като възможен път към по-слаба и по-малко бюрократична система за социално подпомагане, заплашват до една трета от текущите работни места. Финландският министър на финансите Петер Орпо заяви пред Hufvudstadsbladet, че търси алтернативни схеми за социални помощи, включително универсална кредитна система, подобна на въведената в Обединеното кралство, когато приключи проектът за универсалния базов доход. Коя е жената, която иска \"да направи Финландия отново велика\"", "date": "2018.04.24", "title": "Финландия спира да раздава кеш на граждани догодина"}
{"url": "http://clubz.bg/67051-nivite_v_bylgariq_poskypnali_s_15", "text": "Средната цена на декар земеделска земя в България е достигнала 872 лева през 2017 година, което е с 14.6% повече спрямо година по-рано, показват данните от националната статистика. Най-силно поскъпване за декар до 870 лева спрямо ниво от 770 лева през 2016 година (или повишение с 13%) има при цените на нивите, докато цените на декар постоянно затревени площи се понижи до 262 лева от 271 лева година по-рано. През 2017-а най-скъпо се е продавала земята в Североизточния регион - 1401 лева за един декар. Най-евтина е била в Югозападния регион - едва 406 лева, но с най-силно поскъпване в рамките на година - с цели 83.4% спрямо 221 лева през 2016 г. Намаление спрямо година по-рано се наблюдава единствено при цената на декар земеделска земя в Северния централен регион (понижение с 13% до 779 лева през 2017 година от 895 лева през 2016 г.). В същото време цената на рентата на един декар наета/арендувана земеделска земя достигна през 2017 година 46 лева, което е ръст с 4.5% спрямо 2016 година. Спрямо предходната година има увеличение на рентата за нивите (с 6.8%) и на постоянно затревените площи (с 6.7%). Най-висока цена за един декар наета земеделска земя се наблюдава отново в Североизточния регион - 67 лева през 2017-а спрямо 64 лева на декар година по-рано.", "date": "2018.04.24", "title": "Нивите в България поскъпнали с 15%"}
{"url": "http://clubz.bg/67046-jenata_udarila_avtobusa_na_trakiq_izliza_pod_garanciq", "text": "Цвета Таскова, която бе задържана под стража след катастрофата край Вакарел с шестима загинали, излиза под гаранция от 5000 лв. Това постанови САС като втора инстанция. През миналата седмица Софийският градски съд остави Таскова с най-тежката мярка за неотклонение. 5000 автобуса без колани возят пътници междуградско Цвета Таскова управляваше лекия автомобил, за който се смята, че причини тежкия инцидент на 13 април с 6 загинали и  26 ранени. Според съдебния състав не са налице предпоставки, от които следва да се вземе поисканата от прокуратурата най-тежка мярка \"задържане под стража\": нито бяха открити  на Таскова, тя  или противообществени прояви. Съдиите предложиха аргумент и че разследването на катастрофата, както и автотехническите експертизи се очаква да отнемат изключително продължителен период от време. Пред медиите бившият градски прокурор на София Николай Кокинов, който е адвокат на жената, каза, че справедливостта е причината да се наложи парична гаранция. Кокинов обясни, че законодателят е предвидил за такъв тип непредпазливи деяния да има ограничение във времетраенето на най-тежката мярка не повече от 2 месеца. Той допълни, че психическото състояние на Таскова не е добро. Според Кокинов при толкова много пострадали и множество експертизи, които трябва да се назначат, делото няма да влезе в съда поне 12 месеца. Кокинов изрази увереност, че е рано да се правят изводи дали само Таскова е виновна. Според адвоката лек автомобил трудно може да изтласка автобус, ако шофьорът му не е завъртял волана. Прокурор Мирослав Ангелов каза пред журналисти, че не се знае кога ще бъде готова тройната автотехническа експертиза, но тя ще даде отговор  на произшествието. Самата Таскова заяви, че съжалява за случилото се. По време на заседанието стана ясно, че автобусът се е движил праволинейно с постоянна скорост преди инцидента и няма данни за неправомерно поведение на водача. Обвиняемата е предприела изпреварване, като е накланяла колата в различни посоки, вследствие на което се е блъснала в автобуса. Според прокуратурата не е констатирана каквато и да било техническа неизправност на автомобила.", "date": "2018.04.24", "title": "Жената, ударила автобуса на \"Тракия\", излиза под гаранция"}
{"url": "http://clubz.bg/67050-demokratichna_bylgariq_kym_borisov_osydete_ostro_volen_siderov", "text": "Премиерът Бойко Борисов да реагира и остро да осъди проявите на коалиционния партньор във властта - партия \"Атака\" и лидера й и председател на ПГ на \"Обединените патрити\" Волен Сидеров. За това настояха в специална позиция от обединението \"Демократична България\". Сидеров в Крим: променил позицията на Борисов за Скрипал Повод е последното пътуване на Сидеров, зам.-председателя на Народното събрание Явор Нотев и други партийци в незаконно анексирания от Руската федерация полуостров Крим, който е част от Украйна. Второто настояване на \"демократите\" е президентът Румен Радев да отмени планираното си официално посещение в Москва.  Атлантическият съвет: Борисов да се разграничи от Атака. Или е зависим Ето пълния текст на позицията: Атлантическият съвет: Борисов да се разграничи от Атака. Или е зависим", "date": "2018.04.24", "title": "\"Демократична България\" към Борисов: Осъдете остро Волен Сидеров"}
{"url": "http://clubz.bg/67043-55_ot_bylgarite_ne_planirat_pochivka_tova_lqto_nqmat_pari", "text": "Проучване на изследователския център \"Тренд\" сочи, че 40% от пълнолетните българи планират да ходят на почивка през това лято, а повече от половината (55%) не планират. 5% са тези, които не знаят или все още не са взели решение за почивка през летния сезон. Обходът на Поморие почва през лятото, връзката \"Тракия\"-Стара Затора - догодина В демографските разбивки се регистрират по-високи нива на планиране на почивка през това лято сред младите групи – 18-29 г. и 30-39 г., както и сред живеещите в столицата. Хората на възраст над 60 години и живеещите в селата са сред тези, които в най-малка степен планират да почиват през това лято, което може да се обясни с по-трудната мобилност, финансови причини и здравословно състояние. Без развяти гащи и кърпи в Слънчев бряг това лято Основната причина сред посочилите, че не планират да ходят на почивка през това лято, е липсата на финансови възможности (70%), като тук се регистрира и динамика спрямо образователния статус – тези с висше образование и живеещите в столицата в по-малка степен изтъкват финансовия аргумент. Бойко Борисов: Като дойде петък - болнични и айде в Гърция на почивка Една пета от българите, които не планират почивка това лято, декларират, че не са ходили на почивка през летния сезон от 5 и 10 години. Висок е процентът и на тези, които декларират, че не са ходили на почивка през лятото повече от 20 години, като спрямо възрастовите разбивки си личи, че това са в най-голяма степен хората над 70 години. Всеки четвърти от деклариращите, че планират почивка през това лято, посочва чужбина като избрана дестинация. За 51% от планиращите водеща опция е Българското Черноморие, а 13% пък посочват почивка в планината. Единствено сред живеещите в столицата опцията \"чужбина\" е с лек превес (35%) спрямо опцията да се почива на Черно море (34%). Валентин Златев строи пети хотел на Черноморието На вила ще отидат 5% от анкетираните, а на село е опция, посочена от 3%. За планиращите да ходят в чужбина на почивка през това лято най-предпочитаното място е Гърция (58%), а след това е Турция (18%). Близостта на двете ни съседки е едно възможните обяснения за тези нагласи, както и икономически по-изгодните оферти, които предлагат двете държави. Испания (7%) и Италия (3%) са също посочени от анкетираните. Всеки трети от планиращите да почива в чужбина обаче посочва, че основната причина да избере да почива извън България са по-качествените туристически услуги. Всеки пети пък намира по-добри ценови оферти от тези в България. Сред деклариращите, че планират почивка на Българското Черноморие, категоричен фаворит за 68% от тях е южната част спрямо едва 19%, които предпочитат Северното Черноморие. Тези данни се обясняват и с факта, че има по-голямо струпване на развита курортна база в южната част на Черноморието ни. Сред възрастовите групи се откроява динамика при тези на възраст между 60-69 години, като 36% от тях предпочитат Северното Черноморие. Хипотезата за тези натрупвания е, че северните курорти предлагат повече спокойствие, което често е водещ мотив за избор сред по-възрастните българи. 63% от българите, посочили, че планират почивка, ще отдъхват със семейството им. Малко повече от една четвърт споделят, че ще отидат на почивка през това лято с приятели. Повече от половината българи, които възнамеряват да почиват през това лято, споделят, че започват да търсят оферти за настаняване по-малко от 2 месеца преди самата почивка. Едва 13% от българите започват да търсят оферти за настаняване повече от три месеца преди самата почивка, а 17% стартират тази дейност между 2 и 3 месеца предварително. Срокът за застрояване на Черноморието може да бъде удължен с 3 години За всеки четвърти (25%) курортът/самото място е водещ критерий при планирането. Вторият водещ мотив за избор е цената на нощувките – 19%, а наличието на ол инклузив пакети е водещо за избора при 13% от планиращите. Цената на нощувките е в най-малка степен водеща като мотив за живеещите в София, което е обяснимо с оглед на по-високите доходи в столицата. Други 13% от планиращите споделят, че най-важното за тях е \"тихо и спокойно\". Спрямо възрастовите категории се отчита, че \"тишината и спокойствието\" е водещ критерий най-вече при хората над 60 години. 38% от българите, планиращи да почиват през това лято, са на мнение, че през последните години България става по-добро място за летен туризъм, а 19% са на мнение, че става по-лошо място. Близо една трета (27%) от българите, планиращи почивка през това лято, пък са на мнение, че няма промяна в условията за летен туризъм в България. Близо половината от българите (46%), планиращи почивка през това лято, са на мнение, че българските туристи, в сравнение с чуждестранните, не са еднакво обслужвани и не получават същото качество. 37% не споделят това мнение.  Без развяти гащи и кърпи в Слънчев бряг това лято Бойко Борисов: Като дойде петък - болнични и айде в Гърция на почивка Валентин Златев строи пети хотел на Черноморието Срокът за застрояване на Черноморието може да бъде удължен с 3 години", "date": "2018.04.24", "title": "55% от българите не планират почивка това лято - нямат пари"}
{"url": "http://clubz.bg/67042-protestyt_na_radioto_prodyljava_big_bendyt_sviri_djaz_za_premiera_borisov", "text": "Музикантите от Българското национално радио ще продължат с протестните концерти пред държавните институции. След изпълнението под прозорците на финансовия министър Владислав Горанов във вторник сутринта се задава джаз в Триъгълника на властта. В сряда от 8,30 ч. сутринта Биг-бендът на Радиото ще посвири джаз пред бившия Партиен дом. Така има по-голям шанс да бъдат чути исканията им за достойно заплащане – в Министерския съвет  , в президентството   и в парламента  Изпълнителите от четирите музикални състава на БНР започнаха серия от протести, за да известят оглушалата за проблемите им власт, че трудът им се оценява символично – минималната заплата за един оркестрант с висше образование е 570 лв., малко над минималната за страната 510 лв. Средната заплата в музикалните състави в Радиото е 640 лв. В понеделник музикантите пяха „Върви, народе възродени“ пред сградата на БНР на „Драган Цанков“ № 4. Вторникът им започна пред служебния вход на Министерството на финансите, където за министър Горанов бе изнесен безплатен концерт от Народния оркестър на Радиото. Поводът не беше радостен, но се изви и хоро. В сряда сутринта отново ще звучи музика в центъра на София. Освен Биг-бенда изпълнения за държавниците са подготвили певците от Смесения хор на Радиото, както и отново Народният оркестър. Явно музиката все пак е успяла да трогне управляващите, защото Вежди Рашидов е свикал извънредно заседание на Комисията по култура и медии в парламента на 26 април, за да обсъдят въпроса с ниските заплати на музикантите от Радиото. На заседанието ще присъства и председателят на Комисията по бюджет и финанси Менда Стоянова. Междувременно музикантите от БНР нямат намерение да спрат протестите, докато не бъде решен въпросът с недостойното им заплащане. В навечерието на 24 май четирите състава ще излязат заедно пред Народното събрание, за да бъдат възможно най-шумни и да успеят да отпушат ушите на властта.", "date": "2018.04.24", "title": "Протестът на Радиото продължава: Биг-бендът свири джаз за премиера Борисов"}
{"url": "http://clubz.bg/67028-ujasnata_istina_vseki_grad_e_mishena_na_ozloben_s_kola", "text": "Това, което знаем е, че мъж е използвал камионq взет под наем, за да премаже пешеходци по улица „Йонг“ в северния край на Торонто. Знаем, че е убил поне 10 души и е ранил 15 други. Знаем и че това беше първият топъл, слънчев работен ден от годината и хората се наслаждаваха на времето. Медии: Нападателят от Торонто - 25-годишният Алек Минасян Маратонките на жертвите бяха разпръснати върху тротоара. Имаме заподозрян в ареста. Благодарение на смелостта на полицай от Торонто, която трябва да служи за пример. Той отказа да се хване на блъфа на извършителя, че има оръжие в джоба си, и го арестува независимо от опасността за живота си. Някой ден би трябвало да знаем всичко за атаката. Но опитът ни казва да изчакаме, докато разберем мотива на извършителя. Знаем какво се случи в други градове – Ница, Лондон, Париж, Берлин, Едмънтън, Сен-Жан-сюр-Ришельо – но сега има много автомобилни атаки и само половината от тях се потвърждават като терористични действия. Затова чакаме. Но има нещо, което вече можем да кажем: Това е тежък удар за Торонто. Надеждата, че този мирен, многообразен канадски град може да бъде изключение от ужаса на автомобилните атаки, изчезна. Тази надежда всъщност бе илюзия. Може би някои граждани не обръщаха внимание, когато по време на миналогодишния маршрут на Коледния парад  улиците по дължина бяха блокирани от камиони за смет, паркирани един до друг, с цел да предотвратят автомобилна атака. Тези граждани вече обръщат внимание. Психично болен сгази с микробус 10 пешеходци в Торонто Ужасната истина е, че всеки препълнен и натоварен град е примамлива цел за някой, планиращ подобно престъпление. Всичко, което им е нужно, за да са толкова невероятно смъртоносни, е озлобление от всякакъв вид и 30 долара за наемане на превозно средство. Може би беше неизбежно, че най-лошата подобна атака в историята на Канада  се случи в нейния най-голям и разпрострян град. Торонто ще се обедини около тази трагедия, както и други градове са го правили. Изпитанието в следващите дни ще бъде отговорът на нашите лидери към тази атака, която е толкова лесна за извършване и толкова трудна за предотвратяване. Психично болен сгази с микробус 10 пешеходци в Торонто", "date": "2018.04.24", "title": "Ужасната истина - всеки град е мишена на озлобен с кола"}
{"url": "http://clubz.bg/67029-makron_v_sasht_dyrvo_celuvki_razhodka_vecherq_snimki", "text": "Американският президент Доналд Тръмп, френският му колега Еманюел Макрон и техните съпруги вечеряха снощи в резиденцията на първия американски президент Джордж Вашингтон, предаде Асошиейтед прес. Макрон е на тридневно официално държавно посещение в САЩ - първо по рода си на чужд гост, откакто Доналд Тръмп е на власт. Тръмп и съпругата му Мелания и Макрон и неговата съпруга Брижит разгледаха историческата резиденция \"Маунт Върнън\", която се намира на река Потомак във Вирджиния, заедно със семейство Тръмп. Преди това в Белия дом Еманюел Макрон разговаря за кратко с Доналд Тръмп и двамата засадиха дръвче на южната поляна на резиденцията на американския президент. Това е шеста среща между тях. Двамата заявяват, че имат \"специални отношения\" помежду си. Те са разговаряли по телефона над 20 пъти по важни световни проблеми. Веднага щом пристигна във Вашингтон, френският президент Еманюел Макрон предприе кратка непредвидена разходка пеша заедно с Брижит, за да посети паметника на Ейбрахам Линкълн, предаде Франс прес. Френският държавен глава се възползва от разходката, за да размени няколко думи с минувачи и да си направи няколко селфита. Хванал за ръка съпругата си Брижит, Макрон изкачи стъпалата на паметника на първия президент на САЩ, емблематичен за федералната столица. По-късно днес Макрон отново ще пристигне в Белия дом, където ще бъде посрещнат с военна церемония, ще разговаря с Тръмп в Овалния кабинет и двамата ще дадат съвместна пресконференция. Преди да отпътува за САЩ, Еманюел Макрон разговаря по телефона с Владимир Путин. Двамата изразиха в разговора единодушие, че ядреното споразумение с Иран трябва да се запази, предаде Ройтерс, като се позова на изявление на Кремъл. Те посочили, че изпълнението на Съвместния всеобхватен план за действие по иранската ядрена програма трябва да продължи, тъй като е важен фактор за гарантиране на международната сигурност, посочи пресслужбата на Кремъл, цитирана от ТАСС. Путин и Макрон са обсъдили ситуацията в Сирия след ракетните удари на САЩ и съюзниците им. Руската страна е подчертала, че акцията е усложнила допълнително процеса на мирно уреждане на кризата. Двамата лидери са изтъкнали, че е много важно експертите на Организацията за забрана на химическите оръжия (ОЗХО), които се намират в Сирия, да осъществят мисията си. Президентът Макрон заяви пред руския държавен глава, че въздушните удари, нанесени от САЩ, Великобритания и Франция по цели на територията на Сирия на 14 април, са извършени в рамките на международното право, посочи френското президентство. Според Елисейския дворец Макрон казал също, че страната му е решена да работи за задълбочен диалог между враждуващите страни в Сирия, посочва Асошиейтед прес. Френският лидер е отбелязал, че иска да работи с Русия за начало на надежден политически процес и по-активно оказване на хуманитарна помощ на сирийското население. Двамата президенти са разговаряли също за подготовката на посещението на Макрон в Русия през май. Макрон заяви преди отпътуването си за Щатите, че сред основните му задачи е да убеди Доналд Тръмп да не разваля сделката с Иран, както и да не налага мита върху европейските стоки, предаде БТА.", "date": "2018.04.24", "title": "Макрон в САЩ -  дърво, целувки, разходка, вечеря (СНИМКИ)"}
{"url": "http://clubz.bg/67045-vseki_chetvyrti_bylgarin_se_interesuva_ot_temata_dyrjavna_sigurnost", "text": "Всеки четвърти българин - или 24% от гражданите - се интересува от работата на Комисията по досиетата и изследванията на документите на Държавна сигурност.  Това показват данните на национално представително изследване на общественото мнение, проведено от \"Екзакта груп\" и представено от социолога Лидия Йорданова на конференция \"Документите на комунистическите тайни служби - реалност, образование и памет\". Събитието е организирано от комисията по досиетата, а изследването показва ясно, че за периода на работа на комисията процентът на хората, които се интересуват от досиетата, расте. И реторичният въпрос на бившия премиер Сергей Станишев от 2007 г. \"Кой нормален човек извън политическия елит се интересува от досиета\" - няма общо с реалността. Въпреки че законът за разкриване на документите на ДС, който действа и в момента, бе приет именно когато Станишев бе премиер. А самият той отнесе и санкция от Комисията за защита от дискриминация заради репликата си. Данните на \"Екзакта\" показват, че от досиетата се интересуват вякакви хора, а не политически обагрени. Специфика има по-скоро по други критерии - темата е по-интересна за мъже, на възраст над 50 г, високо образовани, живеещи в градовете - най-вече в София.  Въпреки че периодично възкръсва дебатът трябва ли да комисията по досиетата да продължи да същестува или не, обществените нагласи са напълно еднозначни.  от анкетираните в националното представително изследване са на мнение, че комисията по досиетата трябва да продължи да работи и да се развива. На обратната позиция - че този орган нее нужен занапред - са едва   от българите, обясни Йорданова. Любопитен е политическият профил на респондентите - оказва се, че симпанизанти на партии от целия спектър подкрепят комисията по досиетата. По-голям е процентът на подкрепящите спрямо неподкрепящите дори сред поддръжниците на БСП. Сред левите хора   продължаване на работата на комисията по досиетата   на обратната позиция. Повече от половината българи -   - са категорични, че резултатите от работата на комисията по досиетата трябва да са публични и делът им расте в годините, отчете още Йорданова. Още по-висок е процентът на убедените, че лицата, участващи в избори или заемащи длъжности в институциите на страната и занимаващи се с публична работа трябва да бъдат проверявани за съпричастност към тоталитарните служби на комунистическия режим -  Дори сред симпатизантите на БСП и левите партии заявяват, че тези проверки на публични личности за досие от Държавна сигурност на ненужни. Цели   от тази социална група обаче стоят зад работата на комисията по досиетата и ограсяването й, става ясно още от изследването на \"Екзакта\".  Сред хората, които смятат, че има нужда от промени в закона за досиетата, над една четвърт са на мнение, че трябва да се разшири обхватът на проверките. Едва 6 на сто мислят, че има нужда от ограничения върху закона и закриването на агенти и служители на ДС.  На въпрос трябва ли да се изучава комунистическият режим в училище -  каквито са промените в програмата по история за 10 клас от догодина - резултатите от изследването също са любопитни. Твърдо \"за\" изучаване на комунизма са 59% от хората, а едва 22% са \"против\". Във втората категория попадат предимно хора на 60-годишна възраст и живеещи в селата.  Сред симпатизантите на БСП 50 на сто одобряват влизането на комунизма в учебниците по история, а 35% са против. Въпреки че политическите послания от лидерката на БСП Корнелия Нинова и цялата парламентарна група на социалистите са точно обратните на отчетените от \"Екзакта\" обществени настроения.  По време на конференцията на комисията по досиетата председателят й Евтим Костадинов раздаде награди на хора, помагали на комисията от създаването й през 2007 г. досега. Отличени бяха бившият вътреиен министър Цветан Цветанов - за това, че докато бе в МВР задвижи процеса на предаване на архивите на тоталитарните служби на комисията по досиетата й. Самият Цветанов похвали за свършеното заместника си по това време Веселин Вучков. Грамоти получиха и депутатите от десницата Мартин Димитров и Петър Славов, които заедно с колегата си Методи Андреев - председател на едно от старите издания на комисия по досиетата, което бе закрито с идването на Царя на власт, направиха ключови промени в закона за досиетата. С които се разшири обхватът на проверките за агентурно минало. Отличени бяха още преподаватели, журналисти, изследователи.", "date": "2018.04.24", "title": "Всеки четвърти българин се интересува от темата \"Държавна сигурност\""}
{"url": "http://clubz.bg/67027-g_7_gotvi_novi_sankcii_sreshtu_rusiq_zaradi_donbas", "text": "Страните от групата на седемте най-развити индустриални държави - Г-7, може да въведат нови санкции срещу Руската федерация заради ситуацията в Донбас, се посочва в съвместно изявление на външните министри на страните от Г-7 и върховния представител на ЕС по външната политика и сигурността Федерика Могерини, разпространено от външното министерство на Канада, предаде ТАСС. Същевременно министрите осъдиха \"безотговорното и дестабилизиращо поведение\" на Русия и призоваха Москва да помогне за решаване на конфликта в Сирия, предаде Ройтерс. Г-7: Поведението на Русия е зловредно Американските разузнавателни служби твърдят, че Русия се е намесвала в кампанията на президентските избори в САЩ през 2016 г., а Москва е обвинявана и за атаката с нервнопаралитично вещество срещу бивш руски шпиони във Великобритания, която Г-7 категорично осъди. Недалеч от мястото на срещата в Тороно шофьор прегази с микробус и уби 10 пешеходци. Полицията съобщи, че престъплението не е насочено срещу представителите на Г-7, нито е теорристичен акт, а най-вероятно е извършено от психично болен. Психично болен сгази с микробус 10 пешеходци в Торонто   Психично болен сгази с микробус 10 пешеходци в Торонто", "date": "2018.04.24", "title": "Г-7 готви нови санкции срещу Русия заради Донбас"}
{"url": "http://clubz.bg/67031-ekipyt_na_ivancheva_specprokuraturata_i_komisiq_antikorupciq_sa_opg", "text": "Десислава Иванчева е била набедена от организирана престъпна група (ОПГ) част от която са Специализираната прокуратура и КПКОНПИ, по-известна като \"комисия Антикорупция\". Това заяви в сутрешния блок на бТВ пиарът на столичния район \"Младост\", управляван от Иванчева - Петър Кърджилов. Както е известно, кметицата бе показно арестувана в центъра на София по подозрение, че е взела подкуп от строителсния предприемач Александър Ваклин, за да да обяви публично инвестиционните му намерения - едно проформа действие. От думите на Кърджилов стана ясно, че екипът на Иванчева провежда собствено разследване, защото нямал доверие на Специализираната прокуратура и КПКОНПИ. И изброи: Не се даде отговор на въпроса защо не са задържани на място. Освен това не е бил допуснат адвокатът на Иванчева, който е пристигнал в 14 ч на мястото, а е допуснат в 16 ч. Не е бил там при изземването на парите. Няма съдебно решение за маркирне на банкнотите, т.е. не са били сигурни в СРС-тата, с които уж разполагат. Има разминаване и в датите - парите са събрани преди да са поискани.  По думите му \"г-н Ваклин категорично лъже и вече бе хванат в лъжа\". Кърджилов визира фактът, че пред \"Капитал\" ден по-рано Ваклин отрече той да е предприемачът. Кърджилов отрече и да има документи за забавяне на преписката в дома на кметицата. Според него парите са се озовали в колата на Иванчева като са били подхвърлени от \"посредника\" при предаването на предполагаемия подкуп - Петко Дюлгеров. \"В тази ОПГ участват и Специализираната прокуратура, и КПКОНПИ\", повтори Кърджилов.", "date": "2018.04.24", "title": "Екипът на Иванчева: спецпрокуратурата и комисия \"Антикорупция\" са ОПГ"}
{"url": "http://clubz.bg/67032-ninova_cvetanov_da_plati_ot_djoba_si_osyditelnite_prisydi_sreshtu_bylgariq", "text": "Зам. председсателят на ГЕРБ Цветан Цветанов да плати от собствения си джоб осъдителните присъди срещу България от Европейския съд по правата на човека в Страсбург, породени от негови непремерени изказвания. За това призова лидерът на БСП Корнелия Нинова, която бе гост в сутрешния блок на бТВ. Коментарът й бе във връзка с последните \"изяви\" на Цветанов по адрес на президента Румен Радев. Те бяха по повод провелия се Консултативен съвет за национална сигурност, след който заместникът на Бойко Борисов в партията обяви, че държавният глава гледа на Изток вместо на Запад и че е поел курс към извеждането на България от ЕС и НАТО. Формалният повод стана предварително изготвено становище от екипа на Радев за предполагаемата химическа атака в сирийския град Дума. \"Цветанов да внимава, обвинява президента в държавна измяна\" По думите на Нинова самият Радев се обърнал по време на КСНС към Цветанов с: \" \". Цветанов: На всички е ясно, че Румен Радев гледа на Изток По повод \"мантрата\", че Румен Радев е кандидатура, посочена от Леонид Решетников, с когото Нинова в действителност се е срещала преди кампанията, но по думите й - случайно, днес тя посочи: Нинова бе помолена да коментира и критиките от свои съпартийци, в случая Атанас Мерджанов, който смята, че БСП е попаднала в капан, оглавявайки анкетната комисия за ЧЕЗ в парламента. И отново затвърди искането на левицата България да придобие на 100% електроразпределителното дружество. Цветанов: На всички е ясно, че Румен Радев гледа на Изток", "date": "2018.04.24", "title": "Нинова: Цветанов да плати от джоба си осъдителните присъди срещу България"}
{"url": "http://clubz.bg/67010-kitajci_mamqt_s_dds_za_milioni_chrez_prestypni_shemi_v_pireq", "text": "Европейският съюз и италианските власти разследват подозрения за мащабна данъчна измама, извършвана от китайски групи, които внасят стоки през гръцкото пристанище Пирея, предаде Ройтерс.  Напълно е заобиколено плащането на ДДС, с огромни щети за националните данъчни власти и общността, посочи Фабио Бото от специалното следствено подразделение на Италианската централна служба за борба с измамите.  Държавата отписва едно ДДС за близо 6 милиарда лева Подозираната схема в пристанището Пирея, която е част от огромния китайски инфраструктурен проект \"Един пояс, един път\", е струвала на Италия десетки милиони евро неплатен ДДС. Възможно е общата сума да се окаже много по-висока, тъй като разследването не е приключило.  Европейската служба за борба с измамите ОЛАФ (OLAF) потвърди, че работи с Италия по случая, но отказа да предостави подробности.  Депутат, уличен в далавера с ДДС, подава оставка Според Бото италианските власти имат доказателство, че китайски компании, управлявани от престъпни групи, с измами избягват да плащат вносни мита и ДДС за големи пратки, преминаващи през Пирея. Групите са внасяли стоки, често дрехи и обувки с фалшифицирани марки, като са декларирали много по-малка стойност пред европейските митници, за да избегнат вносни мита. Също така са лъгали за компаниите получатели на товарите, давайки им възможност да избегнат плащането на ДДС, посочва Бото.  Гръцката служба за борба с финансовите престъпления води отделно разследване по дело за данъчна измама, при което подозренията отново са свързани с китайски стоки, внасяни през Пирея. Гръцката служба не е имала активни контакти с италианските и европейски власти и не е била информиран за по-широкото разследване, съобщи неин служител.  \n\tКитайската държавна компания КОСКО шипинг (COSCO Shipping) е мажоритарен собственик на пристанището в Пирея от 2016 година.  Китай иска пристанището да стане негова врата към Европа по инициативата \"Един пояс, един път\", която предвижда развиване на нов Път на коприната от морски и сухопътни маршрути с търговски партньори.  Бото и гръцките представители отбелязаха, че при нито едно от разследванията няма доказателства за закононарушения, извършвани от пристанищните власти в Пирея.  \n\tОЛАФ и националните власти през последните години затвориха митническите \"вратички\", използвани от китайски контрабандисти, чиито данъчни схеми, според оценки, струват на ЕС милиарди евро годишно. Италия е започнала да разследва случая с Пирея в края на 2017 година, след като е конфискувала фалшифицирани фактури от митнически офиси, уточни Бото.  Гърция продаде пристанището в Пирея в последните минути от срока Пирея е станала важен пункт за тази дейност, тъй като северните пристанища са затегнали контрола, а капацитетът за внос на гръцкото пристанище е скочил шесткратно, откакто бе поето от КОСКО.  Разследваме новите маршрути, разработени по проекта \"Един пояс, един път\". Засега предпочитаният път изглежда е през Пирея, допълва италианският следовател. Депутат, уличен в далавера с ДДС, подава оставка Гърция продаде пристанището в Пирея в последните минути от срока", "date": "2018.04.24", "title": "Китайци мамят с ДДС за милиони чрез престъпни схеми в Пирея"}
{"url": "http://clubz.bg/67035-povishiha_sydijkata_pusnala_faruk_bektash", "text": "Назначаване на длъжността заместник на административния ръкодводител на Окръжен съд-София на съдия Недялка Николова Нинова - това е една от точките в днешния дневен ред на ВСС. Магистратката има ранг \"съдия във ВКС и ВАС\", става ясно още. Панов: Пускането на Фарук Бекташ бе неправилно и вредно за авторитета на системата Предложението е на административния ръководител на съда Пламен Петков, който няма нито един заместник. По тази причина то бе одобрено от съдийската колегия на ВСС с пълно единодушие 10:0 гласа. Нинова е съдийката, която си навлече доста обществено недоволство, след като наложи мярка за неотконение \"домашен арест\" на турчина Фарук Бекташ, който уби семейство мотористи при ПТП. Фарук Бекташ, който \"изкара\" рокерите на бунт, отива на съд задочно Тогава той набързо удостовери, че си е наел квартира и има постоянен адрес в София, което доведе до това, че съдийката го пусна. Впоследствие Бекташ изчезна и още се чака евентуалното му екстрадиране от Германия. Тъжно... Мотористи замерят Съдебната палата с жълти стотинки Бягството му генерира мощно обществено недоволство и повдигане за пореден път на темата за охраната на осъдени с по-леки наказания или такива с леки мерки за неотклонние с електронни гривни. Засега резултатът е нула. Фарук Бекташ, който \"изкара\" рокерите на бунт, отива на съд задочно Тъжно... Мотористи замерят Съдебната палата с жълти стотинки", "date": "2018.04.24", "title": "Повишиха съдийката, пуснала Фарук Бекташ"}
{"url": "http://clubz.bg/67036-edin_blogyr_sreshtu_mnogo_mutri_snimki", "text": "Така започва разказът на блогъра и политолог Иво Мирчев, озовал се в сцена от ранния преход, когато мутрите не носеха бели якички, а си бяха просто яки момчета. Мирчев се натъкнал на \"гледката\" вчера при опит да спре в крайпътно заведение, но е бил възпрепятстван от частното правосъдие. Това можеше да е една \"нормална\" история, ако не бе замесено и вътрешното министерство, което отрича той да е подавал сигнал на телефона за спешни случаи 112. Въпреки че Мирчев пази свой запис на разговора. Ето какво разкказа блогърът за близката среща от трети вид: Тази сутрин Мирчев бе гост в студиото на бТВ и разказа подробности. Имало доста заплахи, но Мирчев успял да ги убеди, че е извикал полиция, има камери и няма смисъл да се стига до нещо по-сериозно. Веднага след това те си тръгнали. След запитване от бТВ от пресцентъра на МВР обявиха, че са се обърнали към ОДМВР – Велико Търново. Мирчев обаче предостави  , от който се чува как съобщава за заплахите и му отговарят, че  . По-късно пък МВР размисли и в 10:40 ч изпрати съобщение, със заглавие \"Предприети са активни действия за изясняване на спор за паркиране\". Той добави, че след като е публикувал снимките във фейсбук профила си, са последвали коментари от типа: \"Оставете ги тези в Търново, вижте какво става в моя град\". ", "date": "2018.04.24", "title": "Един блогър срещу много мутри (СНИМКИ)"}
{"url": "http://clubz.bg/67034-ivancheva_si_pozvolqvala_glezotii_bila_na_pochivka_v_sysedna_dyrjava", "text": "Така председателят на антикорупционната комисия КПКОНПИ Пламен Георгиев коментира пред Нова тв ареста на кмета на район \"Младост\" Десислава Иванчева и на нейната заместничка. Георгиев говори за \"граници\" в отговор на обществното недоволство за начина, по който бе извършен арестът, към което се присъединиха и министри. Случаят с Иванчева е \"всичко, за което един прокурор може да мечтае\" За първи път сигналът до нас дойде на 2 февруари - това е датата, на която г-н Ваклин дойде и заяви, че са му искали пари, разказа Георгиев. От КПКОНПИ са започнали да правят и пълен финансов анализ на всички обвиняеми - имат ли и какви имоти в България и в чужбина. На въпроса има ли данни за имоти в чужбина и за воден \"охолен живот\", той посочи:  Както е известно, Пламен Панайотов, съдията, който гледа мярката за неотклонение на Иванчева и останалите обвинеями, е добър познат на Пламен Георгиев. Двамата са работили заедно в миналото, а самият Панайотов се изказа ласкаво за избора на Георгиев за ръководител на КПКОНПИ. Това породи искания за отвод на Панайотов. По този повод шефът на антикорупционното звено също върна жеста - каза, че може да каже много добри думи за съдия Панайотов, с когото се познавали от много години и смята, че той е добър професионалист. Екипът на Иванчева: спецпрокуратурата и комисия \"Антикорупция\" са ОПГ Името на Пламен Йоцов, когото Георгиев предложи за член на КПКОНПИ, пък излезе покрай разработки за покровителство на наркотрафик. Днес той трябва да бъде изслушан в комисията за борба с корупцията и конфликта на интереси в парламента. \"Аз си залагам името, като предлагам членове на тази комисия. По резултатите ще ни познаят\", каза в заключение Георгиев. Екипът на Иванчева: спецпрокуратурата и комисия \"Антикорупция\" са ОПГ", "date": "2018.04.24", "title": "Иванчева си позволявала \"глезотии\", била на почивка в съседна държава"}
{"url": "http://clubz.bg/67037-kak_ne_mojesh_da_vnesesh_na_stadiona_parfyum_no_vnasqsh_bombichka", "text": "Собственикът на \"Левски\" Спас Русев гостува в предаването \"Здравей, България\" по Нова телевизия и разказа за интересен факт във връзка с прословутия инцидент с ранената служителка на жандармерията на мача ЦСКА-София - \"Левски\" миналата сряда. В оценката си за случката Русев се опря на над \"20-годишен опит\" по английските стадиони. Според него всичко започва от спортната инфраструктура и изграждането на модерни стадиони. Трябвало да се почне от арените на отборите с най-голямата фенска маса - \"Левски\" и ЦСКА - с помощ от държавата. Той призова да се спре с \"флирта\" между клубовете и запалянковците им. И да се търси персонална отговорност при инциденти - нещо, върху което акцентираха в последните дни висши полицаи, депутати, спортни функционери от БФС и клубовете и т.н. и т.н. Дойде ред на английския пример, също доста експлоатиран от всички посоки в последните дни: А какви мерки са нужни според Русев? Нов закон формулира що е то \"спортен хулиган\" И Спас Русев е на мнение, че затварянето на стадиони нямало да помогне. А как се е стигнало до проблема с феновете според него? И Русев е на мнение - подобно на законодателите в България, че практиката със стюардите за охрана на секторите с най-върлите фенове трябва да бъде запазена.", "date": "2018.04.24", "title": "Как не можеш да внесеш на стадиона парфюм, но внасяш бомбичка?"}
{"url": "http://clubz.bg/67033-problemyt_ne_e_v_zaplatite_na_deputatite", "text": "Предложението на БСП за намаляване и замразяване на депутатските заплати е, разбира се, популистки евъргрийн, пуснат в обращение поради липса на други теми. Интересното обаче е защо той винаги е така ефикасен. Да, има сериозен проблем - и той ми се струва много по-дълбок от възмущението пред забогатели на наш гръб управници. На една страна имаме парите, които се изчисляват на база на средната заплата (доколкото знам, се умножава по три). На друга са привилегиите, срещу които се гневяхме още преди десетилетия: лекуването в правителствена болница, 70-дневните ваканции, луксозните автомобили, назначаването на близки и роднини за сътрудници. С една дума - „дупутатските кюфтета“. На трета - това са партийните субсидии, за намаляването на които гражданите се изказаха масово на референдум. Но не само БСП, а и всички попаднали в парламента, бързат да забравят тази тема. Обикновено аргументацията се основава на сравнения - какви скромни автомобили имали депутатите в Швеция и колко малка била субсидията в богата Германия. От другата страна обикновено вадят аргумента, че тези хора управляват десетки милиарди и ако ги направим твърде бедни, ще бъдат принудени да взимат нерегламентирано от другаде (сравними ли са, впрочем, орязаните 600 лева с подкупа, който би предложил едрият бизнес - не знам). Материалното състояние на властта има двойствен смисъл. От една страна е аргументът: От друга: Може би е най-добре депутатите изобщо да нямат заплати и да ходят в парламента единствено от идеални съображения. Това обаче значи, че там ще има класов подбор. Неслучайно едно от първите искания на чартистите в Англия през 19 век е народните представители да имат заплати, за да може в парламента да попадат и работници, които нямат други доходи освен заплатата си. Темата за сътрудниците също е сложна - няма как да принудим законодателите да правят обществени поръчки за хората, които ще ги съветват. Ако назначават братовчеди, това, разбира се, е срамно и трябва да се припомни на следващите избори. Пред тази заплаха самите партии ще полагат усилия това да не се случва. За големите отпуски също ще се намери аргумент. Ако се предположи, че депутатът наистина е съвестен в работата си, трябва да се знае, че голяма част от нея се върши извън залата: народният представител трябва да чете документи, да обсъжда партийни позиции, да проучва проблеми в избирателния си район. От тази гледна точка времето за пререкания в залата е най-малкото усилие, което очакваме от тези хора. Дори в омразните привилегии има определен смисъл. Чуха се гласове, че ако избраниците ходят да се лекуват по общия ред в болниците за народа, това ще им даде повече представа за болежките на обикновените хора. Ако се возят в трамвай, ако нямат охрана, ако ходят на пазар, ако почиват в народни курорти… Вероятно това е важен опит, какъвто започва да липсва на онези с по 3-4 мандата. Но погледнете нещата от другата страна: попада депутатът на някаква опашка - едни го ругаят, други опитват да си уредят нещо, трети си правят селфи с него. През 1990-те един депутат от СДС, обявен от хардлайнерите за предател, ми се оплака, че се връщал вкъщи мокър - от плюнки. Надявам се, че времената вече са други, но някаква физическа дистанция между власт и народ все пак трябва да има. Въпросът е колко голяма следва да е тя в българския контекст. Проблемът, според мен, е другаде: българските граждани не се разпознават в онези, които ги представляват. Каква точно е мярката, при която избраникът хем е един от нас, хем се възприема като най-добрия от всички нас? Не заплатата от 3000 и кусур лева създава разрива, а подозрението за едни други доходи. И именно тяхното разкриване ще бъде избегнато с шумното намаляване на официалните. Зад проблема с отпуските също се крие едно друго недоволство: не разбираме какво точно правят тези хора, защото никой не ги задължава да ни дават отчет. Чуваме за колоритни случаи на едър депутат, който не стъпва в парламента. Чуваме за друг, който пък никога не е взимал думата. И до нула да сведат отпуските, единият пак няма да идва, а другият пак няма да се изказва, нали така? Хората очакват друго: депутатите да отговарят пред тях не само на избори, но и във всеки един момент от мандата. Приемете, че тази нагласа идва от интерактивността, на която ни свикнаха дигиталните комуникации. Искат да имат някакъв лост за отзоваването им в случай на недоволство. Това, впрочем, беше основният тласък в референдума за мажоритарната система, не предполагаемото гласуване за „личности“. Казаха им, че не можело депутати да се отзовават и темата сякаш приключи. Но първо: не е вярно, в много страни могат да се отзовават. И второ: темата съвсем не е приключила, тя ще избликва отново и отново. Впрочем, популярността на г-н Борисов се дължи именно на това, че дори без да е задължен от закона, реагира на граждански искания до степен да гони депутати. Популизъм ли е това? Ами дайте да го направим закон, така че подобно действие да не е популистко следване на обществени настроения, да има регламент и постоянство. Гражданите имат чувството, че промъкнеш ли се веднъж във властта, едва ли не преставаш да отговаряш за тях. Абонираш се за властта и живееш с привилегиите завинаги, както навремето номенклатурата. Самият доход на избраника започва да не изглежда толкова внушителен, ако си представим, че ще го взима за четири или максимум осем години, и то след жестока изборна борба с неясен изход. Ако обаче депутатстването стане сигурна професия до живот, нещата изглеждат други. Най-важното е да се върне уважението към парламента, а пътят към това е обвързването на депутатите с волята на гражданите. Но не чрез придърпването им надолу към някакъв народен стандарт на живот. Ще ги уважаваме не ако са бедни като нас, а когато чувстваме, че те зависят от нас, не ние от тях, че те изразяват волята ни, не ние тяхната.", "date": "2018.04.24", "title": "Проблемът не е в заплатите на депутатите"}
{"url": "http://clubz.bg/67038-elektronno_glasuvane_v_irak_moje_v_bylgariq_ne", "text": "Докато в България електронното гласуване все още среща упорита съпротива от политическия елит да бъде въведено, в Ирак вече дори модернизират своята електронан система за вот. Нова електронна система ще даде резултатите от предстоящите парламентарни избори в Ирак часове след като изборните секции затворят. Това каза началникът на избирателната комисия, съобщи от Ройтерс, цитирана от БТА. Това е напредък в сравнение с минали години, когато отнемаше дни да бъде обявен изходът от вота. ЦИК към парламента: Отложете електронното гласуване Иракчани ще се отправят към урните на 12 май и ще използват за пръв път електронна система за гласуване. Предстоящите избори ще са четвъртите след падането на Саддам Хюсеин от власт през 2003 година. Повече от 24 милиона от 37-милионното население на Ирак имат правото да гласуват идния месец. По новата система, която заменя поставянето на мастилени пръстови отпечатъци, иракчаните ще поставят личните си карти в машина, която ще им пуска индивидуални бюлетини. След като избирателите попълнят бюлетините си, те ще ги поставят в скенер, който ще събира и записва резултатите. Багдад сключи договор с корейската компания \"Миру систъмс\" за разработването на системата. Около 70 000 устройства ще бъдат използвани в цялата страна, каза Бадран. Хуманитарни организации изразиха безпокойство, че по новата система ще бъде трудно за вътрешно разселените лица да гласуват. Но Бадран каза, че те могат да използват изборните си карти от предишни избори, за да подадат гласа си. Близо 7000 кандидати се борят за 329 места от 18 провинции по пропорционална система. Иракчаните в чужбина ще могат да гласуват в 19 страни. Наскоро бившите депутати Мартин Димитров и Петър Славов отново осъдиха ЦИК заради отказа ѝ да предостави информация какво е свършено за въвеждането на машинното гласуване в България. Според Изборния кодекс във всички избирателни секции в страната трябва да има опция човек да подаде гласа си през устройство, а не само чрез стандартните хартиени бюлетини. Това трябваше да е факт още за последните парламентарни избори, които се проведоха на 26 март миналата година, като преди това ЦИК и институциите изчерпаха законовите си възможности за тестове по темата. На президентския вот в края на 2016 г. такова гласуване имаше в 500 секции и това беше последната възможност за отлагане на пълното му въвеждане, прието в Изборния кодекс през 2014 г. Преди парламентарния вот миналата година и Върховният административен съд се произнесе, че машинно гласуване трябва да има във всички секции. Нямаше - на ЦИК и на правителството не им стигна време и ресурс да го организират, обществената поръчка за осигуряване на машините се провали, въпреки допълнително предвидените пари за машини, а оправданието бе, че \"ако изборите бяха след 2 години, можело и да има машинен вот\". Мартин Димитров: ГЕРБ, БСП и ДПС не искат електронното гласуване Наскоро ЦИК препоръча на парламента да отложи с промяна в закона въвеждането на електронно дистанционно гласуване. Заключенията на изборната комисия са базирани на проведените до момента симулации на този вид гласуване, както и на констатираната невъзможност за въвеждането му, преди да бъде въведена електронна идентификация на гражданите у нас. По действащите текстове от Изборния кодекс от 1 януари 2018 г. държавата трябва да предвиди възможност за експериментално дистанционно електронно гласуване на три последователни избора - в това число и частични. Следващите национални изборни кампании \"по график\" са през 2019 г. - догодина напролет ще се избират нови европейски депутати, а наесен  - нови кметове и общински съвети. Постоянно обаче текат частични кметски избори, а това на практика значи, че законовите срокове за експерименталния вот вече са нарушени. Мартин Димитров: ГЕРБ, БСП и ДПС не искат електронното гласуване", "date": "2018.04.24", "title": "Електронно гласуване: в Ирак може, в България не"}
{"url": "http://clubz.bg/67044-evropredsedatelstvo_po_bylgarski_gi_posreshtnahme_s_alkohol_polugoli_jeni", "text": "Така председателят на Европейския младежки форум Луис Алварадо описа \"Европейска младежка конференция\" в София този уикенд, част от събитията на европредседателството на България на Съвета на ЕС. Той разкри пред Euractiv, че на двудневната конференция не е имало младежко участие в панелите, а участниците е трябвало за пръв път в историята на многогодишното събитие да си платят билетите и да чакат разходите да бъдат поети след това. \"Афтърпартито\" било в шумна дискотека, но твърд алкохол се сервирал още на конференцията. На въпрос дали някой се е оплакал от това,  председател на младежката работна група на ЕК, се усмихна и заяви: А за полуголите жени организаторът на събитието Младенов твърди, че  Конференцията се състояла от серия панели, в които младежите отбелязват няколко странности - изключително много представители на ООН за събитие на ЕС, едва 30 минути възможност за младежите да се включат в диалог и предимно речи на официални лица. За края на речта на премиера  Той пък в типичния си стил ги посъветвал да не забравят  - да правят деца. Според Министерството на младежта и спорта, което е сред организаторите на събитието, то е изпълнило всички задачи - създало контакти между младите хора, дало им време за дебати и въпроси във всеки панел, имало изключително позитивна обратна връзка от всички. Но признават, че е нямало младежи в панелите. Това заяви зам.-председателят на ПГ на „БСП за България” Георги Свиленски. Това допълни международният секретар на младежката организация на БСП Николай Бериевски. Според него един от приоритетите на българското председателство, а именно младите хора, не е бил спазен. Според Мина Кутева, която е секретар в младежката организация на БСП, младите са взели думата, но не са били чути от управляващите.", "date": "2018.04.24", "title": "Европредседателство: \"По български ги посрещнахме, с алкохол, полуголи жени...\""}
{"url": "http://clubz.bg/67026-medii_napadatelqt_ot_toronto_25_godishniqt_alek_minasqn", "text": "25-годишнен мъж на име Алек Минасян - това според канадската телевизия CTV News и американския канал CBS News е името на нападателя от Торонто. Потвърждение от полицията за самоличността на шофьора на белия бус, прегазил над 20 пешеходци в най-големия канадски град, все още няма. Не е ясен и мотивът за атаката. Според очевидци обаче деянието е било целенасочено, а не просто инцидент.  Мъжът - ако това е името му, не е известен на полицията. Според информация в социалните мрежи той е бил студент в Сенека Колидж, Онтарио, Канада. В информационните масиви на полицията в Торонто имало данни за други лица със същото име, но разследването продължава, съобщи още CTV News. Психично болен сгази с микробус 10 пешеходци в Торонто Малко след 13 ч местно време в северната част на Торонто - в една от най-оживените части, бял микробус се е качи на тротоара, газейки хора. По-късно полицията потвърди за наличието на 9 убити и 16 ранени, част от които в критично и тежко състояние в болница. Шофьорът на микробуса е задържан на няколко пресечки от мястото на инцицента, до превозното средство, което се оказа взето под наем. Видео на анонимен свидетел, разпространено от местните медии, показва как нападателят насочва ръка, вероятно с оръжие в нея, към полицая, който го преследва.  , се чува от сцената, разказват медиите в Канада. Служителят на реда съумява да накара мъжа да хвърли предмета, който държи и да легне на зелята, след което го задържа с белезници. Без нито един изстрел. Засега Канада няма да повишава нивото на терористична заплаха.     ", "date": "2018.04.24", "title": "Медии: Нападателят от Торонто - 25-годишният Алек Минасян"}
