{"url": "http://clubz.bg/62124-ako_kabinetyt_padne_kakvo_pravim_nqma_koj_da_poeme_upravlenieto", "text": "Уважаеми г-н Председател, Уважаеми дами и господа! Явно предколедните форуми на основната част от политическия елит на ДПС започват да предизвикват не само интерес, но и силно очакване. Дори определени медии и социални мрежи го приравняват с неформален визионерски форум на ДПС. В днешния вътрешно-политически и гео-политически дискурс това означава, че е налице липса на сигурност и на краткосрочна визия за развитие: Формално погледнато 2017 г. не беше от най-благодатните за ДПС. Но от гледна точка на определени дейности и политики, например иновативно укрепване на партийните структури, както и изключителното активиране на външните контакти с европейските либерални партии е безпрецедентно в историята на ДПС. Налице е събуждане и активиране на общинските и областни организации на ДПС. ЦС (Централен съвет - б.р.) и ЦОБ (Централно оперативно бюро - б.р.) си възвърнаха реалните политически функции. Парламентарната група на ДПС има респектиращо участие в парламентарния живот на страната. Може би тук му е мястото да се отбележи, че   се преобразува в усилия за помирение и обединение на всички, които са се отцепили от ДПС. Ние винаги сме били добронамерени, но и принципни. Факт е, че не сме се скарали с никого. Всеки, който реално се разкайва - да заповяда. Но ДПС си има Устав, който регламентира подобни ситуации. Външното акуширане на аналогични процеси на разделяне и обединяване не е здравословно за нашите избиратели. Въпреки това, ние сме добронамерени, дори сме длъжни да продуцираме добросъседски отношения с Република Турция и да й помогнем в диалога й с ЕС. Разбира се, според нашите скромни възможности. Нека да хвърлим един поглед към вътрешно-политическото положение в страната. Всеки от нас е наясно, че всяко управление си има проблеми, унаследени от предишни правителства или създадени от актуално управляващите. Разбира се, те трябва да бъдат коригирани чрез опозиционни политики. В крайна сметка в това се състои и смисълът на политическия плурализъм във всяка демократична държава. Големият проблем на правителството на Борисов е коалиционната му политика и по-конкретно включването на отявлени националисти в кабинета. Дори и това не е най-големият грях, защото Обединените патриоти имаха шанса да покажат и докажат консолидирана социална отговорност към националните интереси в контекста на общоевропейските политики. Но тъкмо такава значима цел не се постига с Езика на омразата и агресията, с Език, който възпроизвежда разделение и противопоставяне! В началото е Словото, после идва Делото. Словото на патриотизма обединавя и управлява. Езикът на омразата и агресията разделят и противопоставят обществото и нацията. Поставят се под въпрос сигурността и стабилността на Държавата. Това не е въпрос за свободата на словото, не е проблем дори за достойнството на политическия елит на страната. Това е въпрос за съществуването на демокрацията в България. Страната е изправена пред много сериозно предизвикателство. Председателството на ЕС. България ще бъде във фокуса на важни събития и мероприятия. И въпрос на обща политическа и социална отговорност е да комуникираме на нормален европейски политически Език.   От особена важност е коригиращата функция на медиите. Уважаеми колеги, представители на четвъртата власт, покажете какво можете. Дайте вашия позитивен дял в общата отговорност за стабилността на България! После си дискутирайте темата за връзката на свободата и отговорността на Словото. Не е по–маловажен и въпросът за вота на недоверие към правителството в началото на председателството на ЕС. Доколкото разбирам този вот на недоверие няма за цел да свали правителството, а само да го коригира и насърчи към позитивни дела. Добре, този акт може да се изтълкува и като рутинна демократична процедура. Ако целта е „ стани да седна“, не си заслужава усилието да подложим на изпитание общия ни дом. Защото, първо, че тотално ще се изпортим, може някак да се преглътне. По-важното е друго: това правителство няма да има по-дълъг живот от няколко месеца. И отново влизаме в опасната спирала на предсрочни избори само и само ди си намерим място в централната властова система на държавата. Затова дълг на гражданското общество и на всички политически сили е да гарантират сигурността и стабилността на държавата. Уважаеми колеги, съмишленици и приятели, границата между подчертаването на особената важност на даден проблем и неволното му преекспониране виси на косъм над главите на политици и анализатори. Ако в случая и при мен се е получило така, моля за предколедна прошка. Бъдете живи и здрави, пожелавам ви спокойствие и увереност в утрешния ден!  ", "date": "2017.12.21", "title": "Ако кабинетът падне, какво правим? Няма кой да поеме управлението"}
{"url": "http://clubz.bg/62099-zalog_za_1_milion_dolara_bitkojnyt_shte_struva_pone_50_000_dolara_sled_godina", "text": "Неизвестен инвеститор или инвеститори са направили залог за 1 млн. долара, че биткойнът ще поскъпне до края на следващата година до 50 000 долара - близо три пъти над текущите цени според фючърсните и спот пазарите на водещата криптовалута. Това съобщи \"Уолстрийт Джърнъл\", цитиран от БНР. Всекидневни записи за търговия, публикувани в сряда вечерта от LedgerX, стартиращ електронен пазар за биткойн деривати, показват, че неидентифициран търговец или група от търговци са закупили биткойн \"кол\" опции (право за покупка на биткойн в бъдеще на дадена цена) с падеж през декември догодина. Самият залог е за \"кол опции\" за цена на биткойн от 50 000 долара, като подобен залог е първия по рода си на борсата LedgerX. Биткойн фючърсите достигнаха 25% ръст За тези биткойн опции са били са платени малко под 1 млн. долара в рамките на последните 24 часа. Парите ще бъда загубени от неизвестните инвеститори, ако към датата на падежа - 28 декември догодина, цената на 1 биткойн е под 50 000 долара. Ако котировката на основната криптовалута се покачи над това ниво в края на посочения срок, опциите ще дадат на техните собственици право да закупят 275 биткойна на тази цена. Готви ли се Европа да регулира биткойна? Според данни на Coindesk, основната криптовалута се търгуваше около 16 280 долара в сряда вчерта, което е с над 1500% спрямо цената в началото на тази година, въпреки че скептици като икономистът, притежаващ нобелова награда, Джоузеф Стиглиц, определят това като \"ценови балон\" и твърдят, че цената на биткойн неизбежно ще се срине. Готви ли се Европа да регулира биткойна?", "date": "2017.12.21", "title": "Залог за 1 милион долара: биткойнът ще струва поне 50 000 долара след година"}
{"url": "http://clubz.bg/62097-karim_kojto_zagubi_okoto_si", "text": "Снимката на сирийско бебе, загубило едното си око след въздушен удар, нанесен от силите на режима, е в центъра на нова кампания за солидарност в социалните мрежи. \n\tМного интернет потребители споделят свои снимки, в които закриват с ръка едно от очите си, съобщава АФП. От няколко дни хаштагът \"#СолидарностСКарим\" (#Solidarity with Karim) е все по-споделян в туитър и фейсбук, след кампания, започната от фотографи на свободна практика в Източна Гута, последния бастион на бунтовниците близо до Дамаск. При въздушен удар в този регион на 29 октомври бебето, което тогава е на 40 дни, е тежко ранено в едното око, а майка му е убита, съобщиха семейството му и лекарят, който се е грижил за него. В Източна Гута живеят около 400 хил. души, градът е под обсадата на правителствените сили от 2013 г., напомня Би Би Си. Въпреки че районът е \"зона на деескалация\", нападенията са зачестили през последните дни. Международният комитет на Червения кръст в понеделник съобщи, че ситуацията в района е достигнала \"критична точка\" като животът там \"бавно става невъзможен\". Близо 500 души чакат да бъдат евакуирани за животоспасяващо лечение. Има недостиг на храна, гориво и лекарства, а студеното време още повече ще влоши ситуацията. Снимки на раненото бебе Карим се появиха още в края на ноември. Но кампанията \"#СолидарностСКарим\" ( ), която иска да даде гласност за това, което се случва с децата в обсадения град, започна активно миналата седмица. Неин инициатор е Амер ал- Мохилбани, журналист на свободна практика. \"Целта на кампанията е...да се покаже бебе, което загуби окото си и майка си\", казва той пред АФП. Бащата на момченцето Абу Мохамед обяснява пред Анадолската агенция, че Карим има нужда от \"постоянна грижа\". Хаштагът #SolidarityWithKarim е бил използван повече от 26 хил. пъти от понеделник. Снимки на Карим са споделени стотици пъти в различните социални платформи. Много сирийски потребители сложеха снимки на самите себе със закрито ляво око в знак на солидарност с детето. Членове на Асоциацията на независимите лекари, турска неправителствена организация, която ръководи болници в частта от Сирия под контрола на бунтовниците, също публикуваха снимки на сирийски медици. Историята на Карим излезе извън пределите на Сирия, привлече вниманието на политици, журналисти и активисти в цял свят. Екипът на германския всекидневник \"Билд\" се снима, за да \"направи изявление\" за продължаващото насилие в Сирия. Кампанията стигна до Съвета за сигурност на ООН. Постоянният представител на Великобритания Матю Райкрофт публикува своя снимка със закрито око с ръка. \"Предупреждаваме за опасностите от бездействието, което води до смъртта на още хора. Още училища ще бъдат бомбардирани. Още деца ще бъдат ранени\", написа Райкрофт в туита, който придружава снимката. Той призовава за слагане на \"край на бомбардировките и обсадата на Източна Гута\". Турски министри, чиято страна подкрепя в Сирия бунтовниците срещу режима на президента Башар ал Асад, също публикуваха в Туитър снимки на раненото бебе. Това не е първият път, когато съдбата на бебе доведе до голяма кампания в социалните медии. В началото на тази година подобна кампания имаше в Йемен, където потребителите споделяха свои снимки с едно затворено око в знак на солидарност с младо момиче, което беше ранено и останало сираче, след удари на ръководената от Саудитска Арабия коалиция, която се бие срещу хутитите.", "date": "2017.12.21", "title": "Карим, който загуби окото си"}
{"url": "http://clubz.bg/62105-stolichniqt_obshtinski_syvet_odobri_prodajbata_na_obshtinska_banka", "text": "Столичният общински съвет одобри днес сделката за приватизация на \"Общинска банка\" по време на последното си заседание за годината. Точно 45 от 54 съветници подкрепиха решението да бъде одобрена офертата за приватизация на 67,7% от акциите на трезора, които сега са собственост на общината. Само 9 съветници бяха \"против\", нито един не се въздържа. \"Против\" гласуваха общински съветници от БСП и \"Сердика\". Представителите на ДСБ пък въобще не участваха в гласуването, макар че бяха на заседанието. Единственият кандидат-купувач е „Новито Опортюнитис“ - фирма, регистрирана в Лихтенщайн за участие в конкурса, която е 100% собственост на фонда CAIAC Fund Management AG - регистриран също в Лихтенщайн. Ценовата оферта е малко над минимума, поискан от Столичната община - 46,5 млн. лв., или 350 000 лв. над заложеното в приватизационната документация. С тях новите собственици ще получат 67,6% от капитала на банката. Следващата стъпка за финализиране на приватизацията е тя да бъде одобрена от БНБ. КЗК вече позволи сделката, а решението на СОС днес е базирано на положително становище за попадената оферта от Столичната агенция за приватизация и инвестиции. Идеята за приватизацията на \"Общинска банка\" дойде през лятото, когато общинският съветник от листата на Реформаторския блок Трайчо Трайков внесе доклад за старт на продажба. Аргументите му бяха свързани с \"подходящата икономическа среда\" и това, че няма причина общината да притежава своя банка. Столичният общински съвет я прие и Столичната агенция за приватизация и инвестиции се зае с процедурата.  \"Да, България\" и ДСБ искат спиране на продажбата на \"Общинска банка\" БСП пита: Кой стои зад купувача на Общинска банка? Решенията и за старт на приватизационна процедура, и за одобряване на офертата на \"Новито Опортюнитис\" се случват, докато в съда все още не е приключило делото дали общината има контролен пакет от акциите или собствениците на останалите малко на 22% от капитала могат да блокират решения. В миноритарния дял участват фирми, близки до бизнесмена Христо Ковачки, а делото за устава на банката се води от далечната 2011 г. И още няма решение на първа инстанция. Именно заради риска да купувача, произлизащ от евентуално решение на съда в полза на миноритарните собственици, при което може да се окаже, че акциите на общината не са контролен пакет, цената на продажбата им е занижена с 18%. Това става ясно от документацията. От БСП се обявиха против приватизацията въобще, а от ГЕРБ ги контрираха, че това било \"политическо решение, взето извън СОС от централата на БСП\", а не решение в интерес на общината. От ДСБ също се обявиха против, въпреки че един от вносителите и на днешния доклад е Трайков, както и съветници от ГЕРБ и СДС - общо десетина души. От ДСБ попитаха дали някой има яснота кой всъщност стои зад купувача и попита управляващите вярват ли, че решението на БНБ за продажба ще е в интерес на гражданите, след като сме видели как работи надзорът при случая КТБ. Представителят  на \"Нормална държава\" в Столичния общински съвет Войслав Тодоров и лидерът на формацията, бивш общинар, депутат и зам.-министър на финансите Георги Кадиев обявиха ,че ще сезират прокуратурата за приватизационната процедура. Според изчисленията заради взети неясно защо данни за капитала от началото на 2015 г., вместо от края на 2016 г. цената на акциите на общината е искуствено занижена с 8 млн. лв. поне. Другият съмнителен момент в процедурата бил, че е имало ограничение за кандидатите - те е можело да бъдат само от Европейската икономическа общност, без обяснение защо на практика се дискриминират банки от САЩ и Япония, например, ако биха проявили интерес към \"Общинска банка\". С приетите критерии не можеше да кандидатства и банка или кредитна институция от Швейцария. Но няма проблем за компания от Лихтенщайн, какъвто е случаят. Третия мотив е липсата на произнасяне по делото за устава на банката и контролния пакет акции. Заради товва Кадиев и Тодоров ще сезират прокуратурата.  БСП пита: Кой стои зад купувача на Общинска банка?", "date": "2017.12.21", "title": "Столичният общински съвет одобри продажбата на \"Общинска банка\""}
{"url": "http://clubz.bg/62098-dubajska_firma_zamenq_garanti_koza_za_tenis_turnira_v_sofiq", "text": "Тенис турнирът от категория АТП 250 през февруари в София има нов генерален спонсор и това е дубайската компания \"Брандплюс\". Тя заменя турската фирма \"Гаранти Коза\", името на която стоеше на надпреварата още от времето, в което бе \"Турнир на шампионките\" за жени. Догодина е последното издание от 3-годишния договор с АТП. Надпреварата ще се нарича само \"София оупън\". Датите са 4-11 февруари, а залата - \"Арена Армеец\". Григор Димитров ще защитава титлата си на родна земя. Смяната на спонсора е изненада за мнозина, но не и за хората, свързани с организацията на най-престижното състезание по тенис, което се провежда в България, научи Клуб Z. От \"Гаранти Коза\" се забавили с превеждане на необходимата такса за организиране на турнира. Това принудило Българската федерация по тенис и държавата да реагират и да потърсят нов партньор. А в края на октомври \"Гаранти Коза\" даде пресконференция в елитен столичен хотел, на която потвърди ангажимента си и обяви нещо като своеобразно начало на кампанията за третия по ред мъжки турнир. Тогава бе пуснато видео на Григор Димитров, в което първата ни ракета заяви, че ще се завърне в \"Арена Армеец\" през февруари. По нищо не личеше - не и \"пред хората\", че \"Гаранти Коза\" напрактика ще се откаже. Григор Димитров: Нека вземем още една титла в София Смяната \"по висините\" по никакъв начин няма да се отрази на участието на третия в световната ранглиста при мъжете. На този етап обаче не може да се каже дали турнирът по това време на годината ще продължи да се провежда в България или мястото в календара на АТП ще получи друга дестинация. Оказа се, че \"Брандплюс\" всъщност представлява \"Дубай дюти фрий\", която притежава правата за въпросните дати в графика на АТП.", "date": "2017.12.21", "title": "Дубайска фирма заменя \"Гаранти  Коза\" за тенис турнира в София"}
{"url": "http://clubz.bg/62100-cheren_den_za_es", "text": "Това беше тъжен ден за целия Европейски съюз! Най-острото оръжие на Европейските договори - Член 7 - всъщност бе изковано с намерението никога да не бъде използвано. С безотговорното си поведение национално-консервативното правителство на Полша вкарва Общността в нова криза, която разтърсва единството на ЕС из основи. Инатът, с който полското правителство защитава своята реформа на правосъдието, независимо че тя очевидно влиза в конфликт с правовите принципи, принуди Еврокомисията да предприеме тази драстична мярка. Този прецедент маркира най-ниската точка от досегашните отношения на Полша с останалата част от ЕС. В края на цялата продължителна процедура по член 7 може да се стигне до най-тежкото наказание: на Полша действително да бъде отнето правото на глас в Общността. А това би било равнозначно на изключването ѝ от ЕС. Би представлявало нещо като пълзящ процес на излизане на Полша от Общността – т.е. своего рода \"Пекзит\". А едва ли някой желае действително подобно нещо. Безпрецедентно. Полша може да остане без глас в ЕС Еврокомисията съвсем недвусмислено обърна внимание и на още нещо: че сегашната ситуация застрашава и членството на Полша в общия вътрешноевропейски пазар. Защото подобно участие е възможно само в условията на функционираща правова държава. А това би могло да засегне съвсем конкретно всички полски граждани. Те биха го усетили най-вече по портмонетата си, а и във връзка с правото на свободен избор на местожителство в рамките на Общността. Полското правителство, което сипе яростни критики срещу Брюксел, но не отказва да прибира огромните финансови помощи от ЕС, има възможност да предотврати подобно развитие. Ако Варшава покаже готовност за отстъпки, тя може по всяко време да спре наказателната процедура и  по този начин тя да стане излишна. Само че лидерът на управляващата партия \"Право и справедливост\" (ПиС) Ярослав Качински явно е решен да се инати докрай, за да се противопостави на тъй наречения диктат на Брюксел. Твърдият подход срещу Варшава ще окажe въздействие и над останалия ЕС. Ако Унгария действително застане на страната на Полша, както вече е обявила, това допълнително ще увеличи разцеплението между Изтока и Запада. Вече видяхме как Полша, Унгария, Чехия и Словакия като някакъв нов \"Източен блок\" в рамките на ЕС отказват да спазват взетите с мнозинство решения на Общността за разпределението на бежанците. Това е очевидно нарушение на европейското право. Потвърди го и Европейският съд. С тези свои действия въпросните държави увреждат самия фундамент, върху който е изграден ЕС. А именно: спазването на общите правни принципи. С настойчивото си желание да демонтира правовата държава в собствената си страна, Полша просто поставя кулминационната точка в този процес. Новият премиер на Полша - евроскептик и любимец на Качински Какво ли биха казали поляците, ако данъкоплатците в страни като Германия и Италия откажеха да изпълняват задълженията си към ЕС, което неизбежно би ударило по джоба полските селски стопани например? През март 2017 на тържествата в Рим, посветени на 60-ия рожден ден на ЕС, Полша за пореден път обяви, че съзнава своята отговорност пред Европа и смята да спазва основните принципи на Общността. Тези обещания вече нямат никаква стойност. Сега на Полша се дава последен срок от три месеца, за да промени позициите си. Съмнително е дали Качински ще се възползва от това време. В самия край на 2017-а Европейската комисия бе принудена да предприеме действия, за да спаси основните принципи на ЕС. Черен ден за Общността. Ден, който не предвещава нищо добро и за идната година. Новият премиер на Полша - евроскептик и любимец на Качински", "date": "2017.12.21", "title": "Черен ден за ЕС"}
{"url": "http://clubz.bg/62088-manolova_simulaciite_na_elektronno_glasuvane_sa_imitaciq", "text": "Симулацията на електронното дистанционно гласуване не трябва да е само имитация. Това пише до Централната избирателна комисия омбудсманът Мая Манолова. Според нея симулацията трябва да се извърши в реален изборен район и сред реални избиратели. Според нея регистрацията трябва да може да бъде от дистанция. ГЕРБ: Позитивно и доверително към електронното гласуване (ВИДЕО) Манолова твърди, че единствената разлика с експерименталното гласуване, което трябва да се проведе три пъти след 1 януари 2018 г., е в това, че на симулациите се гласува за измислени партии. В Изборния кодекс (гласуван и от нея като депутат) пише: Никъде не се твърди, че симулацията трябва да бъде проведена с реални граждани, които да се регистрират за теста - това за изисквания само за първото експериментално гласуване.", "date": "2017.12.21", "title": "Манолова: Симулациите на електронно гласуване са имитация"}
{"url": "http://clubz.bg/62101-i_ramzan_kadirov_sys_sankcii_po_zakona_magnitski", "text": "Американското финансово министерство наложи санкции на чеченския лидер Рамзан Кадиров по закона \"Магнитски\". Освен него още четирима души са добавени към черния списък. Рамзан Кадиров е близък до руския президент Владимир Путин, който подпомага издигането му след смъртта на баща му Ахмат Кадиров. Чеченският лидер е обвинен в нарушаване на човешките права. Рамзан Кадиров – откаченият съюзник на Путин Пореден негов политически опонент е убит наскоро, мотивираха се от Държавния департамент на САЩ за санкциите. Кадиров е известен с жестокостта си и по време на управлението му са извършени безброй убийства на политически противници. Путин обвинява топ клиента на Магнитски в три убийства По закона \"Магнитски\" се санкционират хората, отговорни за убийството на руския адвокат Сергей Магнитски, както и нарушители на човешките права в Русия. Кадиров е санкциониран заради нарушенията на човешките права, а останалите четирима души са свързани с убийството на адвоката. Сергей Магнитски защитава интересите на Уилям Браудър, който е най-големият чуждестранен инвеститор в Русия, докато не прекратява работата си там. Магнитски разкрива мащабна схема за данъчни измами, чрез които с помощта на руските власти са откраднати 230 милиона долара от Браудър. Без обяснение адвокатът е задържан и след месеци мъчения в затвора, където се разболява тежко, той е убит. След убийството на Магнитски, Уилям Браудър започва кампания за приемането на закон, който да санкционира отговорните за смъртта на адвоката и негов приятел, както и всички нарушители на човешките права в Русия и замесените в мащабни корупционни схеми. Сега под санкции по закона \"Магнитски\" попадат общо 49 души. По-късно е приет и глобален закон \"Магнитски\", който е насочен срещу нарушители на човешките права навсякъде по света. Защита по глобалния закон \"Магнитски\" потърси и банкерът Цветан Василев. Той е ангажирал адвокатска кантора във Вашингтон, а в негова защита действа дипломатът Бил Ричардсън. Той поиска санкции срещу българския главен прокурор Сотир Цацаров и депутата Делян Пеевски. Своя версия на закона \"Магнитски\" приеха Канада и Литва. Време е ЕС да приеме свой закон „Магнитски“ Санкциите по закона включват забрана за влизане в САЩ и замразяване на всички техни активи. Забранява се американски граждани да имат бизнес отношения със санкционираните. Санкциите по закона \"Магнитски\" предизвикаха изостряне на отношенията между Москва и Вашингтон. Президентът Владимир Путин прокара закон, който забранява на американци да осиновяват руски деца като контрамярка, с което си навлече остри критики. Въпреки санкциите адинистрацията а Доналд Тръмп иска да запази добрите си отношения с Москва, стана ясно по време на пресконференция на Държавния департамент при обявяването на новите попълнения в черния списък. По време на разследването за руската намеса в американските президентски избори, стана ясно, че синът на президента Тръмп се е срещнал с руската адвокатска Наталия Веселницкая. Според Браудър, който свидетелства пред разследващата комисия в Сената, истинската цел на срещата е договаряне на помощ за спечелване на изборите срещу отмяна на закона \"Магнитски\". От новите санкции стана ясно, че законът няма да бъде отменен, поне засега. САЩ обаче очевидно смекчава риториката си срещу нарушаването на човешките права в Русия. \"Враг № 1 на Путин\": Руската адвокатка е искала да спаси милиардите му Путин обвинява топ клиента на Магнитски в три убийства Време е ЕС да приеме свой закон „Магнитски“ \"Враг № 1 на Путин\": Руската адвокатка е искала да спаси милиардите му", "date": "2017.12.21", "title": "И Рамзан Кадиров със санкции по закона \"Магнитски\""}
{"url": "http://clubz.bg/62091-kraj_na_sharenite_peshehodni_pyteki_cacarov_gi_pogva", "text": "Един главен прокурор Сотир Цацаров и двама министри - на вътрешните работи и благоустройството Валентин Радев и Николай Нанков, обявиха днес началото на пълна инвентаризация и \"карта\" на пешеходните пътеки в страната. Както и бъдещи наказания за кметове, ако те не бъдат приведени в съответствие с нормативната база - лично от прокуратурата. Повод за срещата в МВР бяха зачестилите инциденти с пешеходци. Лозан Панов разговаря с протестиращи родители на загинали в катастрофи деца От думите на Валентн Радев стана ясно, че тежките ПТП   в населените места са 4038 за 11-те месеца на годината, а извън тях са близо два пъти по-малко - 2269. В градове и села обаче загиналите са 179, а на \"междуградско\" - 435. По-кървави са катастрофите в селата, където всяко 12-о произшествие завършва със смърт (срещу 1 на 26 в градовете). Това става ясно от данни, изнесени вчера от Държавно-обществената комисия по безопасността на движението. Мечтата на Валентин Радев: да стигне рейтинга на Цветанов като МВР шеф За около 10 минути той благодари поне 3 пъти на главния прокурор, че се е заел с въпроса.   На свой ред Цацаров каза, че жертвите и пострадалите през последните седмици \"са повече, отколкото бихме могли да приемем\". Затова прокуратурата разпорежда общонационална проверка на органите на МВР и на МРРБ, т.е. - областните полицейски дирекции и областните пътни управления. На територията на цялата страна до края на февруари ще се прегледат всички пешеходни пътеки, за да се сравни съответствието им с действащата нормативна база, стана ясно от думите на главния прокурор. Цацаров сам отговори и на въпроса - какво следва, когато бъдат направени изводите: Обвинител № 1 изреди целите - освен да се инвентаризират всички пешеходни пътеки, да се установи къде те са \"почти невидими\", или са видими по такъв начин, че са с тотално отклонение от изискванията. Цацаров се възмути, че има общини, в които те са \"с причудлво оцветяване\", както и такива, в които пешеходните пътеки са на последно място. Министърът на благоустройството Нанков призна, че по републиканските пътища вече тече такава проверка, но в урбанизираните територии са доста по-занижени изискванията \"и от гледна точка материали, и от гледна точка на други реквизити\". Той каза, че има пропуски и в нормативната база И Нанков се обяви за засилване на административните санкции, включително чрез промени в Закона за пътищата. Стана ясно още, че В Стара Загора - града рекордьоро по брой гърбици (\"полегнали полицаи\") на глава от населението, са намалели тежките ПТП с до 40 %. Клуб Z припомня, че завчера - 19 декември, Върховната административна прокуратура се самосезира и започна проверка на законосъобразността на решения на КЕВР за цените на водата. По време на организираните \"антимонополни\" бунтове срещу първото правителство на Бойко Борисов, прокуратурата се сезира и проверяваше цените на тока. --- Мечтата на Валентин Радев: да стигне рейтинга на Цветанов като МВР шеф", "date": "2017.12.21", "title": "Край на шарените пешеходни пътеки - Цацаров ги погва"}
{"url": "http://clubz.bg/62108-pod_5_ot_bylgarite_obshtuvat_s_administraciqta_elektronno", "text": "Едва 4,5% от българите са ползвали интернет, за да общуват с администрацията. Това установява национално проучване на \"Галъп Интернешънъл\" по поръчка на Държавната агенция \"Електронно управление\". Те обикновено са между 25 и 36-годишни, с висше образование и по-сериозни доходи. \"Електронното управление\" досега - само нови компютри и софтуер 80% от българите все още предпочитат да контактуват \"на гише\" с различните администрации, дори когато има опции за електронни услуги. Добрата новина е, че около 14% са се възползвали от електронни административни услуги с различна честота през изминалата година. 70% от българите заявяват,  че не ползват и не смятат да ползват средства за електронна идентификация.  Българите рядко търсят информация или услуги онлайн от уеб-страниците на държавните институции - през последните 12 месеца 80% не са го направили. 22% пък са се обърнали към администрацията по принуда.  Въпреки това хората са оптимисти за развитието на електронното управление и администрация. Близо 80% смятат, че скоро няма да имаме нужда от документи на хартиен носител. 75% смятат, че обслужването в администрацията ще се подобри. 60% пък са на мнение, че обещанията на управляващите за намаляването на административната тежест върху бизнеса ще бъдат спазени. Едно е основното притеснение на гражданите за електронната администрация - възможността за злоупотреба с личните данни, от което се притесняват над 44% от запитаните. Анкетата е включвала и въпрос за електронното дистанционно гласуване. Въпреки референдума през 2016 г. по темата, сега около 48% от анкетираните са от двете страни на аргумента - за или против новия изборен метод.", "date": "2017.12.21", "title": "Под 5% от българите общуват с администрацията електронно"}
{"url": "http://clubz.bg/62109-borisov_shte_im_go_vyrnem_taka_kakto_zaslujavat_edno_kym_edno", "text": "Властта обяви покушението срещу данъчния за „изстрел към държавата“ Бюджет 2018: 700 млн. лв. повече за заплати за всички сектори Бюджет 2018: 700 млн. лв. повече за заплати за всички сектори", "date": "2017.12.21", "title": "Борисов: Ще им го върнем така, както заслужават (ЕДНО КЪМ ЕДНО)"}
{"url": "http://clubz.bg/62114-zashto_cacarov_svika_deputatite_i_bojko_rashkov_zaradi_medijni_zaglaviq", "text": "Какво беше последното, което свърши парламента за тази година? Да опровергава медийни заглавия за масово подслушване на политици магистрати и журналисти. А инициативата за това - неясно според кой законов текст - дойде от главния прокурор Сотир Цацаров. След негово писмо   днес, точно според написаното от Цацаров, на съвместно заседание на две парламентарни комисии  - за контрол над службите и вътрешната комисия - бе изслушан самият Рашков и членовете на бюрото за контрол на СРС, което той ръководи. На заседанието присъстваха още инициаторът на срещата в парламента Цацаров, вътрешният министър Валентин Радев, висши магистрати. Любопитно е, че дори опозицията не намери нищо нередно в свикаването на заседание на парламентарни комисии по инициатива на главния прокурор. Това бе третото изслушване на Рашков по въпроса с нарушенията при използването на СРС. Досега той бе изслушан в комисията за контрол над службите, както и от пленарната зала. Последното се случи въпреки волята на управляващите от ГЕРБ, които всячески се опитаха Бойко Рашков да не присъства на разглеждането на доклада на Бюрото за СРС, което оглавява. В крайна сметка видяха, че това не е добра идея. ГЕРБ иска да се приема докладът на Бойко Рашков за СРС без... Бойко Рашков Самият Рашков в началото на изявлението си днес попита защо се налага трети път да бъде изслушван по един и същи въпрос. Шефът на комисията за контрол над службите Димитър Лазаров му отговори, че от последното му изслушване досега са се появили \"медийни заглавия\", които внушават, че у нас се подслушва масово. Шефът на вътрешната комисия Цветан Цветанов пък обясни, че по време на изслушването на Рашков в пленарната зала той самият е бил в чужбина, а точката е била вкарана извънредно по искане на БСП. В изложението си Рашков отрече да е използвал термина \"масово подслушване\". Той все пак повтори казваното и преди от него, че има много констатации за нарушаване на човешките права в нашата страна. И допълни, че бюрото има три отказа от ДАНС за достъп до стартовата информация за използване на СРС и тези случаи и до момента са останали недовършени. Рашков изтъкна още, че съдилищата са заливани от искания за СРС, които не отговарят на закона. Според него обаче съдът си върши добре работата и за това говори високият процент откази на такива искания. Самият Цацаров отрече да е забранявал достъпа на Бюрото до веществени доказателствени средства. И допълни: От изказването му прозвуча внушение, че Рашков се изявява като \"последна инстанция\". На което самият Рашков отговори, че главният прокурор се държи като такава инстанция. И поясни, че целта на днешното заседание е да запознае обществеността чрез медиите и да се постигне максимална прозрачност. Цветанов се обърна към Рашков, цитирайки му медийни заглавия. На което Рашков отговори: И допълни, че няма как да става дума за хиляди нарушения, защото лицата, които се наблщдават, са три хиляди.  ", "date": "2017.12.21", "title": "Защо Цацаров свика депутатите и Бойко Рашков? Заради медийни заглавия"}
{"url": "http://clubz.bg/62111-cska_sofiq_sreshtu_fabio_kapelo_v_ispaniq", "text": "ЦСКА-София ще изиграе шест контроли по време на зимната си подготовка. Някои от тях са срещу силни отбори и интересни съперници, като например великия италиански треньор Фабио Капело и национала Ивелин Попов. \"Червените\" ще бъдат два пъти на лагер, като първият е в България, а вторият - в Испания. На 8 януари футболистите се събират за подготовка, а в първите дни ще минат медицински прегледи и ще тренират на базата в Панчарево. Първият лагер е предвиден за периода от 13 до 20 януари в Сандански. На 19 януари армейците ще изиграят и първия си мач за 2018 г., съперникът още се уточнява. След прибирането в София футболистите ще получат 3 дни почивка преди втория лагер, който ще се проведе в Испания. На 23 януари червените летят за Иберийския полуостров, където ще изиграят 4 контроли с много сериозни отбори. Първата от тях е на 25 януари срещу руския \"Локомотив\" (Москва). Три дни по-късно - на 28 януари, ЦСКА-София ще се изправи срещу китайския \"Дзянсу Сунин\", воден от Фабио Капело. В редиците на тима личат имената на бившия футболист на \"Челси\" - бразилецът Рамирес, закупен за 27 милиона евро и на Алекс Тайшейра, който премина в китайския отбор от \"Шахтьор\" (Донецк) за 50 милиона евро.  На 30 януари отборът на Стамен Белчев играе срещу тима на Ивелин Попов - \"Спартак\" (Москва). Не е много сигурно обаче дали Попов ще продължи да играе в руския тим. Не е изключено да се стигне до негов трансфер през зимната пауза. Последната проверка на ЦСКА-София в Испания е на 2 февруари срещу украинския гранд \"Динамо\" (Киев). \"Червените\" се прибират в България на 3 февруари и ще се подготвят на базата в Панчарево. На 10 февруари ЦСКА ще изиграе последна приятелска среща преди подновяването на шампионата - с втородивизионния \"Оборище\" (Панагюрище).  Първа лига се подновява от 16 февруари, като в този уикенд тимът гостува в Стара Загора на \"Верея\". БФС още не е обявил точните дни и часове на мачовете.", "date": "2017.12.21", "title": "ЦСКА-София срещу Фабио Капело в Испания"}
{"url": "http://clubz.bg/62107-rojdeniqt_den_na_vojda_kim_den_syvsem_obiknoven", "text": "Новогодишните календари, които скоро бяха публикувани в Северна Корея, не споменават въобще рождения ден на вожда Ким Чен Ун, това се случва шест години, след като той се качи на власт. Рожденият ден на Върховния лидер, който се смята, че е на 8 януари, изглежда ще бъде обикновен работен понеделник в комунистическата страна. Това сочи календарът за 2018 г., показан по  японския тв канал   (TBS). Рожденият ден на бащата му Ким Чен Ир се празнува на 16 февруари всяка година като Ден на изгряващото слънце, докато рожденият ден на дядо му Ким Ир Сен, който е на 15 април, се отбелязва като Деня на слънцето. И двата национални празника се отбелязват още от времето, когато двамата предшественици на Ким са били живи, но не е ясно защо досега рожденият ден на настоящия вожд не е публично оповестен и потвърден, и не се чества като национален празник. Най-скоро Северна Корея направи нещо като признание за рождения ден на Ким през 2014 г., когато в Пхенян беше Денис Родман, който изпя \"Честит рожден ден\". Докато зрителите извън Северан Корея тогава видяха цялото видео, хората в страната само научиха, че бившата звезда на НБА е изпял \"специална песен на Ким\". Календарите за 2018 г., до които са се добрали от  , могат да бъдат намерени в хотели и книжарници в Северна Корея, както и в малкото севернокорейски ресторанти в чужди държави. Снимките са на различни продукти, които се произвеждат в комунистическата държава. Предишните календари са били основно с военни снимки на фамилия Ким. Сега има нещо като реклама на страната. Един определен продукт, рекламиран в новото издание, предизвиква силно забавление. Това е \"здравен часовник\", той е на страницата за месец септември. Според описанието той е конструиран да подобрява кръвното налягане и да засилва имунната система. Това става като се използва светлината, която минава през дупката в дясната част на неговата лицева страна. По ирония дупката обаче е точна там, където трябва да е датникът на всеки аналогов часовник.   ", "date": "2017.12.21", "title": "Рожденият ден на вожда Ким - ден съвсем обикновен"}
{"url": "http://clubz.bg/62113-syvetnicite_v_sofiq_ne_zadadoha_vyprosi_sega_na_hod_e_bnb", "text": "Вчера поискахме спиране на опорочената процедура за продажба на \"Общинска банка\", защото настояваме банката да има ясен собственик. Днес очаквано СОС одобри приватизацията на банката без да знае и да иска да знае кои са инвеститорите, които реално ще получат контрол върху мажоритарния дял в банката. \"Да, България\" и ДСБ искат спиране на продажбата на \"Общинска банка\" 45-има от общинарите гласуват „за“, без да задават неудобни въпроси. Защо тези представители на софиянци не искат да знаят кои са реалните собственици във фонда? Защо бързат толкова? Защо участват в процедура, която заобикаля изискването купувачът да е с ясна собственост? Столичният общински съвет одобри продажбата на \"Общинска банка\"     Столичният общински съвет одобри продажбата на \"Общинска банка\"", "date": "2017.12.21", "title": "Съветниците в София не зададоха въпроси. Сега на ход е БНБ"}
{"url": "http://clubz.bg/62122-oon_osydi_trymp_za_jerusalim", "text": "Въпреки заплахите на американския президент Доналд Тръмп 128 страни от ООН подкрепиха резолюция на Съвета за сигурност, осъждаща решението му да признае Йерусалим за столица на Израел, предаде Си Ен Ен. В навечерието на гласуването Тръмп предупреди, че САЩ могат да спрат финансовата помощ за тези членки на организацията, които подкрепят изготвената от Египет резолюция. Документът, изготвен от Египет, не споменава директно нито САЩ, нито президента им, но изразява  . Официално. Тръмп призна Йерусалим за столица на Израел Гласуването в Съвета за сигурност бе свикано по искане на арабските и мюсюлманските страни. В понеделник САЩ, подкрепени от Израел, наложиха вето на резолюцията в 15-членния Съвет за сигурност. Всички останали членки на Съвета тази вечер подкрепиха документа. Гласуването не можа да всее раздор сред страните членки на ЕС, както някои очакваха. Нито една от тях не се изказа против резолюцията. Въздържаха се единствено 6 страни от ЕС - Хърватия, Чехия, Унгария, Латвия, Полша и Румъния. Всички останали, включително България, застанаха срещу решението на Тръмп. Европа, арабите и ООН - всички срещу Тръмп Интересното е, че през лятото израелският премиер Бенямин Нетаняху бе на обиколка в три от въздържалите се членки на ЕС - Унгария, Полша и Чехия. И по тази причина плъзнаха слухове, че те ще подкрепят Израел. Против резолюцията гласуваха само 9 страни. Освен САЩ и Израел, това бяха държави от Централна Америка и Океания. Въздържалите се са общо 35 държави. Сред тях са ключови съюзници на САЩ като Канада и Австралия. Резултатите от гласуването разгневиха постоянната представителка на САЩ в ООН Ники Хейли. Европа, арабите и ООН - всички срещу Тръмп", "date": "2017.12.21", "title": "ООН осъди Тръмп за Йерусалим"}
{"url": "http://clubz.bg/62123-pyrvi_rezultati_ot_katalunq_separatistite_pak_s_absolyutno_mnozinstvo", "text": "Сепаратистите в Каталуня запазват абсолютното си мнозинство в регионалния парламент. Това гласят прогнози на в. \"Вангуардия\" в първите минути след затварянето на урните на извънредните избори. Абсолютното мнозинство се образува от трите формации, борещи се за независимост на автономната област - Републиканската левица на каталуня (РЛК), коалицията \"Заедно за Каталуня\" и Кандидатурата за народно единство (КНЕ). Най-много гласове от тях е взела РЛК, чийто лидер е доскорошният каталунски вицепремиер Ориол Жункерас. Той е в ареста по обвинение в сепаратизъм. Първа сила очаквано е проевропейската и антисепаратистка партия \"Сиутаданс\" - местният филиал на \"Сиудаданос\" (\"Граждани\"), оглавявана от Инес Аримадас. Това обаче ще се окаже недостатъчно, ако се потвърди абсолютното мнозинство на сепаратистите. Според първите прогнози трите отцепнически партии ще имат общо между 67 и 71 представители. Абсолютното мнозинство е от 68 души. Регионалният парламент в Барселона е 135-членен. Възможно е броят на спечелените места да претърпи промени с напредването на преброяването. Първи официални резултати ще има малко по-късно тази вечер. \"Чуждата\" Инес Аримадас върви към победа в Каталуня Ориол Жункерас окончателно излезе от сянката на доскорошния си шеф Карлес Пучдемон - каталунския премиер при предишния парламент. Причина е, че РЛК, макар и заела второ място на изборите, вече се превърна в първа сепаратистка сила в областта. След като централното правителство в Мадрид разпусна парламента в Барселона и свика предсрочни избори, партията на Жункерас излезе от коалицията \"Заедно за \"да\". А новата коалиция \"Заедно за Каталуня\", която доскоро бе управляваща, вече е трета. Тя се оглавява от Корлес Пучдемон, който е в добронолно изгнание в Белгия. Изборите в Каталуня бяха свикани, след като премиерът Мариано Рахой разпусна регионалния парламент в Барселона на 27 октомври. Причина бе, че същия ден депутатите гласуваха едностранно независимост - нещо, което бе обявено за незаконно от централното правителство и Конституционния съд на Испания. Решението на каталунския парламент бе в съответствие с референдума за независимост на автономната област, проведен на 1 октомври. В гласуването участваха едва 40 на сто от жителите на Каталуня. Но 90 процента от тези хора подкрепиха независимостта. това допитване също бе обявено за незаконно от испанските власти. Още през 2015 г. Еврокомисията обяви, че отцепване на Каталуня от Испания ще означава автоматично излизане от ЕС. От референдума на 1 октомври досега близо 3000 фирми напуснаха Каталуня. Това доведе до скок на безработицата. Инвестициите в областта за тези три месеца намаляха с близо 75 на сто в сравнение с първите 9 месеца на годината. Автономна област Мадрид изпревари Каталуня по БВП.", "date": "2017.12.21", "title": "Първи резултати от Каталуня: Сепаратистите пак с абсолютно мнозинство"}
{"url": "http://clubz.bg/62120-vlastta_zamislq_i_nov_centralen_administrativen_syd_shte_zaobikalq_vas", "text": "Тъкмо да си помислим, че последната активност на депутатите от управляващото мнозинство от ГЕРБ и \"Обединени патриоти\" през 2018 г. ще е свиканото по предложение на главния прокурор Сотир Цацаров заседание на комисии за поредно изслушване на Бойко Рашков и Бюрото за СРС.... и в сайта на Народното събрание се появи радикална законодателна инициатива.  , с които се ремонтира основно и Законът за съдебната власт, предлагат председателят на правната комисия от ГЕРБ Данаил Кирилов и депутатът от \"Обединени патриоти\" Христиан Митев.  Защо Цацаров свика депутатите и Бойко Рашков? Заради медийни заглавия Предложението е за създаване на чисто нов съд -   Той ще гледа на първа инстанция едни от най-важните дела в държавата, включително за обществените поръчки, делата срещу решенията на Централната избирателна комисия, за актове на държавните агенции, държавните комисии, изпълнителните агенции и структурите, създадени със закон или с постановление на Министерския съвет. В спикъка влизат например Комисията за защита на конкуренцията, Комисията за регулиране на съобщенията, Комисията за енергийно и водно регулиране, Комисията за финансов надзор. Като касационна инстанция Централният административен съд ще гледа делата по исковете за обезщетения за вреди, причинени на граждани от незаконосъобразни актове, предвиждат още вносителите. Основният им мотив за създаването на нов съд е от делата срещу актове на държавни институции. С други думи  -   като първа инстанция по административните дела. Все пак ВАС запазва записания в конституцията контрол върху актовете на Министерския съвет и министрите, както и делата срещу решенията на общинските съвети, а и ще гледа като втора инстанция и част от делата, които излизат от новия Централен административен съд. Двамата депутати допълват, че ремонтът на законодателството, който предлагат, ще доведе до намаляване на касационните дела, защото ВАС ще има време да уеднакви съдебната практика. Идеята за създаване на Централен административен съд е от далечната 2012 г. и за неин \"баща\" се смята бившият председател на ВАС Георги Колев, чийто мандат изтече неотдавна, а на мястото му бе избран неговия фаворит за наследник Георги Чолаков (въпреки че първоначално президентът Румен Радев отказа да подпише указа и се наложи избора на новия състав на ВСС да прегласува номинацията му, приета от стария състав - б.р.). Георги Колев още в началото на мандата си във ВАС пожела създаване на Централен административен съд, а концепцията бе дело на работна група от административни съдии, ръководена от Боян Магдалинчев - сега представляващ новия Висшия съдебен съвет, където бе избран от квотата на ГЕРБ. А преди - дясна ръка на Колев. Изчисленията на работната група бяха, че със създаването на Централен административен съд ще се облекчи ВАС и новият съд може да поеме около 40% от всички административни дела на ВАС. Не е ясно защо ако проблемът са делата на първа инстанция, не се предлага част от тях да се поемат от районните административни съдилища, което може и да натовари Административен съд-София и той да има нужда от повече щат. Предложението не намира опора и в годишната статистика на ВАС, припомня  . През последните 4 години делата във ВАС постоянно намаляват. От пиковите 17 200 нови дела през 2013 г., то през 2016 г. постъпилите дела са 14 800.", "date": "2017.12.21", "title": "Властта замисля и нов Централен административен съд. Ще заобикаля ВАС"}
{"url": "http://clubz.bg/62103-neno_dimov_nadqvam_se_da_prodyljim_da_sme_na_edna_masa_s_valeri_simeonov", "text": "Това каза министърът на екологията Нено Димов в кулоарите на парламента. Димов се срещна с депутатите от групата на \"Обединени патриоти\", за да ги запознае с казуса за втория лифт в Банско, който доведе до открит конфликт между Симеонов и премиера Бойко Борисов. Димов обясни, че е представил пред патриотите казуса в Банско от гледа точка на неговия ресор. Според него управляващите нееднократно са заявили, че проблемът с опашките за лифта в Банско трябва да бъде решен. Наскоро Симеонов се изказа много остро срещу Борисов и дори заяви, че не иска да го вижда. Повод за недоволството бе именно отлагането на точката за разширяването на ски зоната в Банско. Валери Симеонов vs Бойко Борисов: Не искам да го виждам! Вицепремиерът допълни, че Борисов не съдейства за изграждането на втори лифт. И припомни, че в програмата за управление е записано, че трябва да се развива туризъмът. Симеонов изтъкна, че тези текстове не се изпълняат, а се саботират. \"Прокопиевци ликуват, мачът е свирен, защо гоним топката\" Вчера Симеонов реагира гневно и на отлагането с една година на Закона за концесиите по повод концесионирането на плажовете. Валери Симеонов в нов пристъп на гняв: ГЕРБ и ДПС пак ни извъртяха \"Прокопиевци ликуват, мачът е свирен, защо гоним топката\" Валери Симеонов в нов пристъп на гняв: ГЕРБ и ДПС пак ни извъртяха", "date": "2017.12.21", "title": "Нено Димов: Надявам се да продължим да сме на една маса с Валери Симеонов"}
{"url": "http://clubz.bg/62115-pak_avariq_s_parnoto_v_sofiq_pet_kvartala_sa_na_studeno", "text": "Отново авария с парното в София и отново жителите на няколко столични квартала са на студено. От официалното съобщение на общинското дружество \"Топлофикация\"-София се казва, че  Това е втората авария в столицата през този отоплителен сезон, а астрономическата зима настъпи едва днес малко след 18 ч. И този път проблемът е в същия район на София, където бе и тази преди 10 дни \"Топлофикация София\" остави четири квартала на студено От дружеството се извиняват на засегнатите клиенти.", "date": "2017.12.21", "title": "Пак авария с парното в София. Пет квартала са на студено"}
{"url": "http://clubz.bg/62116-lekarskiqt_syyuz_zashto_oshte_nqma_pregovori_za_noviq_ramkov_dogovor_za_da_se_ikonomisat_pari_ot", "text": "Българският лекарски съюз (БЛС) в четвъртък разпространи отворено писмо, подписано от председателя на съсловната организация д-р Венцислав Грозев, в което се предупреждава за риск от рухването на здравната система и катастрофални последици за обществото заради неадекватна държавна политика в сектора. Здравната каса само симулира желание за преговорен процес по Националния рамков договор, а важните проблеми се решават не чрез последователно и стратегическо мислене, а под натиска на уличното недоволство, се казва там. Както обичайно по това време от БЛС се активизират около подписването на новия рамков договор. По излючение НРД за 2017 г. беше подписан тихо, бързо и без скандали. Сега от съсловния съюз напомнят, че преговорният процес с НЗОК е трябвало да започне още през ноември . Даже се прави предположение, че това е \"опит от страна на управляващите за едностранно, административно \"регулиране на системата\" с цел икономии на пари от здравето на пациентите\". В последните дни ставаме свидетели на безпрецедентно неглижиране от страна на Министерството на здравеопазването (МЗ) и (НЗОК) на проблемите в здравеопазването. Управителният съвет на БЛС изразява своето категорично негодувание от бездействието им, поставящо здравната система в абсолютна невъзможност за правилно функциониране и в опасност живота и здравето на пациентите. През настоящата година многократно настоявахме пред всички екипи на МЗ и НЗОК за преразглеждане на нормативната база, която благодарение на множество поправки “на парче“ от различни екипи на МЗ, към днешна дата е изпълнена с толкова много противоречия, че реално става невъзможно да се оказва необходимата на хората медицинска грижа, без да се наруши някоя от нормативните разпоредби. БЛС е представил редица експертни предложения за корекцията на съществуващите противоречия в нормативните документи, с предложения за съвместно обсъждане на възможните решения, но отговор от страна на институциите досега няма. Пореден пример за липса на ангажираност е мълчаливият отказ на Надзорния съвет на НЗОК за започване на преговорен процес за подписване на Национален рамков договор 2018 г., който трябваше да стартира още през м. ноември. Независимо от многократните призиви и заявена готовност от БЛС, до момента същият не е налице. Каква е причината в края на 2017 г., все още да няма преговорен процес, да няма работни срещи за изработване на нормативни документи? Може би, това е опит на управляващите за едностранно, административно „регулиране на системата“, с цел икономии на пари от здравето на пациентите. Създаването на административна регулация, без участието на лекарите, крие рискове здравната система да рухне в близките месеци. Последиците за обществото ще са катастрофални и ще поставят здравеопазването в невъзможност за адекватно функциониране, задълбочавайки съществуващото напрежение в сектора. Пристигналото едва вчера в 13:20 ч., в централата на БЛС писмо от НЗОК, за стартиране на преговорите, с начало 14:00 ч. в същия ден, приемаме за формална покана и симулация на желание за преговорен процес. Убеждаваме се, че в България важните проблеми не се решават чрез последователно и стратегическо мислене, а въз основа на уличното недоволство на протестиращите. Недоразумение е отмяната на наложения мораториум само за лекарствени продукти, пропускайки факта, че такъв има и за осъществяване на нови медицински дейности. За шести път Параграф 6 на Закона за бюджета на НЗОК за 2018 г. за лекарствените молекули бива прегласуван без никой да осъзнава реалната необходимост от отмяна на Параграф 11 за нови медицински дейности. Защо отново не бе чут гласът на лекарите и на пациентските организации за отмяна на мораториума за нови дейности? Това по-малко важно ли е за системата, за пациентите, за спазване принципите за комплексност на медицинската услуга и правото на свободен избор на гражданите. Възможността пациентът да оздравее не зависи само от лекарствената терапия, необходими са медицински дейности и терапии, изпълнени от лекари. Управителният съвет на БЛС алармира многократно, че системата е пред срив, като в политиката на сега действащото ръководство на МЗ и НЗОК не се виждат мерки насочени към стабилизиране на сектора. Всички лечебните заведения работят в условия на лимити, нормативен хаос и противоречия. Трета поредна година не се изплаща т. нар. “надлимитна дейност“ в болниците - реално извършена в полза на пациента, отчетена и приета от НЗОК. В същото време по официални данни на Националната агенция за приходите надсъбраните средства за 2017 г. от здравноосигурителни вноски са 124 млн. лева. Те следва да бъдат разходвани в полза на здравето на пациентите и за погасяване на текущи разходи на лечебните заведени, с цел предотвратяване на системния им фалит. Същият ще остави хиляди пациенти без медицинска помощ, в нарушение на конституционния принцип, че здравето на нацията е висша ценност. Непрестанната криза в сектора, води до крайни действия на ангажираните в здравеопазването изпълнители. За да се предотвратят последствията от бездействие на отговорните институции са необходими спешни действия за: изплащане на надлимитната дейност за 2017 г., отмяна на наложения мораториум за нови медицински дейности и ускорено провеждане на преговори за НРД 2018 г. БЛС многократно е настоявал за промяна на модела на здравеопазването. Важни и първи стъпки в тази посока са демонополизирането на НЗОК и изграждането на втори стълб в здравното осигуряване, остойностяването на медицинския труд. Съсловната организация призовава всички ангажирани със здравеопазването у нас да седнем около масата за преговори и в дух на конструктивни действия да се заемем с решаването на генезиса на трупащите се с години проблеми в сектора – остарелият и неотговарящ на нуждите на съвременното общество модел на здравеопазване! Уважаеми дами и господа, Скъпи колеги и пациенти, В навечерието на коледните празници всеки чертае своя път за по-добро бъдеще, в което най- важна остава надеждата. Ние, лекарите, все още имаме надежда, че ще бъдем чути. За да останем тук и сега, настояваме отговорните институции да намерят воля за решаване проблемите в здравната системата, особено в рамките на българското председателството на Съвета на ЕС. Настояваме за осигуряване на възможност да лекуваме ефективно пациентите, прилагайки знанията си. Настояваме здравеопазването в България да продължи да функционира, но по ефикасен начин. Настояваме за държавническо отношение към здравеопазването и очакваме институциите да осъзнаят, че здравето е основа на националната сигурност на страната ни.", "date": "2017.12.21", "title": "Лекарският съюз: Защо още няма преговори за новия рамков договор? За да се икономисат пари от здравето на пациентите?"}
{"url": "http://clubz.bg/62102-nfsb_otchete_postijeniqta_si_bez_partnorite_golqma_chast_oshte_na_hartiq", "text": "Навечерието на новата година. В политиката - време за равносметка кой какво е обещал и какво е изпълнил. Докато в ГЕРБ още се помайват, коалиционният партньор - вицепремиерът Валери Симеонов, вече нареди да се излезе с отчет и такъв бе разпратен по журналистическите пощи. Документът, скромен по обем, но не и по съдържание, е подписан само от името на формацията на Симеонов \"Национален фронт за спасение на България\" (НФСБ). Коалиционните партньори ВМРО и \"Атака\" явно би трябвало да се прикачат по подразбиране.  Валери Симеонов в нов пристъп на гняв: ГЕРБ и ДПС пак ни извъртяха И така, още със заглавието на текста имаме новина (както казваше един бивш тв водещ, изпаднал в немилост): . Нека видим какво отчете управляващата партия, партньор на Бойко Борисов. Повествованието, отличаващо се с неподражаем литературен стил, започва с това как депутатите от НФСБ, част от парламентарната група на \"Обединени патриоти\", са изпълнили обещания, поети предизборно. Но от последвалия текст става ясно, че в голямата си част тези обещания все още са само на хартия и не са реализирани. Както и приоритетите:  Каракачанов: Симеонов има различен стил на работа, аз бих го направил по друг начин. Но е прав В отчета, вече от името на . Но се уточнява, че това се случило след като при Валери Симеонов се събрали работни групи. Инвалидните пенсии под въпрос? Ще ги има, но не за всички В основата на анонсираните до момента (от депутати на ВМРО) изменения е да се преразгледат всички решения на ТЕЛК в следващите две години, или по-точно хората с инвалидност да преминат през оценка на медицинската работоспособност. Според народните избраници, имало около 1 милион души с ТЕЛК решения като половината от тях били в трудоспособна възраст, а останалите имат интеграционни добавки за хора, пенсионирани по възраст. Проблемни били най-вече вторите, възрастните. Броят им се увеличил през годините спрямо този на инвалидите и трябвало да се направи ревизия на този публичен ресурс. На практика, предвижда се през няколко години хората с ТЕЛК да минават през комисии по трудоспособност и медицинска, с изключение на тези, които имат решения от ТЕЛК доживот. От НФСБ се хвалят и с предложенията за изменения в ГПК   , категорични са депутатите от НФСБ в групата на \"Обединени патриоти\". Но и този проект тепърва ще се дебатира. Мюсюлманите с подписка против закона за радикалния ислям В отчета влиза и още един закон напът - измененията в НК относно радикалния ислям. Авторът на отчета и тук е обяснил строго юридически мотивите:  Следващият проект в ползу роду, който обаче също още не е приет, е този за Закона за опазване на земеделските земи. Описва се за какво става въпрос - премахването на измамни схеми и практики при сключване на договори за наем и аренда на земеделска земя. Да не си помисли някой, че става въпрос за измененията в същия закон, предлагани на два пъти от депутата на НФСБ Апостолов, кръстени от противниците им . Те бяха внесени още в началото на мандата на настоящия парламент и след поредица от протести, оттеглени, но не от ОП, а от съвносителите ГЕРБ. Последно, Апостолов пак ги внесе - в края на настоящата сесия.  Следва т.нар. закон за лихвоточките, също на етап предложение. Идеята по него е да бъде увеличен срокът, в който лихвоточките да могат да се ползват като финансов инструмент. Предвижда се до 2018 г. да се подават заявки, а до 2020 г. да се изплащат. Такова изменение, според депутатите от НФСБ, е наложително, тъй като срокът е изтекъл през 2016 г., а над 55 000 души у нас чакат да им бъдат изплатени лихвоточките. Предвижда се и  . На трето място се предвижда лихвоточките да бъдат наследявани.  Следват още: предложенията паметниците на граничарите, които са дали живота си за защита на държавната ни граница, да се числят към военните паметници и инициативата на Валери Симеонов да докара работници от Украйна и Молдова. Каракачанов: Симеонов има различен стил на работа, аз бих го направил по друг начин. Но е прав Инвалидните пенсии под въпрос? Ще ги има, но не за всички Мюсюлманите с подписка против закона за радикалния ислям", "date": "2017.12.21", "title": "НФСБ отчете постиженията си без партньорите. Голяма част - още на хартия"}
{"url": "http://clubz.bg/62119-djambazki_ek_pravi_greshka_mesi_se_vyv_vytreshnite_raboti_na_polsha", "text": "Европейската комисия прави грешка, като започа наказателна процедура срещу Полша заради съдебната реформа в страната. Това заяви евродепутатът и зам.-лидер на ВМРО Ангел Джамбазки в ефира на БНТ тази вечер. Безпрецедентно. Полша може да остане без глас в ЕС Промените в Полша, дело на националистите от \"Право и справедливост\", поставят съдебната власт под контрол на изпълнителната власт и позволяват на управляващите да назначават свои магистрати на ключови места. Именно поради тази причина ЕК готви процедура, която може да ограничи правата на държавата в ЕС и дори да отнеме правото й на глас. Според него западноевропейските държави в ЕС - сред които Германия, Холандия, Белгия и Франция, все държави, които спират България за Шенген - се опитват да налагат реда в Съюза. Според Джамбазки срещу страните в източна Европа има двоен стандарт. И даде пример - френският президент Еманюел Макрон е спрял унгарски компании да навлязат във Франция, защото \"отнемат работата на французите\". За приетия в България антикорупционен закон той се изказа кратко: Джамбазки отказа да коментира агресивните реплики на вицепремиера Валери Симеонов срещу ГЕРБ по повод новия лифт в Банско, като отбеляза: Валери Симеонов в нов пристъп на гняв: ГЕРБ и ДПС пак ни извъртяха Но коментира казуса за Банско по-детайлно: Валери Симеонов в нов пристъп на гняв: ГЕРБ и ДПС пак ни извъртяха", "date": "2017.12.21", "title": "Джамбазки: ЕК прави грешка, меси се във вътрешните работи на Полша"}
{"url": "http://clubz.bg/62121-globi_za_evn_za_milioni_avstriq_reagira", "text": "Предпразнично днес две български институции наложиха солени глоби на електроенергийната компания \"ЕВН - България\", съобщи бТВ. Дружеството е глобено с общо 10 млн. лв. за нарушения както веднъж от Комисията за защита на конкуренцията, така и два пъти от Комисията за енергийно и водно регулиране в рамките на последните 24 часа. От EVN са възмутени не заради наличието на санкциите, а заради завишените според тях размери. Австрийската компания определя инвестиционната среда в България за \"отровена\". 3000 лева глоба за показан среден пръст КЗК наказва с глоба от 4 млн. лв. дружеството за злоупотреба с господстващото положение на падара и ограничаване на тъърговията по свободно договорени цени. По-фрапиращ е случа с КЕВР, който наказва EVN За два случая на подмяна на електромери на битови потребители без в протокола да има подпис на втори свидетел. Проблемът там е санкцията - по 3 млн. лв. за всекии случай. Според тях това не отговаря на обществената опасност на нарушението, и дават пример - разлив на петрол в Бургаското езеро е бил санкциониран със скромнител 100 000 лв, а взивът в Горни Лом, в който загинаха 15 работници - с 15 000 лв. А 6 млн. лв. са инвестиция, с която може да се направи модерна подстанция, подчертават от компанията. Австрийският посланик у нас Роланд Хаузър пък отбеляза, че родината му е един от топ инвеститорите у нас и определи днешния пример като  .", "date": "2017.12.21", "title": "Глоби за EVN за милиони, Австрия реагира"}
