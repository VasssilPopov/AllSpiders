{"url": "http://clubz.bg/77338-lenovo_se_vryshta_v_igrata_s_12gb_ram_v_smartfon", "text": "Eдна от топ-компаниите в производството на смартфони, в последните 2 години - Lenovo, остана шампион само на бюджетните решения. Но дори и там другите големи китайски компании - Xiaomi, Huawei и OnePlus, водят на някогашния гигант. Lenovo увеличава 10 пъти производството на смартфони Затова и Lenovo готви мега-флагман за първите месеци на 2019 г. - новият Z5 Pro GT.  Той ще е пореден смартфон на пазара без досадния черен правоъгълник в горната част на дисплея, като вместо това ще се разчита на \"старомоден\" слайдър - екранът ще се плъзга леко надолу, за да разкрие вътрешните камери и сензори - за селфита, лицево разпознаване и видеоразговори. Но голямата изненада е в другия, по-важен хардуер на Z5 Pro GT - а именно, 12-те гигабайта оперативна памет. Повечето хора нямат толкова RAM в настолните си компютри, в които 8GB все още е стандарт за офисни машини. В добавка моделът ще се предлага с до 512 гигабайта флаш-памет. Lenovo вкара лазерен прожектор в смартфон Освен това новият смартфон ще е с най-новият процесор на Qualcomm - Snapdragon 855, който засега не е инсталиран в нито един смартфон. Дисплеят, който ще заема вероятно около 95% от предния панел, ще е 6,4 инча, AMOLED, и с резолюция 2340х1080 пиксела. Две камери ще снимат вътре, две - от задната страна, а 3350 милиамперчасова батерия ще захранва всичко. Флагманът дори е запазил 3,5 мм жак за слушалки, който повечето компании вече не инсталират. Предварителни поръчки ще могат да се правят от 15 януари догодина, като първите смартфони ще бъдат пратени на 24-ти. По-евтината версия ще е с 6 GB RAM и 126 гигабайта флаш-памет, и ще струва около 390 долара. Описаният горе по-мощен вариант ще е 640 долара - пак значително по-малко от най-скъпите флагмани в момента. Лошата новина е, че ревютата на новия плъзгащ се екран, който е налице в по-евтиния модел от среден клас Z5, не са добри - конструкцията оставя много празно място, а и тъй като освен камерите, екранът крие и основния говорител, за да проведеш разговор, трябва да го отвориш. Новият Lenovo няма да има и 5G, но това едва ли ще е проблем за 99% от потребителите по света. Lenovo вкара лазерен прожектор в смартфон", "date": "2018.12.18", "title": "Lenovo се връща в играта с 12GB RAM в смартфон"}
{"url": "http://clubz.bg/77345-koj_shte_zameni_joze_mourino_v_yunajted", "text": "Кой ще замени Жозе Моуриньо в \"Манчестър Юнайтед\"? Това е въпросът в първите часове след уволнението на португалеца, което по-скоро бе очаквано, тъй като клубът е положение, което не е бил в най-новата си история. Назад в класирането и без шанс за титлата, без игрови облик, с футболисти, които видимо са демотивирани, обезверени и разединени, с треньор, видимо изчерпан откъм идеи и енергия как да се справи с проблемите и спечели съблекалнята на своя страна... \"Манчестър Юнайтед\" уволни Жозе Моуриньо Клубът обяви, че като начало ще бъде назначен временен наставник - до края на сезона. В това време ще се направи проучване, а след това и преговори за постоянен мениджър. Според английските медии, начело с Би Би Си, фаворит за и.д. е бившият футболист от най-славния период на отбора Оле Солскяр. Норвежецът ръководи \"Молде\" в родината си, но шампионатът там е в пауза и се подновява през март догодина. Все пак, ако ще се връща на \"Олд Трафорд\", футболистът, вкарал знаменития гол при обрата в 90-ата минута за 2:1 срещу \"Байерн\" на финала на Шампионската лига през 1999 г., трябва да пожертва сегашната си работа до края на месец май. Солскяр е любимец на феновете и познава добре обстановката на \"Олд Трафорд\". Споменава се и името на друг бивш футболист на \"червените дяволи\" - французинът Лоран Блан. Уловката тук е, че световният шампион от 1998 г. няма да се съгласи на временна работа, пишат на Острова. Засега се твърди, че Майкъл Карик - помощник на Жозе Моуриньо, и Ники Бът, директор на клубната академия, не са сред вариантите. Завъртя се името на Арсен Венгер, но моментално бе отхвърлено. Назначение трябва да има до дни, тъй като на 22 декември \"червените дяволи\" изграят с \"Кардиф\" и влизат в празничната програма на Висшата лига. Много по-интересен е въпросът кой ще поеме руля от лятото. \"Юнайтед\" удря на камък с изборите си след ерата на Алекс Фъргюсън - Дейвид Мойс, Луис ван Гаал и Жозе Моуриньо. От месеци се споменава името на Зинедин Зидан. Човекът, направил \"Реал\" (Мадрид) три пъти №1 в Шампионската лига, напусна \"Бернабеу\" в края на миналия сезон и оттогава си почива. Не се сбъднаха писанията, че през есента ще поеме директорски пост в \"Ювентус\" и пак ще се събере с Кристиано Роналдо. Зидан се събира с Роналдо в \"Ювентус\"? Говори се и за предводителя на \"Тотнъм\" Маурисио Почетино. Аржентинецът още нищо не е спечелил с \"Тотнъм\", но изгради отбор, който е сред най-силните в Европа, при това без пари и предимно със собствени кадри. Днес Почетино опроверга слуховете и заяви, че е концентриран в работата си в Северен Лондон.  \"Ливърпул\" се разправи със защитната философия на Моуриньо (СНИМКИ) В подкрепа на Жозе и \"със съжаление\" за уволнението му се изказаха конкурентите му Юрген Клоп (\"Ливърпул\"), Маурисио Сари (\"Челси\"), Унай Емери (\"Арсенал\"), Почетино и т.н. Зидан се събира с Роналдо в \"Ювентус\"? \"Ливърпул\" се разправи със защитната философия на Моуриньо (СНИМКИ)", "date": "2018.12.18", "title": "Кой ще замени Жозе Моуриньо в \"Юнайтед\""}
{"url": "http://clubz.bg/77342-lilqna_pavlova_nqma_da_e_ministyr_ot_1_qnuari_2019_g", "text": "Лиляна Павлова няма да е министър от 1 януари 2019 г. Това става ясно от проект за решение за структурни и персонални промени в Министерския съвет, внесени в Народното събрание от премиера Бойко Борисов. С него се предлага закриване на Министерството за Българското председателство на Съвета на ЕС и освобождаването на Павлова от поста й. Документът е с дата 17 декември и е в дневния ред на депутатите за последната пленарна седмица преди коледната ваканция. Планът е Народното събрание да гласува освобождаването на Павлова в 9 ч. сутринта в четвъртък. В самото проекторешение пише, че ако бъде прието влиза в сила от 1 януари догодина. Какво работи Лиляна Павлова сега? Координира връзките ни с... Китай Мотивът на премиера Борисов за министерската рокада: министерството на европредседателството трябва да се закрие във връзка с приключването на ротационното Трио председателство Естония - България - Австрия. Датата за това е 31 декември 2019 г.  След гласуването по конституция Лиляна Павлова трябва да се върне като депутат в Народното събрание. Тя беше водач на листата на ГЕРБ във Варна на парламентарния вот през 2017 г. Освен ако не й бъде предложен друг пост. Към момента премиерът няма планове тя да е титуляр в друго министерство, става ясно от проекторешението. Министерският съвет се подготвя за закриването на министерството на Павлова. Това ще бъде направено от специална комисия, която ще трябва да опише подробно имуществото на ведомството, да предаде архивите му, а материалната база ще бъде предоставена на други институции. В министерството по правилник работят 70 души. Тези, които са със статут на държавни служители ще могат да се прехвърлят в други администрации. Това не важи за назначените на обикновен трудов договор. Всички освободени служители ще получат обезщетения, пише в проекта за постановление на Министерския съвет. Лиляна Павлова: Срещата за Западните Балкани даде на българите самочувствие Лиляна Павлова ще се отчете пред Народното събрание като министър на европредседателството утре за последен път. В комисията по европейските въпроси и контрол на европейските фондове тя ще бъде изслушана Тя бе министър във всички три правителства на Бойко Борисов досега. В първите две от тях - на регионалното развитие и благоустройството, като пътят й към титулярното място бе открито след избора на Росен Плевнелиев за президент. Тя бе негов заместник в строителното ведомство.  Лиляна Павлова: Срещата за Западните Балкани даде на българите самочувствие", "date": "2018.12.18", "title": "Лиляна Павлова няма да е министър от 1 януари 2019 г."}
{"url": "http://clubz.bg/77340-nalegna_li_pak_ishiasyt_yunker_video", "text": "Европейската комисия отхвърли поредни предположения, че нейният председател Жан-Клод Юнкер е с разклатено здраве. Подобно уточнение се наложи след като бяха публикувани снимки, на които изглежда, че той се спъва и се свлича по време на прием във Виена, пише Ройтерс. По думите ѝ   обясни тя поведението на 64-годишния Юнкер на среща в столицата на Австрия с лидери на африкански държави.. Андреева добави, че шефът на ЕК, както той и преди е казвал, има болки понякога - в резултат на тежка катастрофа отпреди 30 години. Преди ден Юнкер отново привлече внимание с фриволно поведение. Известният с ексцентричните си прояви пред камерите председател на ЕК не изневери на себе си и на последната среща на върха в Брюксел. Този път негова „жертва” стана зам.-директорът на протокола на комисията Пернила Сьолин. При срещата си с нея той с видимо стресната физиономия разроши косата ѝ - почти като опит да ѝ придаде обем. През годините Юнкер е имал и други подобни изпълнения - като например да пошляпне финансово недисциплинирания гръцки премиер Ципрас. На говорителите на ЕК от няколко години им се налага периодично да обясняват, че здравето на шефа на ЕК е добро, просто има временни проблеми заради стари травми или... ишаис. А предположението, че Юнкер е пиян, не са нищо друго освен... безвкусица. Има ли проблем Юнкер с алкохола Темата стана много дискутирана през юли т. г. Тогава говорител на Европейската комисия съобщи, че председателят на институцията Жан-Клод Юнкер е имал спазми от ишиаса си, когато се появи предишната вечер на обществено събитие, неспособен да се държи на краката си. Говорителят определи предположенията, че Юнкер е пиян в този момент, като \"безвкусица\", обидни и нечестни. Той поясни, че на вечерята болките на Юнкер отшумели. Председателят на ЕК не е смесвал алкохол с обезболяващи средства или поне на мен не ми е известно, честно казано, добави още той. Видео, което беше публикувано по-рано, показваше как Юнкер се опитва да запази равновесие, не винаги съвсем успешно, като непрекъснато някой от лидерите или съпругите им му помага и го крепи, за да не се стрололи, като сред най-активните са премиерът на Холандия и президентът на Украйна, отбелязва \"Политико\". Холандският министър-председател Марк Рюте по-късно коментира пред белгийската медия  : През юни пред ирландския парламент Юнкер обясни, че страда от sciatica (или ишиас, болка от притискане на седалищния нерв, която причинява сериозен дискомфорт и трудности) и това му създавало проблеми, когато върви. Това се случи, след като с мъка изкачи няколко стъпала по пътя си към подиума на парламента в Дъблин. Тогава Юнкер обясни, че не е \"пиян\", но понякога има големи проблеми, когато върви. Темата за предполагаемата привързаност на председателя на ЕК към спиртните напитка не е нова. В интервю пред френски вестник през есента на 2016 г. бившият премиер на Люксембург реши да разсее съмненията. Но по време на обяда с журналиста на \"Либерасион\" Юнкер, докато обяснявал колко е натъжен от спекулациите около начина му на живот, успял да изпие четири чаши шампанско като хапнал само една салата. През 2014 г. висши представители на Брюксел изразиха притеснения, че председателят на ЕК има проблеми с алкохола. Свръхжизнерадостният Юнкер, който приветстваше доста фриволно европейските лидери по време на среща на върха през май 2015 г. отново повдигна въпроси. Той обаче винаги е отхвърлял предположенията, че обича твърде много спиртните напитки. В интервюто от 2016 г. той категорично отрича подобни предположения като казва, че единственият му проблем е с умората, която изпитва поякога след повече от 14 часа работа на ден.", "date": "2018.12.18", "title": "Налегна ли пак ишиасът Юнкер (ВИДЕО)"}
{"url": "http://clubz.bg/77334-ruskov_kym_gospodinov_kazah_edni_raboti_koito_ne_trqbvashe", "text": "Една от най-обсъжданите вражди в съвременната българска литература изглежда приключи с хепиенд след изненадващ сюжетен ход. Милен Русков поиска прошка от Георги Господинов - и го направи на Годишните награди на Столичната библиотека на 18 декември. По традиция носителят на приза „Писател на годината“ от предходната година   връчва отличието на новия лауреат  . Така двамата се оказаха пред микрофоните и пред десетки зрители, между които бяха някои от най-авторитетните български автори. Напрежението между двамата стана публично известно през 2014-а, когато Милен Русков говори в интервю за сп. „Биограф“ за   и че  - и без да споменава името на Господинов, стана ясно, че визира него. Русков срещу Русков През годините Георги Господинов нито веднъж не коментира взаимоотношенията си с Милен Русков. „Възвишение“: Русков vs. Господинов Днес Милен Русков видимо съжалява за тези свои думи – и развълнувано сподели на наградите в Столичната библиотека, че Георги Господинов е един от най-големите български писатели и пише великолепни произведения, затова се радва, че тъкмо той получава отличието.  - „Физика на тъгата“, „Естествен роман“, „Всичките наши тела“  - Трилогията „Битието“, „Изходът“, „Законът“ и „Орлов мост“  - „Сестри Палавееви“, „Сестри Палавееви: по пътя към Новия свят“ и „Мисия Лондон“  - „Хавра“, „18 процента сиво, Не толкова кратка история на самолета“  - „Вещицата“, „Инсомния“, „Вендета“  - поредицата за „Малката Божана“  - поредицата за „Мотовете“  - „Топлото човече“, „На какво ухае зимата“, „приказки от Оная гора“  - „Археолог от „Осанна!“ до „Разпни го!“, „Велики Преслав могъщият“, „Един археолог пътешества по света“, „Корабоплаването по българското черноморско крайбрежие (ХIV-ХIХ век)“, „Некрополът“, „Образът и подобието“, „Орфей – оракулът на Татул“, „Перперикон и околните твърдини през Средновековието“, „По долината на р. Искър от София до Самоков“, „Победите на цар Калоян 1197-1207“, „Предречено на Перперикон“, „Проучвания върху Средновековието и по-новата история на Вардарска Македония“, „Цар Иван Александър Асен. Миротворецът“, „Цар Иван Шишман – защитникът на отечеството“, „Цар Иван Шишман предател или светец“, „Цар Калоян – пълководецът“, „Царственият Търновград, Шифърът на Перперикон“  - „Моши моши, Япония“  - „Големите убийства в България“, „Големите убийства\" „Възвишение“: Русков vs. Господинов", "date": "2018.12.18", "title": "Русков към Господинов: Казах едни работи, които не трябваше"}
{"url": "http://clubz.bg/77318-kakva_nacionalna_sigurnost_stava_duma_za_obiknovena_dalavera", "text": "Заговори ли някой за национална сигурност, започне ли да пренебрегва пазарните правила и дори нормалната житейска логика, да знаете, че със сигурност става дума за далавера. В случая с енергетиката примерът е даже повече от очевиден – тя открай време се държи в държавни ръце, защото е черна касичка за бели дни на всички управления. Оттам се финансират проекти със съмнителна стойност, но с впечатляваща себестойност. Оттам се раздават „обществени поръчки“ на приближени до властта фирми и персони. И не е случайност, че в енергетиката реномирани чуждестранни инвеститори почти няма. А тези, които са се излъгали да дойдат с надежда, че ЕС ще установи честни правила на играта в България, сега със зъби и нокти се опитват да се изнесат, продавайки активите си, на който ги пожелае. Европа глобява със 77 млн. евро Българския енергиен холдинг След решението на ЕК да глоби Българския енергиен холдинг с над 77 млн. евро нещата станаха още по-прозрачни. Ако досега управляващите поне имитираха желание да спазват правилата на конкуренцията и третия енергиен пакет, сега те вече открито обявиха Брюксел за враг. И то само защото ЕК поиска нещо напълно логично за една пазарна икономика – да не съществува монопол, който да спъва конкуренцията и да накърнява правата на потребителите. \"Иначе заглавията щяха да бъдат: Борисов дава тръбите на България\" С други думи – кражбите трябва да имат граници. В случая това означава да се освободи достъпа на други оператори до мрежата на „Булгартрансгаз“ – тръбите, по които по презумпция всеки, който има възможност, намери си газ и си плати за преноса му, би трябвало да използва свободно. В България това очевидно не се случва, защото политическият елит от всички цветове не е съгласен да отстъпи този инструмент за обогатяване на богоизбрани фирми и за изнудване на стотици предприятия и десетки хиляди граждани. Затова ЕК бе обявена за враг, който иска да посегне на националната сигурност. Враг, който накърнява енергийната ни сигурност. Враг, който заплашва националните интереси, които управляващите ще бранят дори с цената на милиони евро глоби. Глоби, които удобно не излизат от техния, а от нашия джоб. Теменужка Петкова: Взехме поука от \"Южен поток\", за \"Турски поток\" работим с ЕК Горчивата истина за съжаление е точно обратната – с твърдоглавието си правителството и парламентът, който също единодушно се обяви срещу предложението на ЕК, всъщност сами заплашват националната сигурност. Ако те наистина искаха да защитят българските интереси, нямаше да има само един доставчик на природен газ – „Газпром“. И нямаше всички усилия да са насочени към „диверсификацията“ на руския газ с ... руски газ. Да заменят Руския \"Южен поток\" с Руския \"Турски поток\". Нямаше да се впускат в авантюристични енергийни проекти, които дори на теория, с всички еквилибристики, които се прилагат, не могат да излязат на печалба, защото в тях няма нито икономическа, нито житейска логика. Нямаше да допуснат единствените големи инвеститори в енергетиката през последните години да бъдат Ахмед Доган и Гинка Върбакова. Нямаше да докарат до трагично състояние всички енергийни фирми, които иначе по всички правила на пазара би трябвало да са на печалба. Теменужка Петкова: Приватизация на \"Булгартрансгаз\" за нас е неприемлива Ако искаха ... Случаят с „Булгартрансгаз“ всъщност много напомня една сходна ситуация от близкото минало - либерализацията на пазара на далекосъобщения 1997-2000 г. И тогава ни плашеха с накърнена сигурност на държавата, с летящи в небесата цени при алчните частници, и т.н. глупости. И тогава аргументът срещу освобождаването на далекосъобщителния монопол беше, че инфраструктурата е ключова за националната сигурност и ще настане Апокалипсис, ако частни фирми получат право да ползват мрежата на БТК. Нищо подобно не се случи. И няма никакво съмнение, че ако либерализацията не се беше случила, цената на телефонните разговори от БТК към мобилните мрежи все още щеше да е 2 лева на минута. Защото липсата на конкуренция струва скъпо и прескъпо. И само политиците и техните назначения в икономическите субекти имат интерес от това. \"Иначе заглавията щяха да бъдат: Борисов дава тръбите на България\" Теменужка Петкова: Взехме поука от \"Южен поток\", за \"Турски поток\" работим с ЕК Теменужка Петкова: Приватизация на \"Булгартрансгаз\" за нас е неприемлива", "date": "2018.12.18", "title": "Каква национална сигурност? Става дума за обикновена далавера"}
{"url": "http://clubz.bg/77324-astronomi_otkriha_naj_dalechniq_obekt_v_slynchevata_sistema", "text": "Астрономи наблюдаваха най-далечния обект в Слънчевата система, който е на 120 астрономически единици от Земята, предаде Асошиейтед прес, цитирана от БТА. Досегашният рекордьор беше планетата-джудже Ерида, която е на 96 астрономически единици от Земята. Плутон, за сравнение, е на 34 астрономически единици от нас.  \n\tЕдна астрономическа единица е равна на средното разстояние между Земята и Слънцето (приблизително 150 милиона км). Космическият обект е толкова далече и се движи толкова бавно, че орбитата му ще бъде определена чак след няколко години, каза Скот Шепърд от института \"Карнеги\". При скоростта, с която се движи, той може да прави една обиколка около Слънцето и за 1000 години. Скот Шепърд и екипът му са наблюдавали планетата-джудже през ноември с телескоп на Хавай. Откритието е потвърдено с телескоп в Чили. Астрономите са нарекли временно обекта \"Далечен\" (Farout). НАСА потвърждава - \"ИнСайт\" е кацнал успешно на Марс Откритието обяви Центърът за малки планети към Международния астрономически съюз. Най-отдалеченият обект в Слънчевата система е с диаметър около 500 км. Формата му е кръгла. На цвят е розов, което показва, че на него има много лед. Заснеха дъга на Венера Астрономите са направили откритието, докато са търсели хипотетичната планета Х, която се смята, че обикаля Слънцето далече зад Плутон. Заснеха дъга на Венера", "date": "2018.12.18", "title": "Астрономи откриха най-далечния обект в Слънчевата система"}
{"url": "http://clubz.bg/77341-nzok_reje_stimulite_na_aptekite_za_skypi_lekarstva", "text": "Националната здравоосигурителна каса (НЗОК) иска да спре стимулите за аптеките за отпускане на скъпоструващи лекарства. Това е една от идеите, приети днес от Надзорния съвет на касата, съобщи БНТ. В момента аптеките получават по 2 лв. за обработване на рецепта за скъпоструващо лекарство, чиято цена се поема 100% от НЗОК по протокол. Идеята на този стимул е, че браншът няма право на търговска надценка за тези лекарства. А без въпросния стимул няма да има бизнес причина да се доставят въпросните скъпоструващи медикаменти. Става дума за препарати за лечение на Хепатит С, доставка на инсулини, на медикаменти за ревматоиден артрит и т.н. Сметките на НЗОК показват, че мярката ще й спести около 16 млн. лв. годишно, които могат да се пренасочат. Според фармацевтите обаче резултатът от промяната, за която касата настоява, ще е е отказ на много аптеки да работят въобще с въпросните лекарства, защото няма икономическа логика да го правят. И ако в големите градове, където има много аптеки, при това големи, отнемането на стимулите може да не създаде проблем, то в малките населени места, където има една аптека, която работи с Касата, ситуацията ще е различна.   След заседанието днес председателката на Надзора на касата зам.- министър Жени Начева съобщи, че предстои среща с представителите на фармацевтичния бранш и обществено обсъждане на промените в наредбата. Тя признава, че НЗОК се ползва с подкрепата на “големите вериги аптеки“ НЗОК иска да прокара и нов механизъм, по който фармацевтичната индустрия ще плаща отстъпки на НЗОК. Toй предвижда при преразход за лекарства над предвидения от касата, компаниите да поемат за своя сметка цялата разлика. През 2017 г. например преразходът на НЗОК за медикаменти за хора с онкологични заболявания бе 100 млн. лева. За 2018 г. очакванията са да е около 80 млн. лв.", "date": "2018.12.18", "title": "НЗОК реже стимулите на аптеките за скъпи лекарства"}
{"url": "http://clubz.bg/77331-moje_bi_koncesiite_na_chernomorieto_shte_otidat_pri_majkyl_felps", "text": "Борисов за Жирардели: И аз като вас слушам. Това чух вчера Така депутатът от БСП Крум Зарков коментира новината, че собственик на фирмата-концесионер на Банско \"Юлен\" е Марк Жирардели. Според Зарков подигравката с българските граждани е достигнала своя апогей. От БСП настояват за пълна информация относно собственика на \"Юлен\" -  кога го е придобил, срещу колко пари, какво е отношението му към концесията, към евентуални нарушения по тази концесия, за които се говори. Конфиденциално: Жирардели не казва от кого е купил \"Юлен\" преди 2 години Според него докато истинските контрагенти се крият зад подставени лица и офшорки и държавата се прави, че не го вижда, \"няма да имаме лифтове, а скоро няма да имаме и планина\".  Това заяви лидерът на БСП Корнелия Нинова. Тя призова управляващите да помислят върху предложенията на БСП да не се дават на концесия плажовете, жп инфраструктурата. Лидерът на БСП заяви, че техен евродепутат ще зададе въпроса на еврокомисаря по енергетика дали наистина ЕК е поставяла на българското правителство условие за приватизация на \"Булгартрансгаз\", както твърдят управляващите. Тя заяви, че БСП няма доверие в решенията на КЕВР по повод вдигането на цената на водата. Затова от БСП иницииарат изслушване по темата в парламента. Според Нинова подадените по документи инвестиции не отговарят на реалността и не са довели нито до подобряване на състоянието на мрежата, нито на качеството на услугата, нито на качеството на водата. Конфиденциално: Жирардели не казва от кого е купил \"Юлен\" преди 2 години", "date": "2018.12.18", "title": "\"Може би концесиите на Черноморието ще отидат при Майкъл Фелпс\""}
{"url": "http://clubz.bg/77337-okonchatelno_polsha_spira_rannoto_pensionirane_na_sydii", "text": "Полша трябва незабавно да преустанови действието на закона, принуждаващ част от съдиите от Върховния съд да се пенсионират. Това гласи  на Съда на Европейския съюз (СЕС). Съдът на ЕС нареди на Полша да спре съдебната реформа Управляващата в Полша партия „Право и справедливост“ (ПиС) вече се бе съгласила да премахне закона, понижаващ пенсионната възраст за съдиите. Това стана, след като Съдът издаде междинно решение през октомври. Последното определение прави  окончателно. Енрокомисията реши на 24 септември да даде Полша на СЕС поради спорните съдебни реформи. Според Брюксел те нарушават независимостта на съдебната система и я поставят под контрола на ПиС. Брюксел дава Полша на Съда на ЕС Първоначално полските управници твърдяха, че реформите на съдебната система целят да подобрят ефикасността на съдилищата и да премахнат остатъците от комунизма в страната. С наближаващите догодина национални избори обаче партията дава признаци за смекчаване на някои свои позиции. Часове след огласяване на определението полският президент Анджей Дуда подписа закон, с който на работа във Върховния съд се връщат магистратите, принудени да се пенсионират, предаде АП. Бързата му реакция е на фона на опитите на ПиС за намаляване на напрежението в отношенията между Варшава и Брюксел. Брюксел дава Полша на Съда на ЕС", "date": "2018.12.18", "title": "Окончателно: Полша спира ранното пенсиониране на съдии"}
{"url": "http://clubz.bg/77343-berbatov_pred_studenti_v_su_bez_prestruvki_i_zabraneni_vyprosi_snimki", "text": "Малко след 19:00 часа препълнената и най-голяма в Софийския университет 272-ра аудитория на Юридическия факултет приветства с бурни аплодисменти голмайстор №1 на България за всички времена - Димитър Бербатов. \"My way. Исках да сложа и песента, но не ми позволиха\" Там Димитър изнесе вълнуваща лекция пред младите хора, дошли за много различна среща с голямата звезда. С кратко представяне писателят и преподавател Георги Бърдаров откри вечерта и отстъпи мястото на катедрата на двукратния шампион с „Манчестър Юнайтед” и голмайстор на Висшата лига. Поводът - излязлата наскоро автобиография \"По моя начин\" на Бербатов.  СУ бе последната спирка в турнето из България на №9. Бербатов поздрави \"колегите\" си и извървя отново своя път от родния Благоевград напред и нагоре - до \"Театъра на мечтите\". Редуваше вдъхновяващи истории и поуки от допуснати грешки. Без суета, преструвки или фалш, Бербо призна за най-трудните си моменти и доказа с примери защо човек трябва да следва своя собствен вътрешен усет. Малко след това нямаше забранени въпроси - Бербатов отговори на абсолютно всички питания, които нетърпеливите му почитатели отправиха към него.  Дискусията премина в дълго раздаване на автографи върху книгата и снимки за спомен с „професор Бербатов”, а някои от почитателите го поздравяваха с просълзени очи: „Вие прославихте България навсякъде по света”. Така едно емоционално турне завърши… по своя начин. В тази специална вечер за студенти и гости „учебното време” беше значително удължено - наложи се вратите на Софийския университет да бъдат затворени малко преди полунощ. Автобиографията на Димитър Бербатов \"По моя начин\" се превърна в хит - с хиляди почитатели, с осем вдъхновяващи и незабравими срещи и с извървян общ път до най-продаваното седмици наред заглавие. След продължилата почти 10 часа премиера на 10 ноември 2018 г. и събитията в още шест български града - Благоевград, Велико Търново, Русе, Варна, Бургас, Пловдив, националното турне на Димитър Бербатов завърши в София. След като първият тираж на автобиографията на Димитър Бербатов се изкупи бързо, в книжарниците вече са налични копия от втория тираж. Сър Алекс Фъргюсън с предговор към автобиографията на Димитър Бербатов В \"По моя начин\" оживява вдъхновяващата история на едно обикновено българско момче, стигнало до върховете на световния футбол. В над 500 страници Димитър Бербатов  е открит както никога досега и със сигурност има с какво да изненада и своите фенове, и онези, които не го харесват. Изданието съдържа непубликувани до момента снимки от личния архив на футболиста, а автор на предговора е самият сър Алекс Фъргюсън. Сър Алекс Фъргюсън с предговор към автобиографията на Димитър Бербатов", "date": "2018.12.18", "title": "Бербатов пред студенти в СУ - без преструвки и забранени въпроси (СНИМКИ)"}
{"url": "http://clubz.bg/77325-sled_tv_reportaj_mvr_otkri_che_cenko_chokov_ne_si_e_u_doma", "text": "Апелативната специализирана прокуратура поиска от съда изменение на мярката за неотклонение на Ценко Чоков от „домашен арест“ в „задържане под стража“, Районна поркуратура - София образува досъдебно срещу лекарите, издали заключение за здравословното му състояние, а МВР откри, че... той се е отклонил от мярката си за неотклонение. Всичко това става, след като се появиха снимки от неназован източник, а Нова тв ги цитира - как тежко болният бивш вече кмет на Галиче се забавлява в заведение в столицата. Ценко Чоков има първоинстанционна присъда за причиняване на средна телесна повреда, отвличане и палеж и му е наложено наказание лишаване от свобода за срок от 4 години и 6 месеца. Делото е в Апелативния спецсъд. Гривните против бегълци дойдоха. Пак Мярката за неотклонение  е една от най-проблемните, защото МВР, което е длъжно да обезпечава и контролира прилагането й, няма ресурси. Абсурдно е, но заради това съдиите масово отбягват да я прилагат. И турчинът, убил двама мотористи, избяга от българския съд Така макар арестът да бе вписан специално със законови промени сред причините, при които може да се слагат електронни устройства срещу бегълци, самите гривни са на \"нулев\" стадий като приложимост. И турчинът, убил двама мотористи, избяга от българския съд", "date": "2018.12.18", "title": "След тв репортаж... МВР откри, че Ценко Чоков не си е у дома"}
{"url": "http://clubz.bg/77344-heroin_za_blizo_1_milion_leva_spipan_na_%E2%80%9Ckapitan_andreevo%E2%80%9D", "text": "Митничари на \"Капитан Андреево\" откриха хероин за 1 милион лева, укрит в една автомобилна гума, съобщи МВР. Пакетите тежат общо над 19 килограма. В пет сутринта от Турция на \"Капитан Андреево\" влиза лека кола с турска регистрация. Шофира 45-годишен мъж с двойно гражданство - сръбско и турско, който често пътува и почти винаги е сам, разкрива бТВ.  На плаца всекидневно се проверяват стотици коли и само набитото око на митничаря може да прецени, коя кола точно да бъде отделена за щателна проверка.  В случая поведението на шофьора се оказва подозрително. При проверката митничарите откриват в резервната гума в багажника на колата 20 пакета с хероин, предназначени за сръбския пазар. Рекордна пратка хероин задържана на \"Капитан Андреево\" Трафикантът е задържан за 72 часа, с обвинение за контрабанда на наркотици, за което законът предвижда до 20 години затвор. При 11 опита за контрабанда през граничния пункт тази година, задържаният наркотик е близо тон.", "date": "2018.12.18", "title": "Хероин за близо 1 милион лева спипан на “Капитан Андреево”"}
{"url": "http://clubz.bg/77336-mej_uskorqva_podgotovkata_za_haotichen_brekzit", "text": "Британската министър-председателка Тереза Мей събира във вторник най-важните си министри, за да ускори подготовката за евентуално излизане на страната й от Европейския съюз без споразумение идния 29 март, предаде \"Франс прес\". Правителството  каза Мей пред Камарата на общините в понеделник. \"Таймс\": \"Брекзит\" на Мей е мъртъв Вероятността на \"Брекзит\" без споразумение, която тревожи особено икономическите среди, добива все повече плът и кръв, докато консервативната лидерка се мъчи да убеди депутатите в основателността на споразумението, сключено през ноември с Брюксел след дълги и трудни преговори. ЕС смекчава „Брекзит“ в транспорта и финансовите услуги Мей отсочи в последната минута гласуване по текста, първоначално преднвидено за 11 декември заради опасността той да бъде отхвърлен от както от привържениците, така и от противниците на \"Брекзит\". Девет точки за Тереза Мей В понеделник лидерът на лейбъристката опозиция Джереми Корбин, депозира искане за вот на недоверие срещу Мей след като тя отказа да поиска гласуване по споразумението за \"Брекзит\" преди седмицата, започваща на 14 януари. Лейбъристите искат депутатите да се могат да се произнесат преди парламентарната ваканция, която е от 21 декември до 6 януари. Втори референдум за \"Брекзит\"? Не, преферендум Искането има малък шанс да успее. Правителството, което взема решението да се организира дебат и да се проведе гласуване по такова искане, смята да му попречи, отбелязва \"Франс прес\". Лейбъристите твърдят, че е въпрос на време да поискат вот на недоверие не само срещу Мей, но срещу цялото й правителство. Вътрешната опозиция сред консерваторите, олицетворявана от депутатат Джейкъм Рийс-Мог обаче е категорична, че не би допуснала правителството на Мей да падне, въпреки че не са съгласни с нейното споразумение с ЕС.  Петдесет видни представители на бизнеса се изказаха във всекидневника \"Дейли телеграф\" за за втори референдум за британското членство в ЕС. Тази идея набира популярност и сред широката публика. Мей обаче отказва да я прегърне, защото това противоречи на волята изразена от британците на референдума през юни 2016 година. Тогава 52 на сто от тях гласуваха за напускане на ЕС. Мей гласува да оставане. Говорител на Мей отрече, че тя възнамерява да поиска вот,  какъвото предлагат неколцина от министрите й - парламентаристите да се произнесат какъв вид \"Брекзит\" предпочитата - със споразумение, или без споразумение. ЕС смекчава „Брекзит“ в транспорта и финансовите услуги Девет точки за Тереза Мей Втори референдум за \"Брекзит\"? Не, преферендум", "date": "2018.12.18", "title": "Мей ускорява подготовката за хаотичен \"Брекзит\""}
{"url": "http://clubz.bg/77320-postoqnen_natisk_mu_e_majkata", "text": "2018-а беше година на скандала и протеста, коментира по БНР отминаващата година Първан Симеонов - изпълнителен директор на „Галъп интернешънъл“. Със системен граждански натиск рано или късно нещата се получават, смята той и добави: Той коментира и ролята на фейсбук и социалните медии в тези битки - \"фейсбук е генератор, но се чете от редакторите на сутрешни блокове, все по-често формира дневния ред. Във фейсбук всеки може да бъде медия и това е обратната страна на демократизацията\". Според Симеонов \"напоследък има едно ново мощно оръжие - сатирата, хумор и сатира, без забава, и рано или късно властта не издържа\". Ако погледнем „жълтите жилетки“ във Франция, има много неща, които могат да ни уплашат в перспектива, отбеляза политологът и добави: Според анализатора „жълтите жилетки“ имат и обратна страна, \"сива към черна подплата“.", "date": "2018.12.18", "title": "\"Постоянен натиск му е майката\""}
{"url": "http://clubz.bg/77289-trqbva_ni_registyr_na_izbiratelite_i_obrazovatelen_minimum_za_sekciite", "text": "- По-скоро ще направим предложения между двете четения, защото ако направим отделен закон за изменение и допълнение имаме предвид, че той може да бъде забавен при разглеждане в комисия и ще навлезем с много в индикативния срок, даден от Венецианската комисия (Комисията постановява да не се правят изменения в изборното законодателство шест месеца преди избори, б.а.). - Ще изброя по-важните - те са по три основни линии. Първото е създаването на публичен регистър на избирателя. Такъв най-накрая трябва да бъде създаден, след като задължението за това е вменено на Централната избирателна комисия (ЦИК) още през 2014 г. Ще дадем и срок – до края на февруари. За база трябва да бъдат взети гласувалите на последните парламентарни избори – около 3,6 милиона души. Това ще е регистър на избирателите. Засега не говорим за изборните списъци, които съдържат имащите право на глас, а за регистъра – упражнилите право на глас. Идеята на публичния регистър, който трябва да бъде достъпен от разстояние, е хората, които живеят в Мелбърн например, да проверят дали не са гласували в Търговище. Следващата стъпка е веднъж когато този регистър бъде създаден, той да започне да служи за база на изготвяне на избирателните списъци. - Точно така. Това са две различни неща. ЦИК и ГРАО заявиха, че няма проблем да бъде създадена възможност всеки да провери от разстояние дали е гласувал. Но това, което ние искаме да направим, е след известен период от време, защото това не може да стане само с едно гласуване, да изчистим списъците. В момента избирателният списък се прави на базата на списъците на ГРАО, а ние искаме да започне да се прави на базата на този регистър. Той трябва да се обновява след всеки вид избори. Трябва и да се направи система, позволяваща дописване. Например: някой не е гласувал на миналите избори, но до 40 дни преди следващите може да направи заявление за вписване. На никой няма да му се отнеме правото на глас по този начин, защото дори да те няма в списъка, а имаш право на глас, можеш да отидеш в секцията си по постоянен адрес, да си гласуваш, да те допишат, че си гласувал, след което това ще отиде пак в регистъра и така той ще се актуализира. И след два или три избора най-накрая ще имаме една адекватна база данни на българските граждани, които гласуват. - Щеше да е така ако бяха приети преходните разпоредби, с които се правеше този регистър. Имаше такава идея. Няма нужда да говорим на избирателя за активна и неактивна регистрация, защото системата, която предлагаме, осигурява прозрачност и начин да се проверява дали не гласуват т. нар. мъртви души. - Не, не е говорено с управляващите. Но и не разчитаме на някаква подкрепа от тяхна страна. Знаков за нежеланието им да водят диалог е фактът, че не дойдоха на дискусията миналата седмица, посветена на изборното законодателство, организирана от президента. Не виждам никакви признаци, че управляващите живо се интересуват от решаването на най-важните проблеми в Изборния кодекс. А те са неадекватните списъци и проблемите с броенето на гласовете и отчитането на протоколите. Това ако решим, другото е лесно. - Това е класическата активна регистрация – държавата ти изпраща подканящо писмо, за да й върнеш писмо и ти, с което да се заяви: да, аз живея на този постоянен адрес. Няма смисъл от това обаче, тъй като е възможно да изпратим писмо до адрес, на който никой не живее от 20 години, или човек да получи писмо, което може и да не върне. Но ако избирателят отиде в деня за гласуване, не може да му бъде отказано правото да упражни вота си. Активната регистрация би имала за цел да се изчистят списъците на първо време, но според нас това може да се постигне много по-лесно и по-бързо с този регистър на избирателите, който сега предлагаме. Няма нужда да натоварваме допълнително избирателя, който и без това напоследък не е много склонен да гласува, с допълнително искане. В крайна сметка много малко хора ще върнат тези писма. - Да. Първото, което трябва да се направи, е да отпаднат двата оригинални протокола. Сега се изпращат два такива до Секционните избирателни комисии (СИК). Искаме да има само един оригинал и повече чернови. Логиката за това е следната: наличието на два оригинала е предпоставка за измами. Знаем, че има случаи, когато и двата протокола се подписват още в началото на изборния ден докато са празни. Впоследствие единият се попълва след броенето на гласовете, но какво се случва с втория – оригинален и подписан, един Господ знае. Като добавим към това сигналите за подмамени, купени и пр. членове на СИК, то рискът от злоупотреби става значителен. Членовете броят бюлетини и нанасят нещо по единия протокол, а другият остава подписан и празен. И двата протокола обаче имат еднаква стойност. Следва подмяна на страниците от единия протокол с тези на другия, драскане по изборните книжа и т.н. За да се пресекат възможности за такива злоупотреби, ще настояваме за един оригинал и множество чернови. Защото накрая „Информационно обслужване“ АД (ИО) обработва данните от протоколите, а не се броят повторно бюлетините, които си заминават със запечатаните чували и се отварят само при специални условия, с решение на съда. - Да. Затова смятаме да предложим и задължителен образователен ценз за тях. Сега има такъв за Централната избирателна комисия и за Районните избирателни комисии (РИК), но няма за СИК. А там е ключово хората да могат да четат и броят. Ще искаме да имат поне средно образование. Искаме и да се затегне задължението за обучение на секционните комисии. Като цяло идентифицираме СИК като основното слабо звено. - Ще се борим с всички сили за масовото въвеждане на машинното гласуване – това е третият голям проблем след СИК и избирателните списъци. Но не смятаме да правим предложения, за да избавим управляващите от сегашната ситуация – в стил да не са най-малко 1 000 секциите с машини, а да са 2 000. Не е в това въпросът. Има законодателно решение, гласувано през 2014 г., с ясен период на внедряване на машините в изборния процес. Работено е, проведени са експерименти и изведнъж – отказ. Това е неприемливо и трябва да бъда спряно, а не надграждано. - Първо предлагат и приемат нещо на първо четене, като после ти казват, че това, което предлагат и приемат няма да е същото. От премахване на номера, станаха номера от 0 до 100 за партиите и от 100 нагоре за кандидатските листи. Предложения по тези текстове няма да имаме, защото нашата логика е следната: огромен проблем в изборния процес са недействителните бюлетини. Имаме почти пет процента недействителни бюлетини на последните парламентарни избори – тоест това е една партия, която би могла да надхвърли 4-процентовата бариера за влизане в Народното събрание. Това е огромен процент. Всяка промяна в начина, по който изглеждат бюлетините, или усложнение създава нова предпоставка за още повече недействителни бюлетини – просто от грешка, от това че хората не са свикнали. За да се смекчи този риск, е хубаво да има някаква устойчивост на правилата. Затова бюлетините трябва да останат както са, няма да предлагаме варианти. Казусът 15/15 се появи първия път, когато въобще имаше преференции, но избор след избор хората се научиха и грешките са все по-малко. И още нещо – въвеждането на машини за гласуване практически ще елиминира феноменът „недействителна бюлетина“. Просто софтуерът не отразява глас, който не е подаден правилно и приканва избирателя да поправи грешката си. Няма да ги има и споровете между членове на СИК брои ли се дадена бюлетина ако Х – чето излиза малко от квадратчето и т.н. Това също е голям плюс на този тип гласуване. - Много зависи какви са. Ако са от типа „Арена Армеец“… Аз съм готов да застъпя такава теза, но трябва добре да се обмисли – къде ще бъдат, колко ще са на брой, колко секции ще обработват и т.н. Засега нямаме такъв анализ, за да предложим конкретни текстове. - По някаква причина ЦИК от години бяга от машините. Сега искат да се разтоварят от отговорността от тази обществена поръчка за тези машини и търсят вариант по линия на най-малкото съпротивление – да им е най-лесно. И ето го тук държавното дружество „Информационно обслужване“ АД, на което ще прехвърлим отговорността. Но от ИО заявиха, че не могат да изпълнят подобна задача и това ще е поредният камък, който ще спъне повсеместното въвеждане на машините в секциите. След една година ще се окаже пак невъзможно – и пак наново. - Не. Преференцията се наложи и работи. Хората свикнаха с нея и я търсят, кандидатите също – правят си индивидуални кампании и ние нямаме никакво намерение да се подвеждаме по тази писта. - Ще подкрепим това предложение. След като в момента на отварянето на урните и броенето на бюлетината се констатира проблем, то трябва да се търси и решение. Без да бъде панацея видеонаблюдението е добро средство за дисциплиниране на членовете на СИК. Тайната на вота не ще бъде засегната ако камерите се включват след последния избирател, в момента на броенето. Колкото до цената, тя също ще е незначителна, доколкото изборите се провеждат в училищата, повечето от които вече са снабдени с такива устройства. По-важно е да се уточни къде ще се съхраняват записите и каква ще бъде доказателствената им стойност. Последното е от особено значение, защото се нагледахме на изтекли филмчета с фрапантни изборни нарушения, но от тях освен кратко възмущение не произтече нищо съществено.", "date": "2018.12.18", "title": "\"Трябва ни регистър на избирателите и образователен минимум за секциите\""}
{"url": "http://clubz.bg/77323-mysk_shte_pokaje_tunelite_koito_prokopa_pod_los_andjelis", "text": "След като месеци жителите на Лос Анджелис се чудеха какво става под краката им, във вторник най-накрая те ще могат да хвърлят поглед на транспортните тунели, които пробива компанията на Илон Мъск Боринг къмпани (The Boring Company), информира американското издание \"Ю Ес Ей тудей\", цитирано от БТА.  Милиардерът покани медиите на събитие, организирано от Боринг къмпани в Хоторн, предградието на Лос Анджелис, където са ракетният завод на СпейсЕкс (SpaceX) и дизайнерското студио на производителя на електромобили Тесла (Tesla). Мъск е главен изпълнителен директор на СпейсЕкс и Тесла. Мъск праща японски милиардер около Луната Очаква се той да представи тунел, който да разшири концепцията за свръхскоростната система хиперлуп (Hyperloop). Минималните очаквания са за идея как коли могат да бъдат качвани на платформи и транспортирани през подземна тунелна мрежа като начин да бъдат избегнати задръстванията по магистралите. Максималният вариант е тунелите да бъдат съчетани с технологията хиперлуп, така че да работят подобно на пневматичните съобщителни системи в офис сградите, при които сгъстен въздух тласка капсули по тръбите.  В момента няколко компании се опитват да разработят система хиперлуп, която да транспортира пътници и товари със скорост над 1000 км в час. Мъск е известен с таланта да превръща широките си интереси в доходен бизнес. СпейсЕкс стана успешна компания за изстрелване на ракети на ниска цена, а Тесла преоформя света на автомобилите с електрическите си коли. Интересът на милиардера към прокарването на тунели бе породен от раздразнението му от пословичните задръствания в Лос Анжелис.", "date": "2018.12.18", "title": "Mъск ще покаже тунелите, които прокопа под Лос Анджелис"}
{"url": "http://clubz.bg/77321-pol_makartni_zasviri_s_ringo_star_i_roni_uud_ot_stouns_video", "text": "Пол Макартни открадна шоуто, след като през уикенда качи на сцената барабаниста на \"Бийтълс\" Ринго Стар и китариста на \"Ролинг Стоунс\" Рони Ууд. Мястото е лондонската арена \"О2\", медиите по света са в транс, а тези тримата сумарно са на 76 (Пол) + 78 (Ринго) + 71 (Рони) = 225 години! Когато Макартни изпълнява сета си от 40 песни, проследяващ цялата му музикална кариера под надслов Freshed Up (?!), на сцената се качва Рони Ууд. Публиката изпада в истинска истерия, но това не е всичко - на сцената се появява втори комплект барабани. След изпълнението сър Ринго каза, че преживяването за него е било \"невероятно\".   Концертът бележи финалните 3 дати във Великобритания от турнето на родения през 1942 г. сър Пол. От старта си през 17 септември, то вече премина през Канада, Япония, Франция, Дания, Полша Австрия и Тексас, САЩ... А след зимна пауза ще продължи в Южна Америка и с концерти в огромни арени и стадиони на САЩ.", "date": "2018.12.18", "title": "Пол Макартни засвири с Ринго Стар и Рони Ууд от \"Стоунс\" (ВИДЕО)"}
{"url": "http://clubz.bg/77335-stoichkov_bil_separatist_zatova_e_otzovan_kato_pocheten_konsul", "text": "Заявената позиция на Христо Стоичков за сепаратизъм на Каталуния от Испания е причината той да бъде отзован като почетен консул на България в Барселона. Това съобщава Europapress, а обяснението е дошло от испанското правителството в отговор на запитване на лидера на Европейската демократична партия на Каталуния.  Шукла е попитал защо Стоичков и други двама почетни консули в Барселона  - на Латвия и на Филипините са били изхвърлени. Това стана при предишното правителство - на консерватора Мариано Рахой. Сега премиер е социалисът Педро Санчес, но въпреки различията си партиите са единни срещу независимостта на Каталуня. И когато автономията бе временно отнета, соцалистите подкрепиха управляващите. Враг №1 на Стоичков става премиер на Каталуня Христо Стоичков заемаше почетната длъжност шест години, до октомври 2017 г., когато беше освободен. Малко преди това от Маями в ефира на испаноезичната телевизия \"Унивижън\" Стоичков набеди испанската вицепремиерка Сорая Саенс де Сантамария, че и тя, и семейството, и родата ѝ са последователи на диктатора Франко. Стоичков: Аз съм обиден, нагрубен и възмутен Повод бяха сблъсъците на 1 октомври по време на референдума в Каталуня. После обаче се оказа, че човекът, посочен за баща на вицепремиерката, не е неин родител. След заплаха да бъде съден, той се извини.  България освобождава Стоичков като почетен консул в Барселона Стоичков: Аз съм обиден, нагрубен и възмутен България освобождава Стоичков като почетен консул в Барселона", "date": "2018.12.18", "title": " Стоичков бил сепаратист. Затова е отзован като почетен консул"}
{"url": "http://clubz.bg/77333-otkriha_jivot_v_atriuma_na_kvadrat_500_snimki", "text": "Петък следобед е, над София се сипе ситен дъжд и поне впартерния етаж на на Квадрат 500 няма никакви посетители, освен един фотограф. Но под дъжда атриумът кипи от живот, докато експонатите от постоянната експозиция са наредени покрай стените в ролята на публика. Животът в двора е вдъхнат от неугасимата творческа енергия на 81-годишния Крум Дамянов. Авторът на скулптурните групи в архитектурния комплекс „Създателите на българската държава“, на четирите конника „Асеневци“ във Велико Търново, и на „Пазителите на Стара Загора“ се представя с пет нови мащабни композиции, създадени през 2018 г. Фигурите в тях не пеят, не свирят и не светят – и не са като правени по модел от края на XIX в. Те живеят, днес. През 2017 г. в столичната галерия „Райко Алексиев“ Крум Дамянов показа нобили, вакханки, сатири, скорпиони, сурикати и други езически и митологични персонажи. Сега в Квадрат 500 вдъхновението му е библейско и историческо – освен повтарящите се двойки скорпиони, виждаме Пилат, Кирил и Методий и техните ученици, както и самият Господ Бог в неговото триединство. В дъното на атриума, до недовършената четвърта стена на Квадрат 500  , е подредена композицията „Матей 24-27“. 27-ият стих от 24-ата глава на Евангелието на Матей в Библията гласи: Композицията представлява седем фигури, подредени до стената, които си мият ръцете. Централната част на двора в Квадрата е заета от монументалните, достолепни, алегорични фигури на „Седемте Седмочисленици“ - Кирил и Методий и техните ученици сякаш са се запътили към музея  въоръжени с книги, ръкописи и други атрибути на духовността. Те са безтелесни, имат само лица, ръце, покрити с блестяща орнаментика нимбове и ажурни наметала. Изработени са от патиниран с различни способи алуминий. Дъждът допълваше лицата с интересни ефекти, но на следващия ден снегът скриваше чертите им, а точно в събота изложбата имаше доста повече посетители. Ако някое от лицата на светците Седмочисленици ви се стори познато – едва ли е случайно. Един от тях носи чертите на големия скулптор Галин Малакчиев  – той, впрочем, присъства още два пъти в атриума – в едноименния портрет, създаден отново от Дамянов, част от постоянната колекция в двора на Квадрата. Там Малакчиев е „двоен“, защото държи в ръка собствената си маска. В петата композиция „Триединство“ виждаме три фигури, застинали в разговор или спор. Особеното е, че и тримата имат едно и също лице. А това е лицето на младия Крум Дамянов. Всъщност, какво по-естествено от това, че в света на скулптурите на Крум Дамянов той е техният Бог, в спор сам със себе си и в контраст с всичко останало. Настоящата първа скулптурна изложба в атриума - поредната   проява от стартиралата през 2018-а програма на Националната галерия под надслов „Българските художници днес“ - ще продължи до 17 март.", "date": "2018.12.18", "title": "Откриха живот в атриума на Квадрат 500 (СНИМКИ)"}
{"url": "http://clubz.bg/77326-k_pop_banda_vnasq_36_mlrd_dolara_v_ikonomikata_na_yujna_koreq", "text": "Южнокорейската момчешка банда Би Ти Ес (BTS) внася 3,6 милиарда долара в икономиката на страната всяка година, което е равно на приноса на 26 средно големи компании, съобщи днес изследователски институт, цитиран от \"Франс прес\". Всеки 13-и турист е посетил през 2017 година Южна Корея заради певците с небрежни прически, отбелязва изследователският институт \"Хюндай\", съобщава БТА. Популярна с момчешки външен вид на изпълнителите и изключително добре подготвената танцова хореография, групата се превърна в най-известния и ценен музикален износ на страната. Името BTS е акроним и означава непробиваемите бойскаути. По-рано тази година седемте момчета станаха първата K- pop банда, оглавила класацията Топ 200 на \"Билборд\" за албуми, което е признак, че жанрът става все по-популярен в света. Тази популярност помага да се утвърди имиджът на марките на южнокорейските продукти в чужбина, посочва институтът, а това превръща Би Те Ес в ценен икономически актив. Според изследователите общият икономически принос, генериран от свързани индустрии, възлиза на 4,1 трилиона вона (3,63 милиарда долара) годишно, какъвто е приносът и на 26 средни южнокорейски компании. Според оценки около 800 000 туристи са избрали да посетят Южна Корея миналата година заради Би Ти Ес, което е над 7 процента от всички посетители на страната. Износ на потребителски стоки, като дрехи, козметика, храни, на стойност над 1 милиард долара се свързват с тях, посочва институтът.  Ако Би Ти Ес запазят популярността си, може да се очаква да генерират икономическа полза на стойност 41,8 трилиона вона през следващите 10 години, допълва институтът.", "date": "2018.12.18", "title": "K-pop банда внася 3,6 млрд. долара в икономиката на Южна Корея"}
{"url": "http://clubz.bg/77330-putin_plashi_s_novi_oryjiq_ako_sasht_izlqzat_ot_raketen_dogovor", "text": "Руският президент Владимир Путин каза, че нищо не спира Русия и САЩ да се съгласят други страни да могат да се присъединят към Договора за премахване на ракетите със среден и малък обсег, предадоха Ройтерс и ТАСС, цитирани от БТА. САЩ обвиняват Русия в незачитане на договора, което Москва отрича, и заплашват да се изтеглят от него. Други държави могат да разработват забранени от договора ракети, защото не са страни по него. Споразумението беше подписано от Вашингтон и Москва през Студената война. Тайнствената руска ракета 9M729 Путин подчерта, че \"каквито и претенции да има към договора, при днешните условия той изпълнява роля на стабилизиращ фактор, работи за поддържане на определено ниво на предсказуемост и сдържаност във военната област\". Според него Русия може лесно да създаде и разположи ракети със среден обсег с наземно базиране, ако САЩ изпълнят заплахата си да се изтеглят от договора. Той отрече Русия да е в нарушение на споразумението, но каза, че тя е разработила мощни крилати ракети с въздушно и морско базиране, и лесно може да разположи ракети с наземно базиране, ако САЩ излязат от договора. По думите му подписването на споразумението през 1987 г. се е превърнало за СССР фактически в едностранно разоръжаване. Путин напомни, че договорът е означавал премахване на ракетите със среден и малък обсег с наземно базиране. По това време СССР не е имал други ракети, а САЩ са имали и подобни ракети с морско и въздушно базиране.", "date": "2018.12.18", "title": "Путин плаши с нови оръжия, ако САЩ излязат от ракетен договор"}
{"url": "http://clubz.bg/77329-es_iska_dyrjavnata_energetika_da_nqma_shapkata_beh", "text": "За нас е важно бизнесът на поделенията на Българския енергиен холдинг (БЕХ) да бъде разделен, заяви днес еврокомисарката по конкуренцията Маргрете Вестагер. Тя говори ден, след като ЕК обяви, че глобява БЕХ със 77 милиона евро. Холдингът бе санкциониран за това, че заедно с дъщерните си държавни дружества \"Булгаргаз\" и \"Булгартрансгаз\" е блокирал достъпа на \"Овергаз\" до ключова газова инфраструктура в България. Малко по-късно министърката на енергетикатаТеменужка Петкова заяви, че България категорично е отказала да продаде дял от \"Булгартрансгаз\", тъй като това е \"червена линия\", която не може да бъде прекрачена. Теменужка Петкова: Приватизация на \"Булгартрансгаз\" за нас е неприемлива Вестагер бе попитана дали това всъщност е действителната причина за наложената глоба. Това прави невъзможно договаряне на действия с цел предотвратяване на конкуренция. Европа глобява със 77 млн. евро Българския енергиен холдинг Вестагер: България не пожела да постигнем ангажименти за БЕХ Маргрете Вестагер бе попитана и дали смята, че с решението си ЕК заплашва националната сигурност на България. От Виена, където е на среща ЕС-Африка, премиерът Бойко Борисов обясни пред журналисти, че приватизация на \"Булгартрансгаз\" е немислима, тъй като можело \"да дойдат най-големите, руски, турски, какви ли не компании\". Призивите за разформироване на БЕХ не са от вчера. Създаването на шапката на държавната енергетика - Българският енергиен холдинг, се случи по време на кабинета на тройната коалиция, по идея на тогавашния енергиен министър Румен Овчаров. Холдингът обедини всички държавни енергийни фирми - АЕЦ \"Козлодуй\", ТЕЦ Марица изток 2, Националната електрическа компания (НЕК), Електроенергийният системен оператор (ЕСО), \"Булгаргаз\", \"Булгартрансгаз\", Мини Марица изток. В първия кабинет на Борисов се беше появило намерение холдингът да бъде разформирован, но до това не се стигна. В момента БЕХ е издал облигации за 3 милиарда, за да покрие задължения на НЕК и на ТЕЦ Марица изток 2. Европа глобява със 77 млн. евро Българския енергиен холдинг Вестагер: България не пожела да постигнем ангажименти за БЕХ", "date": "2018.12.18", "title": "ЕС иска държавната енергетика да няма \"шапката\" БЕХ"}
{"url": "http://clubz.bg/77339-bojko_borisov_govori_s_pompeo_za_otbrana_i_gaz", "text": "Министър-председателят Бойко Борисов проведе телефонен разговор с държавния секретар на САЩ Майк Помпео по искане на американския държавник, съобщи пресслужбата на правителството, цитирана от БТА.  Двамата са обсъдили сътрудничеството в областта на сигурността и отбраната, както и изминали успешни военни учения. Дискутирани са били още енергийната сигурност, диверсификацията и европейския газоразпределителен център \"Балкан\". Акцент е бил поставен също върху инвестициите и двустранните отношения, посочват от МС. Съливан: Надяваме се българските ВВС да летят на F-16 В разговора Борисов и Помпео са препотвърдили високата и резултатна визита на заместник-държавния секретар на САЩ Джон Съливан, който беше на двудневно посещение у нас миналата седмица. Българският министър-председател е посочил пред американския държавен секретар, че по голяма част от обсъдените с Джон Съливан теми вече има решения. Борисов и Помпео са подчертали ангажимента си геостратегическото партньорство между България и САЩ да се засили и да се развива с още по-бързи темпове. Министър-председателят Борисов отново е уверил, че България стриктно изпълнява ангажиментите си към НАТО и е препотвърдил повишаването на разходите за отбрана на 2 на сто от БВП до 2024 г., както и за отделяне на повече инвестиции във въоръжение и оборудване.", "date": "2018.12.18", "title": "Бойко Борисов говори с Помпео за отбрана и газ"}
{"url": "http://clubz.bg/77317-s_ili_bez_syglasieto_na_biznesa_minimalnata_zaplata_stava_560_leva_ot_1_qnuari", "text": "Въпреки несъгласието на работодателите, очаква се от 1 януари догодина минималната работна заплата (МРЗ) да се повиши на 560 лева спрямо тазгодишните 510 лева. На днешното си заседание Националният съвет за тристранно сътрудничество обсъжда проектопостановлението на Министерския съвет за определяне на новия й размер. С ПМС-то се определя и минималното почасово заплащане от 3,37 лева при 8-часов работен ден и 5-дневна работна седмица.  Повишават се и предвижданията за ръст на компенсациите на един нает за 2018 г. от 6,6 на сто до 8,4 на сто през 2019 г.  Догодина: 5.7% ръст на пенсиите, 560 лева минимална работна заплата Работодателите  се обявяват против увеличението на минималното възнаграждение. В становището на Българската стопанска камара се отбелязва, че предвиденият ръст от 9,8 на сто на минималната заплата за 2019 г., не съответства на ключови параметри, регламентирани в ратифицираната в началото на тази година Конвенция 131 на Международната организация на труда. На Коледа се случват чудеса! Вдигат минималната работна заплата с 4 стъпки Определеният ръст надвишава с 3,4 на сто процентни пункта кумулативния ръст от 6,4 на сто от прогнозната производителност на труда (3,3 на сто среден ръст до 2021 г.) и средногодишната инфлация за 2019 г. от 3 на сто. Според БСК значителният общ спад на заетостта в страната от над 69 хил. души в периода 2016-2018 г. има ясна връзка с високото и нарастващо отношение на минималната работна заплата към средната за последните три години в повечето административни области.  Роботчета на минимална работна заплата НСТС ще обсъди още и предложението на КТ \"Подкрепа\" за увеличение на възнаграждението за нощен труд. Синдикатът предлага то да стане процент от минималната работна заплата за страната - 0,5 процента от нея за един час нощен труд. Така при минимална работна заплата 560 лева - заплащането за час нощен труд би станало 2,80 лева. Сега нощният труд е 25 стотинки на час, по ценоразписа от 2017 г.   Според БСК след повече от единадесет години е възможно нормативната разпоредба за нощния труд да бъде преразгледана, но се отбелязват и исканията на Асоциацията на организациите на българските работодатели за отпадане на добавката за т.нар. \"клас прослужено време\", отпадане на задължението за заплащане на първите три дни болнични от страна на работодателя, въвеждане на механизъм за определяне на минималната работна заплата и др. Бизнесът настоява всички въпроси да бъдат разглеждани успоредно. БСК отбелязва още, че счита, че скокообразното нарастване на добавката за нощен труд, предложена от КТ \"Подкрепа\", не е приемливо.  В крайна сметка решението за нощния труд опря до... работна група. Такава ще се създаде в началото на 2019-та с участието на социалните партньори във връзка с идеята за увеличаване на минималната цена на нощния труд, съобщи министърът на труда и социалната политика Бисер Петков след днешното заседание. КТ \"Подкрепа\" предлага възнаграждението за нощен труд да е не по-малко от 0.5% от основната работна заплата. Работодателите не подкрепят това предложение. На Коледа се случват чудеса! Вдигат минималната работна заплата с 4 стъпки Роботчета на минимална работна заплата", "date": "2018.12.18", "title": "С или без съгласието на бизнеса, минималната заплата става 560 лева от 1 януари"}
{"url": "http://clubz.bg/77313-jirardeli_prosto_oshte_ne_znae_kakvo_si_e_kupil_i_kak_sa_mu_namazali_skite%C2%A0", "text": "Като запленени зрители трябва да настояваме да разберем кой ги пише тези сценарии. Те са вече банално скучни. След години тъмнина, собственикът на „Юлен“ светна като коледна звезда. И това не е социално слабият „Георгиус Георгиу“, не е и Цеко Минев, посочен поименно от премиера Бойко Борисов в началото на 2018-та. А легендарният скиор Марк Жирардели. За публиката е важно да се каже, че той сам се обозначи като собственик след среща с трима министри - на спорта, на туризма, на екологията, а за техния разговор научихме от едно дежурно прессъобщение. Историята около ски пистата в Банско обаче не става по-прозрачна с тези ходове. В първото си интервю във вторник Марк Жирардели казва, че станал мажоритарен собственик на „Юлен“ през 2016 г. Защо тогава премиерът Бойко Борисов обяви през февруари тази година, че собственик е Цеко Минев, а министърът на екологията Нено Димов месеци наред мълчеше като комунист на разпит и повтаряше, че „не е негова работа да проверява кой е реалният собственик на „Юлен“. Как така Жирардели се оказа и съветник на министъра на туризма Николина Ангелкова, която признава тази подробност в очерка - „Марк Жирардели - посланика“, публикуван в понеделник във в. „Труд“ (същият ден, в който излезе информацията за промяната на собствеността). Във възхваляващата публикация не се казва от кога той е съветник на ресорен министър, който наблюдава дейността на зимните курорти. Ако ще прави честен и открит бизнес в България, защо еталонът на ски спорта по света - Марк Жирардели, не иска да посочи от кого е купил офшорката „Т.А.К. лимитед сървисис“. През тази една година след многократни опити /обикновено в последните дни на годината/ промяната в устройствения план на Национален парк „Пирин“ стигна до Върховния административен съд, след обжалване от няколко екологични организации. Стигна се до там, че бившият вицепремиер Валери Симеонов заплаши, че ще посегне на живота си – ще си върже релса на врата и ще се хвърли от бургаския мост, ако държавата загуби делото. И това стана след като беше обвинен директно от коалиционния си партньор Волен Сидеров, че обслужва „редник Цеко“.  Лично главният прокурор Сотир Цацаров обяви, че ще търси наказателна отговорност на правителството, ако не се промени концесионният договор с „Юлен“. От 2001 г. насам, някак си между другото, компанията се настанила на 165 ха при разрешени по договор 95,5 ха. А и пропуснала за времето от 2005 г. до 2015 г. да плаща концесионна такса, а държавата си е затваряла очите за тази подробност  Освен това със съдействието на поредица министри на екологията в трите правителства на Бойко Борисов се правеха груби опити да се промени плана за управление на Национален парк „Пирин“ без необходимите екологични оценки. Природозащитници предупреждаваха, че има опасност не само безконтролно да иззсекат хилядолетни гори, но и да се унищожи местното биоразнообразие. Толкова ли е мощен властовият център в Банско, та направи така че финансовите интереси на концесионера да се внедрат в правителството, парламента и да осигурят силна периферия от застъпници, които да обикалят телевизионните студия? В началото на годината премиерът Борисов самоотвержено се включи като сравни Банско с Давос. Протестите никога не са били срещу „втората кабинка“ или да се попречи Банско да се развива като курортен център, а срещу начина, по който се обслужват частните интереси на един концесионер, който явно е над държавата.  Защото във вторник Бойко Борисов продължи със застъпничеството. Как може да е хубаво да имаш инвеститор с история на офшорка и неясно кредитно минало? Премиерът не пропусна да нападне и „зелените“, които ако били в Австрия щели да „ликвидират“ целия турситически бранш.  И между всичко това сподели че не се наема да коментира, защото „все пак е частен бизнес“. Частен, но в тази частна дейност през годините беше ангажирано цялото политическо войнство – кметове, депутати, министри, вицепремиери и както се вижда министър-председател. Дори бившият председател на парламента Цецка Цачева излезе като гражданка да иска през 2012 г. „европейска и световна слава за Банско“. За тези близо 10 години концесията на ски пистата в Банско се превърна в една от емблемите на трите мандата управление на ГЕРБ. Защото „втората кабинка“ на Банско се разви като един тромав лобистки скандал, който се точи като устойчива сюжетна нишка още от първия кабинет „Борисов“. И ще остане в историята, колкото и да ни е кратка колективната памет, като един от най-красноречивите примери за купуване на влияние, срастването на политиката с бизнеса и дори създаване на откровено смешни практики на партийно застъпничество. А Марк Жирадели просто още не знае какво си е купил и как вече са му „намазали ските“. ", "date": "2018.12.18", "title": "Жирардели просто още не знае какво си е купил и как са му \"намазали ските\" "}
{"url": "http://clubz.bg/77315-franciq_oblaga_s_danyk_digitalnite_giganti_ot_1_qnuari", "text": "Франция самостоятелно ще въведе от 1 януари данък за големите технологични компании, съобщи френският министър на финансите Брюно Льо Мер, цитиран от \"Франс прес\". Държавите от ЕС все още не са успели да постигнат споразумение за общоевропейски данък върху приходите на големите дигитални компании в блока. \n\tФранция настоява за т.нар. данък GAFA, кръстен на дигиталните гиганти Гугъл (Google), Епъл (Apple), Фейсбук (Facebook) и Амазон (Amazon), за да се гарантира, че тези компании ще бъдат облагани справедливо за мащабната си бизнес дейност в Европа. Владислав Горанов иска данък от \"Гугъл\", \"Амазон\" и \"Фейсбук\" Данъкът ще бъде въведен независимо от всичко на 1 януари и ще бъде за цялата 2019 година, като очакваме да донесе 500 милиона евро (779 милиона долара), каза снощи на пресконференция в Париж Брюно Льо Мер. В допълнение към облагането на преките продажби Франция ще изисква компаниите да плащат налог върху приходите от реклама, уебсайтове и препродаване на лични данни, допълни той след среща с руския министър на икономиката Максим Орешкин. Според европейските разпоредби американските технологични гиганти като Гугъл и Фейсбук могат да избират да отчитат печалбата си в която и да е страна членка на ЕС, което ги насърчава да избират държавите с ниски данъци като Ирландия, Холандия и Люксембург. Тези фирми средно плащат данък от 9 процента спрямо 23 процента, плащани от другите компании според еврокомисаря по конкуренцията Маргрете Вестагер. \n\tЕвропейският комисар по икономическите и валутните въпроси Пиер Московиси заяви днес, че предложението за общоевропейски данък за технологичните гиганти \"все още е на масата\" за преговори. Пред телевизия СиНюз германският министър на икономиката Петер Алтмайер, който подкрепя този данък, също изрази желание да се стигне до общо решение до лятото. Ниските данъчни ставки предизвикаха недоволство сред гласоподавателите в много европейски страни, но държавите членки все още са поделени по въпроса за общия данък. Ирландия, където се намират европейските централи на няколко американски технологични гиганта, е начело на малка група страни от Северна Европа, които са на мнение, че новият данък може да предизвика ответна реакция срещу европейските компании в САЩ. Всяка данъчна промяна трябва да бъде одобрена единодушно от страните членки. ", "date": "2018.12.18", "title": "Франция облага с данък дигиталните гиганти от 1 януари"}
{"url": "http://clubz.bg/77312-iznosyt_na_gaz_ot_rusiq_stiga_245_mlrd_kub_m_za_2018_g", "text": "Износът на газ от Русия за 2018 г. ще се увеличи до 245 милиарда кубични метра, съобщи в Държавната дума руският министър на енергетиката Александър Новак, цитиран от ТАСС. Очакваме също така рекордни показатели за добива на газ - около 723 милиарда кубични метра, което е с почти 5 процента повече спрямо предходната година, каза Новак. По думите му потреблението е нараснало главно сред страните от ЕС.  Как приклякаме пред \"Газпром\" Износът ни ще нарасне с 9,3 на сто - от 224 милиарда кубични метра до 245 милиарда кубични метра тази година, каза той. По-рано се съобщаваше, че износът на Газпром през 2018 г. и в средносрочна перспектива ще се запази на равнище 190-200 милиарда кубични метра годишно. Австрия си поиска още газ от \"Газпром\" През периода 1 януари-15 декември Газпром е увеличил добива си с 5,7 процента спрямо същия период м.г. до 473,5 милиарда кубични метра, съобщи газовият холдинг, цитиран от ТАСС. Износът на руски газ за т. нар. далечна чужбина (страните извън ОНД) за 11 месеца и половина е бил 188,3 милиарда кубични метра гад. Това е с 3,7 милиарда кубични метра (с 2 процента) повече, отколкото за същия период през 2017 година и с 18,3 милиарда кубични метра (10,8 процента) повече спрямо същия период 2016 година, се посочва в съобщението. \"Газпром\" гарантира средна цена от $248 за 1000 куб. м до края на годината По-конкретно обемът на износа за Германия се е увеличил с 4,6 милиарда кубични метра (+9 процента), за Австрия - 1,7 милиарда кубични метра (+19,6 процента), Холандия - 1,5 милиарда кубични метра (+34,2 процента), Франция - 0,6 милиарда (+5,4 процента), Унгария - 0,6 милиарда кубични метра (+9,6 процента). Износът за Чехия е нараснал със 7,7 процента, за Гърция - с 13,5 процента, за Финландия - с 10,4 на сто, за Румъния - с 22%. Продажбите на газ на вътрешния пазар са нараснали с 9,7 милиарда кубични метра (+4,5 процента). Ръководителят на концерна Алексей Милер по-рано бе заявил, че добивът тази година може да достигне 495 милиарда кубични метра спрямо 472 милиарда кубични метра през 2017 г. Австрия си поиска още газ от \"Газпром\" \"Газпром\" гарантира средна цена от $248 за 1000 куб. м до края на годината", "date": "2018.12.18", "title": "Износът на газ от Русия стига 245 млрд. куб. м за 2018 г."}
{"url": "http://clubz.bg/77319-mariq_gabriel_pravi_zaglavie_vyv_frenski_delovi_vsekidnevnik", "text": "Под заглавие \"Мария Габриел, влиятелна жена\" френският делови всекидневник \"Лез еко\" посвещава статия на 39-годишната българска еврокомисарка за дигиталните технологии. Мария Габриел е убедена европейка, която си създаде име в Брюксел, като започна борба срещу фалшивите новини, и също така се бори за равенството на половете в професионалната среда, съобщи БТА. Осемнадесет месеца, след като получи ресора \"Дигитална икономика\", близката до консервативния български премиер Бойко Борисов българска еврокомисарка показа, че тежи на мястото си, въпреки че бе с най-малък опит сред колегите си в Комисията. \"Политико\": Еврокомисарката Мария Габриел “няма политическа тежест“ Основните въпроси, по които работи Мария Габриел, са борбата срещу фалшивите новини, реформата на авторските права в интернет и междуфирмената търговия на големите онлайн платформи. Тя залага на прагматизма, осъзнавайки, че всяка европейска реформа е поредица от малки стъпки, пише вестникът. Доклад до Мария Габриел даде дефиниция на \"дезинформация\" Мария Габриел днес получи в Париж наградата \"Влиятелна жена 2018\" на пиар агенцията Албера консей в категория \"Политическа надежда\". \"Тази награда е за много силната й ангажираност за Европа и за мястото на жените в Европа\", заяви председателката на агенцията Патрисиа Шаплот. Наградата е учредена през 2014 г. за привличане на вниманието върху нови женски лица, които да служат като модел за поведение за младите.  Доклад до Мария Габриел даде дефиниция на \"дезинформация\"", "date": "2018.12.18", "title": "Мария Габриел прави заглавие във френски делови всекидневник"}
{"url": "http://clubz.bg/77307-inache_zaglaviqta_shtqha_da_bydat_borisov_dava_trybite_na_bylgariq", "text": "Премиерът Бойко Борисов заяви, че правителството е успяло да договори с Еврокомисията намаление на глобата за БЕХ от 300 милиона евро на 77 милиона. Вестагер: България не пожела да постигнем ангажименти за БЕХ Пред журналисти в Австрия, където е на срещата ЕС - Африка, Борисов коментира глобата, наложена от ЕК на Българския енергиен холдинг и две от дружествата под \"шапката\" му - \"Булгаргаз\" и \"Булгартрансгаз\". Причината е заради блокиране на достъпа на конкуренти до ключова газова инфраструктура в България в нарушение на антитръстовите правила на ЕС. Енергийният министър обясни, че според ЕК трябва да има възможност българският оператор \"Булгартрансгаз” да бъде приватизиран и да влезе чужд оператор. На въпрос как ще реагира България след санкцията, Борисов заяви, че страната ни реагира вече повече от две години в преговорите, които водим с Европейската комисия.   Теменужка Петкова: Приватизация на \"Булгартрансгаз\" за нас е неприемлива Борисов за Жирардели: И аз като вас слушам. Това чух вчера Европа глобява със 77 млн. евро Българския енергиен холдинг Теменужка Петкова: Приватизация на \"Булгартрансгаз\" за нас е неприемлива Борисов за Жирардели: И аз като вас слушам. Това чух вчера Европа глобява със 77 млн. евро Българския енергиен холдинг", "date": "2018.12.18", "title": "\"Иначе заглавията щяха да бъдат: Борисов дава тръбите на България\""}
{"url": "http://clubz.bg/77328-shef_na_levski_nqmame_namerenie_da_posledvame_sydbata_na_cska", "text": "Думите са на изпълнителния директор на \"Левски\" Красимир Иванов по повод информации за дългове към НАП, към фирми, физически лица и т.н., които имат отношение и към лиценза на клуба. \"Берое\" би \"Левски\" в мъгла, тъжна Коледа за \"сините\" Той направи изявлението на брифинга за обявяване на новия спонсор на фланелките на \"сините\" - \"Ефбет\". Букмейкърската компания и досега имаше отношения с клуба, но новото споразумение е за повече пари и влиза в сила от 1 януари 2019 г. Иванов отрече, че има проблем с изплащането на заплати на футболисти:  Той не пропусна да отвърне на треньора на ЦСКА-София Нестор Ел Маестро, който често \"подкача\" клуба от \"Герена\" в изявления. В последното си изявление сърбинът с британски паспорт заяви, че \"Левски\" е загубил шансове за титлата и го чака скучна пролет, тъй като отпадна и от турнира за Купата. Красимир Иванов отрече ръководството на \"Левски\" да има проблем с оставането на треньора Славиша Стоянович. Словенецът трябва да посочи футболистите, от които има нужда. А Павел Колев нямало да откаже на \"Левски\" и да остане в БФС - поне Иванов не вижда причина това да се случи. \"Левски\" взема за директор висш кадър на БФС Договорът с \"Ефбет\" е за три години. Финансови параметри не бяха оповестени. \"Сините\" показаха и как ще изглеждат екипите с логото на компанията отпред, като в ролята на манекени влязоха Николай Михайлов и Станислав Костов. \"Левски\" обявява новия си генерален спонсор \"Левски\" взема за директор висш кадър на БФС \"Левски\" обявява новия си генерален спонсор", "date": "2018.12.18", "title": "Шеф на \"Левски\": Нямаме намерение да последваме съдбата на ЦСКА"}
{"url": "http://clubz.bg/77316-detektiv_sydi_netflix_zaradi_dokumentalen_film", "text": "Пенсиониран американски полицай съди студиото и стрийминг услугата Netflix за клевета, съобщи Engadget. Причината е популярното им документално шоу \"Създаването на убиец\" (\"Making a murderer\"). Сатанински храм съди Netflix за $ 50 млн. - прекопирали им идола То разказва за истинския случай на Стивън Ейвъри, американец от Уисконсин, изкарал 18 години в затвора за сексуално нападение и опит за убийство, оправдан с ДНК тест, и осъден за друго убийство през 2007 г - на Тереза Холбак, 25-годишна фотографка. Един от детективите, работили по втория случай, е Андрю Колбърн. Той съди студиото, тъй като епизод от двата сезона на шоуто намеква, че той е изфабрикувал доказателства, като същевременно е пропуснал ключова информация за убийството на Холбак.  Amazon вдига със сериали скоростта в надпреварата с Netflix Става дума за специфична сцена, която показва близък кадър на епруветка с кръв с дупка отгоре, което според Колбърн е резултат от обичайните процедури при пренасяне и съхраняване на доказателствата, не манипулация. Шоуто и преди е критикувано за неточности, а адвокатите на бившия полицай са се заели с трудна задача, тъй като делата за клевета от този тип в САЩ трудно се печелят. Netflix пък обаче може да загуби много пари в евентуално извънсъдебно споразумение. Пък и репутацията на вече популярното студио към видеострийминг услугата ще пострада сериозно. Amazon вдига със сериали скоростта в надпреварата с Netflix", "date": "2018.12.18", "title": "Детектив съди Netflix заради документален филм"}
{"url": "http://clubz.bg/77309-robot_za_dostavki_plamna_na_ulicata_video", "text": "Малък робот за доставки KiwiBot, който работи в университета Бъркли, Калифорния, пламна на улиците в американския град. KiwiBot се използва за доставки на храна от около година в кампуса на американския университет. Учени разработиха \"пожарогасител\" за батерии Подобно на Samsung Galaxy Note 7, смартфон, който стана преди години известен с тенденцията да се самозапалва, KiwiBot е имал проблеми с литиево-йонните си батерии. Те са пълни с леснозапалими вещества и в случая една е била дефектна, признаха създателите на робота. Минувач бързо е атакувал пламъците с пожарогасител. Сега обаче компанията ще изтегли всичките свои машини - над 100, за допълнителна диагностика. Дубай тества първи безпилотни таксита дронове Подобна опасност е една от причините хората да се притесняват от навлизането на роботи в ежедневието ни. KiwiBot само е изцапал паважа, но подобна случка с един дрон например може да доведе до смъртоносен инцидент или тежко нараняване. Дубай тества първи безпилотни таксита дронове", "date": "2018.12.18", "title": "Робот за доставки пламна на улицата (ВИДЕО)"}
{"url": "http://clubz.bg/77306-borisov_za_jirardeli_i_az_kato_vas_slusham_tova_chuh_vchera", "text": "Премиерът Бойко Борисов коментира във Виена новината, че мажоритарен собственик на \"Юлен\" АД е Марк Жирардели. Конфиденциално: Жирардели не казва от кого е купил \"Юлен\" преди 2 години И допълни. че в Австрия хората изкарват милиарди от туризъм: Междувременно след появилите се въпроси не е ли в конфликт на интереси министърката на туризма Николина Ангелкова като ресорен министър, чийто съветник Жирардели има интереси в този бизнес, от ведомството на Ангелкова решиха да уточнят, че не бил съветник, а посланик на българския туризъм. И то в периода декември 2014 година-началото на 2016-а. Това е изненадсващо предвид факта, че лично Ангекова преди седмица го представи като действащ посланик.  Марк Жирардели изведнъж стана собственик на \"Юлен\" Иначе Борисов днес допълни че европейските държави са длъжници на Африка. Той участва във форума на високо равнище ЕС - Африка, провеждащ се под егидата на Австрийското председателство на Съвета на ЕС, предаде \"Фокус\" И допълни: Той уточни, че днешната среща цели да насърчи частния сектор да инвестира повече в Африка, както и да се повиши нивото на образование там, с оглед и демографският бум, който се наблюдава на континента. Трябвало да се направи и необходимото да се задържат младите там, за да се повдигне нивото на този регион. Ако останем без Борисов И продължи: Борисов отбеляза, че до 2020 г. ЕК трябва да събере 43 млрд. евро във фондовете за Африка. Но фактът, че толкова много държави отсъстват от днешното заседание, е показателен. Според Борисов мерките, които ще се вземат по отношение на мигрантите, ще дадат ефект след десетилетия. Марк Жирардели изведнъж стана собственик на \"Юлен\" Ако останем без Борисов", "date": "2018.12.18", "title": "Борисов за Жирардели: И аз като вас слушам. Това чух вчера"}
{"url": "http://clubz.bg/77304-vejdi_rashidov_vs_priqtelski_krygove_pokraj_bnt_ot_efira_na_bnt", "text": "Нова остра атака срещу предаването на БНТ \"Култура БГ\" си позволи бившият министър на културата, сега депутат от ГЕРБ Вежди Рашидов. А критиката дойде от студиото на... сутрешния блок на същата телевизия. Рашидов обяви, че  , без да го назове, макар че друг културен всекидневен формат в ефира на националната телевизия няма. След което въстана срещу обхватното отразяване на художничката Ода Жон, която отнесе критика, че живее във Франция, и срещу световноизвестния аниматор и творец Теодор Ушев - без да го назове по име. Бившият министър на културата не улучи и името на филма \"Сляпата Вайша\", който получи номинация за \"Оскар\" в категорията си, но не спечели статуетката - тя отиде при продукция на Pixar.  Тук водещият на сутрешния блок плахо се намеси, че името на героинята от филма е Вайша, а не Айше. Но продължи с недоволството, този път заради автора на т. нар. Бронзова къща, която бе издигната в центъра на София след известни перипетии и открита с месеци закъснение. Проектът е на живеещия в Австрия български творец Пламен Деянофф. Според Рашидов обаче Самият Деянофф при откриването на Бронзовата къща през октомври заяви пред БНТ, че проектът му струва 2 млн. евро, финансирането е от спонсори и от австрийската страна, а Столичната община е осигурила средства за осветление и охрана. После пък се оплака, че законопроектите, които внася и са свързани с културата, \"му ги бавят\". Не стана ясно от думите на скулптора политик кой е този, който му ги бави, при положение че е депутат от управляващата партия ГЕРБ, а дневният ред на Народното събрание се реди от ръководството на институцията, което е на парламентарното мнозинство. Самият Рашидов пък е председател на парламентарната комисия по културата и медиите в 44-тия парламент - тоест дневният й ред зависи от самия него: А за откриването на новата си изложба \"Вежди - скулптури и акварели\", което е тази вечер в София и заради която всъщност бе поканен в сутрешния блок на БНТ, заяви:", "date": "2018.12.18", "title": "Вежди Рашидов vs \"приятелски кръгове\" покрай БНТ. От ефира на БНТ"}
{"url": "http://clubz.bg/77302-vtori_referendum_za_brekzit_ne_preferendum", "text": "Драмата с \"Брекзит\" все повече се заплита и британските всекидневници са пълни с възможни сценарии какво може да се случи и какъв изход може да се предложи за излизане от задънената улица, в която Великобритания се оказа, съобщава БТА. Един от най-известните коментатори на лондонския \"Гардиън\" - Поли Тойнби, противничка на излизането на страната от ЕС, е озаглавила своята статия \"Дясно съзаклятие води \"Брекзит\" и Великобритания към ръба на пропастта\". Според нея надвисващата икономическа криза изобщо не вълнува привържениците на \"Брекзит\". Те се борят със зъби и нокти за оцеляването на своя \"фантасмагоричен проект\". \"Гардиън\", който е привърженик на европейската идея, излиза с поредната редакционна статия, която критикува действията на премиерката Тереза Мей в тази критична ситуация. Според вестника тя преследва три цели. Всекидневникът вижда причината в противопоставянето в партията на Мей между тези консервативни депутати, които искат втори референдум, и онези, които искат \"твърд Брекзит\". Мей се надяваше всяка от тези групи да действа в свой интерес, но вместо това те взеха да си сътрудничат, спонтанно отхвърляйки нейното споразумение с Брюксел. Тя искаше да ги накара да избират между нейното споразумение, \"Брекзит без споразумение\" или да няма \"Брекзит\" изобщо. Твърдите привърженици на \"Брекзит\" обаче не смятаха, че нейното споразумение е в състояние да избегне втори референдум, докато привържениците на втори референдум в Консервативната партия не виждаха в нейното споразумение начин да се попречи на \"десните абсолютисти\" да се доберат до \"Брекзит без споразумение\". Така и двете крила в партията заклеймиха споразумението като \"слугинско\". Неуспехът на Мей да спечели на своя страна поне едната от тези две фракции е в основата на нейните парламентарни беди, отбелязва \"Гардиън\". В друга статия вестникът разглежда нарастващата вероятност от втори референдум като изход от задънената улица. Според автора той би бил оправдан, защото вече \"е ясно, че най-важното за страната решение от един век бе взето след кампания, белязана от лъжи, лични амбиции и вероятно руска манипулация\". Междувременно излязоха наяве нови факти за цената и последствията от напускането на ЕС. А щом фактите са други, то и хората може би вече мислят различно, отбелязва \"Гардиън\". Но веднага предупреждава, че има и много важни причини за опасения, ако отново се тръгне по този път. Затова според него по-добрият вариант е да има не референдум, а преферендум, т.е. да се формулира серия от ключови въпроси за отношенията с ЕС и този въпросник да се постави на гласуване, за да се изяснят предпочитанията на избирателите по всеки един от тях. Така политиците ще могат да узнаят какво точно избирателите одобряват или не одобряват в тези отношения и да съставят ясна картина към какво да се стремят в отношенията с ЕС, и биха били удовлетворени и двата лагера. А друг лондонски всекидневник - \"Индипендънт\", който ратува за това народът да има последна дума, т.е. втори референдум, отново отбелязва, че тази идея все повече набира сили, включително и сред определени среди в правителството, въпреки категоричното нежелание на премиерката. В аналитична статия вестникът разглежда вариантите как да бъде формулиран въпросът, като отбелязва, че всеки вариант има плюсове и минуси и ще има недоволни при всеки от тях.  Най-елементарно би било на електората да се зададе същият въпрос, както през 2016 г. - напускане или оставане в ЕС. Но този въпрос повтаря и грешката от предишния вот: какво всъщност означава \"напускане? Именно това е същността на безизходицата, в която правителството се озова сега, особено ако се повтори същият резултат. Друг възможен вариант е с два или три въпроса например: Оставане, одобрение на споразумението на ЕС или напускане без споразумение, или само с два от тези въпроси. Затова трябва сериозно да се помисли, ако се стигне до нов референдум, заключава вестникът.", "date": "2018.12.18", "title": "Втори референдум за \"Брекзит\"? Не, преферендум"}
{"url": "http://clubz.bg/77305-oon_osydi_ruskata_militarizaciq_na_krim_cherno_i_azovsko_more", "text": "Общото събрание на ООН одобри с 66 срещу 19 гласа внесена от Украйна резолюция за проблема с милитаризацията на Крим и акваториите на Черно и Азовско море, предаде ТАСС, като отбелязва, че 72 страни се въздържаха. В резолюцията се казва, че присъствието на руски военни в Крим противоречи на националния суверенитет, политическата независимост и териториалната цялост на Украйна. Осъжда се и строежът на мост през Керченския проток. Освен това Общото събрание осъжда нарастващото военно присъствие на Русия в части от Черно и Азовско море, както и наложените от нея ограничения върху преминаването на чуждестранни плавателни съдове. Събранието обаче отхвърли предложените от Иран и Сирия корекции, целящи да направят документа по-балансиран, отбелязва ТАСС. Конфликтът в Азовско море: какво крои Путин? Заместник постоянният представител на Русия в ООН Дмитрий Полянский подчерта, че повечето страни се въздържаха от гласуване, тъй като според него  Според руския дипломат с подобни решения  Той добави, че   Руският дипломат обвини САЩ, че се опитват да разпалят война между братските народи на Русия и Украйна, като се доставя оръжие на Киев и му се оказва всякаква подкрепа, включително военна. Руски ракети могат да поразят цяла Европа от Черно море По-рано снощи Общото събрание на ООН прие със 129 срещу 2 гласа и руската проекторезолюция за борба с героизирането на нацизма, неонацизма и други практики, които водят до ескалация на съвременните форми на расизма, расовата дискриминация, ксенофобията и свързаните с тях нетърпимост. 54 страни се въздържаха от гласуване. Предложеният от Русия документ съдържа 66 точки, в които се изразява \"дълбоко притеснение от героизирането под каквато и да било форма на нацисткото движение, неонацизма и бившите членове на СС, включително чрез създаване на паметници, мемориали и провеждане на публични демонстрации\". По силата на документа Общото събрание \"призовава за всеобща ратификация и ефективно осъществяване на Международната конвенция за ликвидирането на всички форми на расова дискриминация\", отбелязва БТА.  Руски ракети могат да поразят цяла Европа от Черно море", "date": "2018.12.18", "title": "ООН осъди руската милитаризация на Крим, Черно и Азовско море"}
{"url": "http://clubz.bg/77308-v_sofiq_razresheniq_za_stroej_za_10_mln_lv_za_polugodie_ot_2018_a", "text": "Само за първото полугодие на 2018 г. в София са издадени разрешения за строеж за около 10 млн. лв. За сравнение през цялата 2017 г. разрешенията за строеж са за около 11,6 млн. лева. Със статистиката на приходите на Столичната община по това перо се похвали главният архитект на София Здравко Здравков на семинар за представянето на проектобюджета на столицата за 2019 година, цитиран от „Фокус“. Той очаква приходите и за второто полугодие на отиващата си година да са значителни, но обобщенията още не са готови. Арх. Здравков обяви,че ще бъде създадена дългосрочна стратегия за развитие на София - „Визия за София“. По думите му предстои да се направят количествени сметки за проекта за мавзолей в двора на Военната академия. Нововъведения ще има и при рекламата в София: , заяви Здравко Здравков. Досега са премахнати над 500 рекламни елементи. Той обяви, че в Наредбата за градската среда на града ще има стандарти за настилките, градски стандарти и стандарти за монтаж на климатиците по фасадите на сградите.  , каза още главният архитект.", "date": "2018.12.18", "title": "В София - разрешения за строеж за 10 млн. лв. за полугодие от 2018-а"}
{"url": "http://clubz.bg/77314-brakonier_osyden_da_gleda_bambi_v_zatvora", "text": "Бракониер беше осъден да гледа анимацията на \"Дисни\" \"Бамби\"след като беше признат за виновен в убийството на стотици елени, съобщава Би Би Си. Ловецът от Мисури Дейвид Бъри-младши трябва да гледа филма поне веднъж месечно по време на своята едногодишна присъда. Той беше арестуван през август заедно с двама членове на семейството си за убийството на елени, на които вземал главите, а оставял труповете им да се разлагат. Това е един от най-големите случаи на бракониерство в историята на щата Мисури. Освен присъдата от една година затвор съдията нареди на бракониера \"да гледа филма на \"Дисни\" за Бамби като първото му гледане да бъде на 23 декември 2018 г., като след това поне веднъж в месеца да има по едно\". Това ще стане, докато излежава присъдата си в затвора. Историята на Бамби е трогателна - в началото на филма от 1942 г. ловец убива майката на малкия Бамби. Разследването за заляването на бракониера Бъри-младши е продължило над месец, то е стигнало и до баща му Дейвид Бъри-старши и до брат му Кели Бъри. Броят на убитите елени остава неизвестен, но става дума за няколкостотин, смятат разследващите.", "date": "2018.12.18", "title": "Бракониер осъден да гледа \"Бамби\" в затвора"}
{"url": "http://clubz.bg/77310-manchestyr_yunajted_uvolni_joze_mourino", "text": "\"Манчестър Юнайтед\" отпрати Жозе Моуриньо след два сезона и половина начело на \"червените дяволи\". Клубът съобщи за раздялата с официално съобщение. В неделя \"Юнайтед\" бе сразен от \"Ливърпул\" с 1:3. Отборът е на 19 точки от лидера и на 11 от четвъртия \"Челси\". Тимът играе слабо и дефанзивно, а треньорът се изпокара с много от основните си футболисти. \"Ливърпул\" се разправи със защитната философия на Моуриньо (СНИМКИ) Неофициално се твърди, че неустойката на португалеца възлиза на стойности между 12 и 22,5 милиона паунда. Въпреки това босовете на \"червените дяволи\" ще решиха на стъпката. Договорът на Специалния изтичаше през юни 2020 г. В съобщението се казва, че до края на сезона отборът ще бъде воден от временен наставник. През това време ръководството ще направи \"задълбочено проучване\" за постоянен треньор. Фенове събират пари за изгонването на Жозе Моуриньо Според Би Би Си и.д. мениджърът няма да е един от помощниците на Жозе - Майкъл Карик. Нито пък шефът на футболната академия на клуба Ники Бът. Британската обществена медия опровергава и информациите за бившия наставник на \"Арсенал\" Арсен Венгер. В първия си сезон начело на \"Юнайтед\", когато наследи Луис ван Гаал, Жозе Моуриньо спечели трофея \"Къмюнити шийлд\", а също така Купата на Лигата и турнира Лига Европа. След това обаче \"дяволите\" тръгнаха зле, макар че през миналия сезон заеха второто място във Висшата лига. В настоящия доскорошният властелин в Англия записа тъжен рекорд със своите 26 точки - най-слабият актив в историята на Премиърлийг. В средите на привържениците на клуба цари огромно недоволство от остарелия и дефанзивен начин на игра. Жозе Моуриньо не си говори с най-скъпия футболист в историята на \"Юнайтед\" - Пол Погба, когото закотви на пейката. Обтегнати са също така отношенията му с разжалвания капитан Луис Антонио Валенсия, с Антони Марсиал, Маркъс Рашфорд... Говори се, че една от причините Марсиал и Давид де Хеа да не искат да преподпишат договорите си е именно Моуриньо. Въпросът пред клуба сега е кой ще наследи Жозе. След оттеглянето на сър Алекс Фъргюсън \"Манчестър Юнайтед\" имаше четирима треньори - Дейвид Мойс, Райън Гигс (временно), Луис ван Гаал и Жозе Моуриньо. Като изключим Гигс, всички останали се провалиха. Фенове събират пари за изгонването на Жозе Моуриньо", "date": "2018.12.18", "title": "\"Манчестър Юнайтед\" уволни Жозе Моуриньо"}
{"url": "http://clubz.bg/77301-desislava_ivancheva_koq_e_prokuraturata_che_shte_me_obricha_da_ostana_bez_deca", "text": "Прокуратурата ни смазва и ние ставаме безмозъчни. Това заяви отстранената от поста кметица на „Младост” Десислава Иванчева. Подсъдимите за получаване на подкуп бивши кметица и зам.-кметица на столичния район \"Младост\" - Десислава Иванчева и Биляна Петрова, дадоха специално интервю за Виктор Николаев от Нова телевизия.  Петрова пък определи ареста, в който подсъдимите очакват присъда, като \"съвременен концлагер\". Като конкретен пример в подкрепа на това свое твърдение тя посочи, че мъже надзиратели наблюдават жените, докато ползват откритата тоалетна. Делото \"Иванчева\": Ваклин дошъл на портала на КПКОНПИ - поели го веднага Според бившата вече зам.-кметица атаката срещу нея и Иванчева вече се извършва \"под всякакви форми\". Дори защитничката й Ирен Савова била заплашвана. Петрова заяви, че са се оказали на мушката, защото само те повели  Бизнесменът Ваклин за Иванчева: Един самозабравил се велможа... Иванчева и Петрова отказаха да коментират публикуваните от сп. \"Правен свят\" записи от СРС-та, за да не \"улесняваме прокуратурата\". Но подчертаха, че много от изнесените до момента данни от държавното обвинение не били верни. Екскметицата бе категорична, че подкупи за лична облага никога от никого не е искала. Тя каза още, че допуска, че третият арестуван по случая - бившият кмет на \"Младост\" Петко Дюлгеров, може да е искал подкупи от нейно име: Десислава Иванчева е в ареста от 17 април, когато бе арестувана и държана окована в белезници над пет часа на централен столичен булевард. Според обвинението тя е бавила умишлено преписките на строителния предприемач Александър Ваклин и да ги задвижи е поискала от него 500 000 лева подкуп.  Окончателно: Десислава Иванчева и заместничката ѝ остават в ареста Оттогава Иванчева многократно се оплака от лошите условия в ареста и поиска да й бъде наложена по-лека мярка за неотклонение. Бизнесменът Ваклин за Иванчева: Един самозабравил се велможа... Окончателно: Десислава Иванчева и заместничката ѝ остават в ареста", "date": "2018.12.18", "title": "Десислава Иванчева: Коя е прокуратурата, че ще ме обрича да остана без деца?"}
{"url": "http://clubz.bg/77295-snqg_i_opasnost_ot_poledici_v_mnogo_rajoni_na_stranata", "text": "Облачността във вторник ще бъде плътна над цялата страна. Валежи от сняг ще има в Северна и много райони на Западна България. В най-източните райони и Горнотракийската низина ще вали дъжд. Привечер и през нощта срещу сряда дъждът на изток ще преминава в сняг, инфирмира Нова телевизия. В областите Габрово, Велико Търново, Търговище и Шумен новата снежна покривка до края на деня ще достигне 5-10 см. В Южна България - областите Бургас, Ямбол, Хасково и Кърджали, ще вали повече дъжд с количества до 25-30 литра на квадратен метър. Навсякъде има опасност от образуване на поледици. Температурите ще тръгнат надолу. През целия ден на север и на запад ще е около 0 градуса. Изключение правят само Черноморието и крайните югозападни райони, където живакът в термометрите ще се колебае около 5-6 градуса. В планините ще вали сняг, който ще спира привечер и в нощта срещу сряда. Ще бъде студено, с вятър със скорост до 20-30 км/ч. Температурите по високите върхове ще бъдат около минус 6-7 градуса, а в ниското - около 2-3 градуса. Активният в момента средиземноморски циклон преминава над Гърция, но бързо се отправя към Централна Турция. Затова и валежите у нас спират. В сряда от запад на изток ще започне разкъсване на облачността. Ще превалява слабо само в Източна България. Температурите обаче ще продължат да падат и в края на работната седмица ще бъдат около минус 5-6 градуса.", "date": "2018.12.18", "title": "Сняг и опасност от поледици в много райони на страната"}
{"url": "http://clubz.bg/77300-vrednite_emisii_na_kolite_v_es_padat_s_375_na_sto", "text": "Постигнато е споразумение за намаляване емисиите на въглероден диоксид на колите с 37,5 на сто до 2030 г., предаде Ройтерс. Така най-накрая бяха разрешени разногласията между страните производителки на автомобили и загрижените за околната среда евродепутати. Месеци наред ЕС бе разделен по въпроса колко стриктен трябва да бъде към емисиите като част от усилията за намаляване на парниковите газове с 40 на сто до 2030 г. ЕП: емисиите CO2 от нови автомобили трябва да намалеят с 40 процента Германия - най-големият автомобилен производител в Съюза с продукция за 423 милиарда евро за 2017 г., искаше по-високи лимити. Преминаването към електромобили би довело до щети на индустрията в тази сфера и съкращения. Представители на Европарламента и страните членки успяха да постигнат компромис след 9-часови преговори. Той е за намаляване до 2030 г. на емисиите с 37,5 на сто при колите и 31 на сто при вановете в сравнение с нивата от 2021 г. Постигнато бе споразумение и за междинен таван от намаляване с 15 процента и за двата вида автомобили до 2025 г. Разочарование обаче изрази базираната в Брюксел лобистка организация „Транспорт и околна среда“, отбелязва Ройтерс. Според нея процентите биха могли да бъдат по-високи. Въпреки това процентите в постигнатия компромис са по-високи от първоначално предложените 30 от Еврокомисията. Германия подкрепяше тази цифра. Други страни обаче, сред които Франция и Холандия, поискаха процентите да бъдат 35. А Европарламентът нястояваше за 40%. Според Германската автомобилна асоциация новите правила въвеждат високи изисквания, но няма да насърчат инициативи за преминаване към електромобили. Отделно утре страните от ЕС се очаква да обсъждат до какви проценти да бъдат намалени емисиите на въглероден диоксид при камионите.", "date": "2018.12.18", "title": "Вредните емисии на колите в ЕС падат с 37,5 на сто"}
{"url": "http://clubz.bg/77296-gubernatoryt_na_nyu_jork%C2%A0predlaga_uzakonqvaneto_na_marihuanata_za_zabavlenie", "text": "Губернаторът на Ню Йорк Андрю Куомо ще предложи в началото на следващата година на щатския конгрес да одобри законопроект, който разрешава консумацията на марихуана за развлекателни цели, предадоха ТАСС и Ройтерс, цитирани от БТА. Според поръчан от губернатора доклад, такова легализиране на марихуаната може да донесе над 1,3 милиард долара данъчни приходи годишно. Пазарът на легалната марихуана расте - $5,8 млрд. за 2016 в САЩ В момента консумацията на марихуана за развлекателни цели е разрешена в 10 американски щата и окръг Колумбия, а в други 33 се позволява продажбата за медицински цели.", "date": "2018.12.18", "title": "Губернаторът на Ню Йорк предлага узаконяването на марихуаната за забавление"}
{"url": "http://clubz.bg/77297-konfidencialno_jirardeli_ne_kazva_ot_kogo_e_kupil_yulen_predi_2_godini", "text": "Конфиденциално. Такъв бе отговорът на ски легендата Марк Жирардели на въпроса от кого е купил офшорката „Т.А.К. лимитед сървисис“, собственик на концесионера на ски зоната в Банско „Юлен“ АД. Както е известно, Жирардели реши да се афишира в понеделник следобед като собственик на дружеството, за което от години се говори, че е на шефа на Първа инвестиционна банка и председател на федерацията по ски Цеко Минев. Години наред държавата не даваше отговор на въпроса кой стопанисва най-големият ни ски курорт. Марк Жирардели изведнъж стана собственик на \"Юлен\" Жирардели гостува в сутрешния блок на Нова тв, за да даде някои отговори около понеделнишката новина. От думите му стана ясно, че е придобил дружеството през 2016 година след продължило четири години проучване и прехвърляне на дялове. На въпроса защо не се е афиширал като собственик на „Юлен“ през тези години предвид факта, че въпросът е във фокуса на обществото отдавна, ски легендата отвърна с лаконичното: Марк Жирардели иска среща с Борисов за Банско От кого купихте дружеството - попита водещата. А за връзките си с Цеко Минев посочи само: Жирардели отрече да е теглил кредити от български банки (разбирай, ПИБ) за осъществяването на сделката. Бойко Борисов: Всички знаем кой е собственикът на \"Юлен\", Цеко Минев Отрече да посочи и кой го е свързал със старите собственици. От думите му стана ясно, че фондът е продал „Юлен“ заради негативния отзвук у нас. Банско. Или за любовта на държавата към малоимотните граждани на Кипър Защо през офшорка?, попита водещата. А от отговора стана ясно, че структурата си я имало и така бил посъветван от адвокатите си. Но Жирардели намекна, че плановете му няма да се ограничат само с Банско. По повод спорния въпрос с площта на концесията, Жирардели отрече „Юлен“ да се разпростира над договореното. Както е известно, прокуратурата обяви, че дружеството стопанисва 165 ха при разрешени по договор 95,5 ха. Договорът обаче датира от далечната 2001 година и е по тогавашния Закон за подземните богатства. Според екоминистерството още тогава площта е сбъркана. Екоминистерството загубено в координатната система по казуса с Банско От думите му стана ясно и че „Юлен“ ще продължи усилията си за строителство на втори кабинков лифт в Банско, спорен от екологична гледна точка. Има или няма план за 300 км ски писти в Банско? Марк Жирардели иска среща с Борисов за Банско Бойко Борисов: Всички знаем кой е собственикът на \"Юлен\", Цеко Минев Банско. Или за любовта на държавата към малоимотните граждани на Кипър Екоминистерството загубено в координатната система по казуса с Банско Има или няма план за 300 км ски писти в Банско?", "date": "2018.12.18", "title": "Конфиденциално: Жирардели не казва от кого е купил \"Юлен\" преди 2 години"}
{"url": "http://clubz.bg/77298-qponiq_kupuva_amerikanski_samoleti_sreshtu_rusiq_i_kitaj", "text": "През следващите пет години Япония ще увеличи разходите си за закупуване на усъвършенствани изтребители, използващи технологията \"стелт\", ракети с голям обсег и други технологии, които да й позволят да подкрепя силите на САЩ, изправени пред китайската армия в западната част на Тихия океан, предадоха световните агенции, като цитират два нови документа на правителството. Това съобщи БТА. Плановете показват ясно амбициите на Токио да стане регионална сила в момент, когато засилването на китайската армия и възходът на Русия оказват натиск върху Япония. Япония планира да закупи 45 изтребителя Ф-35, използващи технологията \"стелт\", на стойност около 4 милиарда долара, в допълнение към вече поръчаните 42 изтребителя. 18 от новите самолети ще имат възможност за излитане от къса писта и вертикално кацане. Япония планира през следващите пет години да похарчи 25,5 трилиона йени (224,7 милиарда долара) за военна техника, с 6,4 на сто повече, отколкото предишния план. Съкращаването на разходите ще осигури още 2 трилиона йени за закупуване на военна техника, се казва в единия от документите. Плановете предвиждат и преоборудване на кораб, пренасящ хеликоптери в самолетоносач, носещ \"стелт\" изтребители Ф-35. Според представители на японското отбранително ведомство страната има нужда от по-добри сили за възпиране, подобряване на противоракетната отбрана и бойни самолети, за да се справи с потенциалните заплахи на фона на напрежението в региона. Критиците на тези планове смятат, че притежанието на самолетоносач ще даде на Япония възможност да нанася удари в нарушение на пацифистката конституция на страната.", "date": "2018.12.18", "title": "Япония купува американски самолети срещу Русия и Китай"}
{"url": "http://clubz.bg/77268-denaro_slabichkiq_neulovimiqt_kato_prizrak_mafiot", "text": "Живот и смърт, върховните категории на съществуването, не навсякъде могат да бъдат категорично дефинирани. Примерно в Сицилия на жаргона на мафията се прави разлика между мъртъвци и мъртви мъртъвци. Който вече не играе роля, е мъртъв. Примерно обезвластен бос, човек без последователи. Мъртви са единствено morti morti, мъртвите мъртъвци, пише  Явно цялата палитра между истинския живот и мъртвата смърт е възможна при Матео Месина Денаро, супербоса от Кастелветрано, провинция Трапани, когото наричат и U siccu (Слабичкия). Той е най-голямата загадка в Италия. L’invisibile (\"Невидимият”) е заглавието на посветена на него книга. Никой не казва, че през последните десет, дори двадесет години го е виждал. Ако все още е жив, в което вярват 200 карабинери и полицаи, ММД би следвало да е на 56 години. ММД е акроним на името му - Матео Месина Денаро. ФБР го смята за най-опасния престъпник след мексиканския наркобос Хоакин Гусман, известен с прозвището си El Chapo (Дребосъка). Но сега в Ню Йорк се води процес срещу него и той вече не е в списъка. В Палермо биха казали: \"El Chapo е мъртъв.\" Всеки път, когато в Сицилия разкриват банда, което води до рокади на върха (Cupola) на Коза ностра, италианците си спомнят за Матео Месина Денаро. Така беше и през миналата седмица, когато полицията задържа Сетимо Минео, 80-годишен бижутер от Палермо с множество престъпления в криминалната си биография, както и заподозрения като негов съзаклятник 45-годишен мъж. Но в сравнение с Матео Месина Денаро всички останали са дребни риби. Бос на Коза ностра си направил пластична операция в България В пресата се появяват едни и същи негови снимки от младостта му. Особено известна е фотографията, на която е със слънчеви очила и леко наклонена напред глава. Би следвало да е около 25-годишен. Преди няколко години изведнъж се появи подобна снимка, но на нея той е още по-млад – в син костюм на сватба, с часовник “Ролекс”, с цигара червено “Марлборо” в ръка. И на двете снимки е като истински плейбой. Превърна се в поп икона, в легенда. Месина Денаро не е типичен бос. Той е атеист в страна, където всички се уповават на Бог. Не се е изкачвал в йерархията на Коза ностра. Прекланя се пред изкуството и археологията, обожава скъпи дрехи и автомобили. Чете произведенията на френския писател Даниел Пенак, което става ясно от негова кореспонденция с бивш кмет на Кастелветрано. Не е женен, но е баща на дъщеря. Твърди се, че имал и други деца, както и многобройни изключително красиви любовници. Типично за всяка звезда. Но къде, по дяволите, се крие? Може би изобщо не е напускал Кастелветрано. Може би там го почитат като подобие на Робин Худ и го пази мрежа от съзаклятници, предприемачи и политици, дори може би и от части на италианските спецслужби. Твърди се, че през 2010 г. са го видели на стадиона в Палермо по време на мач между местния отбор срещу този на Генуа. Дали живее в Каракас, в Тунис, в Швейцария или в Германия? Говорило се е за всички дестинации в една или друга форма. Или пък в Испания, където в миналото често е бил? Като през 2006 г., когато си е оперирал очите в Барселона. В болницата се е регистрирал с истинските си лични данни – име, рождена дата, място на раждане. Дали се е чувствал недосегаем? Или пък някой е измислил всичко това с цел заблуда в негова полза? Матео се ражда като син на бос. Франческо Месина Денаро, наричан Don Ciccio, е поддържал тесни връзки с най-влиятелното семейство в града, банкерите от банка D’Alìs. Подаряват му недвижими имоти, отварят му всички врати. Бащата учи любимия си син на бизнес: изнудване, подкопаване на местната власт, убийства, търговия с наркотици. Десетилетия наред и бащата се е укривал. Но не е възможно да потънеш в неизвестност без закрила, без умишлено отвръщане на очи, без мълчание. Don Ciccio издъхва в леглото си от инфаркт в Кастелветрано. По настояване на съпругата му трупът е изложен пред древните порти на града. Поставят го под маслиново дърво, покриват го със скъпо покривало от рядка черна овча вълна, виждат се само лъскавите обувки. В джобовете на сакото са поставени фигурки на светци. Епископът на Палермо изпраща проповедник за опелото. Годината е 1998-а, обичният син не присъства. През 1993 г. Матео Месина Денаро потъва в неизвестност, когато срещу него е издадена заповед за арест заради извършени четири убийства. По онова време е участвал във всички големи бомбени атентати на континента, също при атентатите срещу Джовани Фалконе и Паоло Борселино. Твърди се, че дори изрекъл: Но по времето на боса на босовете Тото Рийна и Бернардо Провенцано Матео Месина Денаро е дребна риба в Коза ностра. Когато залавят Провенцано, в скривалището му откриват бележки на Денаро с кодове, наричани “пицини”, чрез които мафиотите общуват помежду си. Подписвал ги е като Алесио. И до днес е загадка защо Провенцано е съхранявал бележките. Денаро доразвива метода, разширява мрежата на куриерите, осъвременява кодовете. Щом бележката е прочетена, незабавно трябва да се изгори. Веднъж полицаи снимат двама възрастни мъже, когато под скала оставят обвита в тиксо бележка за Денаро. Може би това е бил първият етап от едно дълго пътешествие. Никога обаче силите на реда не успяват да се доближат до Денаро. Тереза Принчипато, прокурорка от Палермо, посвещава осем години от кариерата си на издирването на супербоса, преди наскоро да бъде преместена в Рим. По нейно разпореждане са арестувани братовчеди, чичо, племенници, заподозрени бизнес партньори, приятели от средите на търговци на произведения на изкуството. Братът в момента е в строго охраняван затвор. Стратегията на прокурорката Принчипато, известна като “опожарена земя”, не доведе до нищо. В подземния свят се питат защо босът е допуснал всичко това, без да реагира. Тото Рийна с прозвището Чудовището би наказал държавата с атентати, щеше да нареди убийствата на съдии и полицаи. Но пък може и това да е част от плана. Новата мафия убива колкото се може по-рядко, за да може държавата да остави на спокойствие върховния стратег. Веднъж Принчипато изрече: По всяка вероятност безследно. И изготвената от полицията снимка фантом на Месина Денаро вече е със 7-годишна давност. Имаше и спекулации, че си е направил трансплантация на лице. Матео Месина Денаро се издигна и забогатя. Твърди се, че управлява цялата икономика на провинцията – супермаркети, молове, ресторанти, туристически обекти. Произвеждал вина, зехтин, сирене. Също и екоток. Веднъж Рийна му се присмял: Състоянието му се изчислява на 10 милиарда евро, но сумата не включва печалбата от търговията с наркотици. С 10 милиарда евро той е един от най-богатите италианци, дори може би най-богатият. При всеки пореден арест се твърди: И това от години. Наскоро при представяне на книга в Рим Федерико Кафиеро де Рахо, шеф на националната Служба за противодействие на мафията, беше запитан от публиката: Цялата зала избухна в смях. Естествено че хората се смяха поради наивността да се мисли, че Де Рахо публично би оповестил хода на издирването. Но хората се смяха и поради факта, че звучи като виц – цели 25 години, четвърт век издирване на престъпник. Върховният ловец на мафиоти отговори: Близо? Неотдавна Де Рахо заяви, че било нечувано човек като Денаро все още да е на свобода. Липсвала политическа воля: Но в Кастелветрано мислят единствено за Слабичкия. Има толкова много полиция като в никой друг град в Италия. Няма и квадратен метър, където да не са поставени подслушвателни устройства. Но призракът е не само невидим, а явно и съвсем тих.", "date": "2018.12.18", "title": "Денаро Слабичкия - неуловимият като призрак мафиот"}
{"url": "http://clubz.bg/77303-danail_kirilov_za_konfiskaciqta_stiga_s_tiq_tvyrdeniq_za_revolyuciq_i_bolshevizym", "text": "Така законовото острие на т. нар. \"гражданска конфискация\" - шефът на правната комисия Данаил Кирилов (ГЕРБ), обясни пред БНР защо заедно с депутата от ДПС Хамид Хамид внесоха пореден блиц-законопроект за промяна в антикорупционния закон, дава нови права на Пламен Георгиев  да го вози и охранява НСО, подчинените му да са с маски, да привикват хора, сроковете на проверка да са дълги, а според доста юристи - безконтролни и безкрайни. Затова пък  заемащи висши публични длъжности. За тях така отпада задължението да декларират имуществото си и конфликт на интереси. Съветниците са най-големият брой пряко избираеми във властта хора - около 5400 души. Това са кадрите, вземащи решенията за управлението на всички 265 общини в страната.  Кирилов каза още, че не се дават нови права на Комисията за противодействие на корупцията и отнемане на незаконно придобито имущество (КПКОНПИ). Според него няма никакви нови правомощия на комисията, а само се детайлизират действащите такива. Кирилов обясни и защо шефът на комисията трябва да ползва кола и охрана от НСО. Той обясни и защо се налага втори законопроект по тези теми, след като вече бяха приети промени в закона, според които процедурата за отнемане на имущество може да продължи дори ако обвиняемият се окаже невинен.  - каза още Кирилов. Той посочи, че в проекта пише, че максималният срок е 3 години. Но на питане - че практиката на Комисията е да иска предварителни запори и това не прави ли дори този срок огромен, ако накрая проверяваният се окаже редовен, Кирилов отвърна, че това не било така. Моментът бил \"оптимален във времето\", а сроковете били индикативни за предстоящото обществено обсъждане, т.е. \"биха могли да бъдат и още по-кратки\". Никой не е \"против\" спешния ремонт на антикорупционния закон Интересен диалог се получи с водещата Силвия Великова за мнението на Кирилов, изразено на  Правна комисия преди дни, когато подкрепен с присъствие от главния прокурор Цацаров, от Пламен Георгиев, от министрите Цецка Цачева и Младен Маринов, той каза: - Не, не спорваме това право - това право е установено и в процесуалните закони, и в ЗСВ. Коментирали сме подробно тълкувателната дейност на върховните съдилища, знаеме за амбициите на съответния върховен съд. -  Но тълкувателната дейност и в двете й проявления има установен регламент в процесуалните закони и са ясни сулчаите, в които тя се осъществява. Аз не бих искал да коментирам процедурни въпроси, които касаят конкретно Върховния касационен съд. Споделих лично мнение, че когато иде реч за особено адиминстративно-конфискационно производство, би било редно да участва и Наказателната колегия на ВКС, т.е. - това да бъде общо събрание  На отричам нищо, което е записано в закона. Въпросът е как е поставен въпросът.\" Нататък водещата не успя да \"изплува\" от мисълта му за въпроса с поставянето на въпроса.", "date": "2018.12.18", "title": "Данаил Кирилов за конфискацията: \"Стига с тия твърдения за революция и болшевизъм!\""}
{"url": "http://clubz.bg/77292-celta_na_ruskiq_trol_sej_lyji_za_da_ne_vqrvat_na_istinata", "text": "Все още те са само неколцина: 14 експерти по комуникациите и анализатори на Европейската служба за външна политика работят за т.нар. East StratCom Task Force. Оперативната група на ЕС за стратегическа комуникация с източното съседство беше създадена преди три години – за да проучи в каква степен европейската общественост става жертва на руски дезинформационни кампании в интернет. Оттогава насам групата е регистрирала 4500 подобни случая и е разкрила механизмите на въздействие, техниките и намеренията на руските източници. ЕС сега смята да мине в настъпление, но не с методите не руснаците, а чрез разяснителна дейност сред европейската общественост. ЕС увеличи бюджета на работната група за 2019 година на 5 милиона евро и смята да увеличи числеността на експертната група с още 50 души – включително и поради предстоящите европейски избори. С тези мерки ще се противодейства на опитите на Москва да оказва влияние върху евроизборите, както това бе направено по време на президентските избори в САЩ. Как функционират тези целенасочени кампании показва ярко случаят с покушението срещу двойния руски агент Сергей Скрипал. След като бе установено, че той и дъщеря му са били отровени с нервнопаралитичното вещество \"Новичок\", британското правителство посочи обвинително с пръст към Москва, а оттам реагираха просто светкавично. Из различни сайтове и социалните медии бяха пуснати поне 20 различни версии, поставящи под въпрос британското становище. А в украинския конфликт руските тролове се опитаха да окажат целенасочено въздействие над три основни групи в Германия – изселниците от бившия СССР, дяснопопулистката „Алтернатива за Германия“ и Левицата. Мотото на кампанията гласеше: Повечето обикновени потребители трудно могат да идентифицират фалшивите новини. Последни проучвания показват, че дезинформациите в мрежата се разпространяват шест пъти по-бързо, отколкото истинските информации. Затова държавните и правителствени ръководители на страните от ЕС смятат, че са нужни спешни действия. В основата на тяхната информационна офанзива е общ план за действия, който трябва да бъде осъществен от Еврокомисията. Европейските институции и страните-членки ще бъдат свързани в обща информационна мрежа. Ще има взаимодействие и с частния сектор в лицето на компании като  Туитър, Гугъл и Фейсбук, а така също и с НАТО, както и с групата на Г- 7. Целта е чрез засилен обмен на информации да се активизира и ускори общата борба срещу фалшивите новини. Предвидено е да се създаде система за ранно предупреждение, която в реално време да обръща внимание на руските дезинформационни кампании. Европейската общественост трябва да бъде своевременно предупреждавана и предпазена от фалшивите новини в интернет. С досегашните средства това няма как да стане – в момента има само един бюлетин, чиито информации са предназначени за вътрешна употреба и за журналисти.", "date": "2018.12.18", "title": "Целта на руския трол: сей лъжи, за да не вярват на истината"}
{"url": "http://clubz.bg/77290-%E2%80%9Cnikoj_ne_trqbva_da_e_zalojnik_na_ukrainskata_vytreshna_politika_no_ruskata_agresiq_ne_e_chast", "text": "Така отговори на въпрос на Клуб Z американският специален представител в преговорите за Украйна - посланик Кърт Волкър. Той участва във видеоконферентна връзка с журналисти в Брюксел. Клуб Z помоли Волкър да коментира изказването на българския президент Румен Радев от 30 ноември, че Европа не трябва да става заложник на украинските вътрешна политика и амбиции. Молбата към дипломата бе да направи коментара в контекста на разногласията сред страните членки на ЕС относно бъдещи действия срещу Русия. Радев: Европа да не става заложник на украинската вътрешна политика След като каза, че никой не трябва да бъде заложник, Волкър продължи: След това обаче американският представител каза: Конфликтът в Източна Украйна продължава. Всяка нощ има насилие, минохвъргачен, снайперистки, артилерийски огън. Това трябва да спре, смята посланик Волкър. Позицията на САЩ и това, което всички искат да видят, е мир и сигурност за местното население. Прилагане на Минските споразумения ще се наблюдава тогава, когато хората в Донбас ще имат достъп до хуманитарна помощ и ще могат да се завърнат по домовете си. Спазването на договореностите обаче означава още нещо: Колкото до проведените през ноември избори в самообявилите се Донецка и Луганска народни републики (ДНР и ЛНР), Волкър отбеляза, че вотът е проведен в контролирана и окупирана среда в две незаконни единици. Едни истински местни избори биха помогнали за възстановяването на украинския суверенитет и териториалната цялост на страната. Руската страна обаче не желае споразумение, каза Волкър. Той стигнал до този извод след кореспонденция с руския си колега, водена през лятото и ранната есен. Москва продължава да отрича, че е замесена в събитията в Източна Украйна. Лавров: Украинските моряци отиват на съд Волкър бил готов да пътува до Москва. В това време обаче Русия нападнала украински кораби в Черно море пленила моряците на тях. И при това положение американският дипломат няма как да отиде в Москва. Руската атака срещу украинските кораби е много сериозна, тъй като е свързана с две неща. Русия категорично отказва да освободи украинските моряци, отговори дипломатът на журналистически въпрос. В Москва твърдят, че има някакъв законен процес, който ще отнеме месеци. Но той всъщност не е законен, тъй като тези хора са задържани незаконно. Но Волкър се надява, че Кремъл ще направи жест преди Коледа. Американският представител е убеден, че режимът на санкции се отразява на Русия. Налагането на нови санкции при всеки нов случай на агресия от страна на Москва би могло да доведе и до възпиращ ефект. ЕС се заема с тока и газа в Украйна Волкър сподели също, че е обсъждал с представители на ЕС нов пакет от санкции срещу Русия заради кризата в Азовско море. Дебатът в Европа ще бъде за това дали това да бъде отделен пакет или да бъде свързан с този за Крим. Дипломатът обаче намекна, че няма да е изненада, ако в близките месец или два бъдат взети допълнителни наказателни мерки и да бъдат добавени още имена на санкционирани лица. Представителят на САЩ посочи, че има правителства като например това на Италия, които биха искали да могат да вдигнат санкциите срещу Русия. Те искат да насърчат търговията и да подкрепят дребния  средния бизнес. Кърт Волкър е на мнение, че твърденията за предстоящи украински провокации в Донецка област и Мариупол са дело на проруски сепаратисти, които се опитват да отвлекат вниманието от това, което върши Русия. Тези твърдения биха могли да бъдат и начин за прикриване на възможни руски атаки. Американсктият емисар се надява това да не се случи, но признава, че е възможно. Посланик Волкър разкритикува Унгария, която в момента блокира сътрудничеството на Украйна с НАТО. Причина са претенциите на Будапеша за правата на унгарското малцинство в бившата съветска република. Според Волкър и двете страни имат право. Украйна – че настоява всички живеещи там да знаят местния език, а Унгария – че малцинствата имат правото да изучават майчиния си език. Това нещо би могло да бъде разрешено двустранно на базата на европейските ценности. И то не би трябвало да превръща в заложник отношенията между Киев и Северноатлантическия пакт. Лавров: Украинските моряци отиват на съд ЕС се заема с тока и газа в Украйна", "date": "2018.12.18", "title": "“Никой не трябва да е заложник на украинската вътрешна политика. Но руската агресия не е част от нея“"}
{"url": "http://clubz.bg/77294-di_velt_ruskoto_posegatelstvo_kym_evropa", "text": "Според американския жаргон “Mahogany Row” е облицованият с балогородна дървесина седми етаж на иначе непривлекателната сграда на Държавния департамент ( ), който до неотдавна направляваше американската политика от Сеул до Щутгарт. Но отмина времето на ясни компетенции и съотношение на силите и то за дълъг период напред. Дали ще се докаже нелегално сътрудничество с руснаците или не, Доналд Тръмп се държи така, като че ли действа по сценарий на чужда вражеска сила. Той уволнява по образ и подобие на феодали или пък така, както глезено дете чупи играчките си. Две години след встъпването на Тръмп в длъжност все още много постове не са заети, а някои неподходящи кандидати на Белия дом почти нямат шанс да бъдат одобрени от Сената. Много дипломати, все едно дали са от кариерата или са избор на президента, все още гадаят какво ще се случи с тях и по-важното – как световната сила иска отново да формира световна политика, когато липсват средства, специалисти, световен опит, познаване на съответните държави и други особености на външната политика и политиката на сигурност в глобален мащаб. Американските дипломати едва сега разбират какво в крайна сметка означава да служат на “at the President,s pleasure” (както е угодно на президента). След две години Тръмп в “Mahogany Row”, както и във Вашингтон, цари дълбоко отчаяние. Често се цитира Хамлет: «There is method in the madness» (“Лудост ли е, има метод”). Съюзниците на Америка в Европа и Азия трябва да прозрат, че световната сила все повече гледа като на бреме световния ред Pax Americana, на който години наред те базираха сигурността си. Още по-лошото е, че Америка загуби големия компас и е на път окончателно да разгроми остатъците от световния ориентир. Съюзниците, преди всичко Германия, трябва да се запитат, дали при по-добри времена са сторили достатъчно, за да може въпреки всичко при по-лоши времена като днешните думата им да има тежест. През май на 1989 г. президентът Джордж Буш старши предложи на германците “Partnership in Leadership” («Партньорство в лидерството»). Споменът доказва колко много междувременно е проиграно относно световния ред, сигурност и предвиди и мост. Мизерията в американското външно министерство е само един от многото симптоми, че дните на Pax Americana са преброени и че започва нова игра: по правилата, които тепърва трябва да бъдат намерени, да се извади поука от исторически събития, които доведоха до злини, както и че не може да се поеме световна отговорност с персонал с липса на опит. Америка зад два океана и ледените пустини на Северния полюс може да си позволи повече грешки, отколкото която и да било друга страна, включително Европа, преди да се стигне до противодействие и обрат. Би било чудо и противно на законите на физиката, на историята и властта, ако Кремъл, и то не отсега, не се стремеше да използва хаоса, за да си възвърне изгубената мощ. Не става дума за фалшиви обещания, жажда за власт и свръхапарата на Съветския съюз. По-скоро е ветото по отношение на всички европейски въпроси, наложено от царете по време на Виенския конгрес и под друга форма беше цел след Октомврийската революция. Или пък лоялността на онези 25 милиона етнически руснаци, които след мразовитите постсъветски дни в Санкт Петербург Путин непрестанно искаше да закриля, все едно дали хората го желаеха или не. Става дума преди всичко за Украйна, но както се казва, апетитът идва с яденето. Руското пространство, наричано от Путин “руски свят”, от гледна точка на границите не може да се определи. От Америка и конкретно от Белия дом се отправя странно искане, наложено преди няколко години от клуба “Валдаи” в Сочи: Растат шансовете от това да се роди неоруски диктат над Европа, колкото повече Вашингтон се затваря в себе си. Природата и властта не търпят вакуум. Геополитическите размествания на пластовете и трансформациите, които бяха задвижени през 80-те години на миналия век, далеч не са постигнали целта си, нито им се вижда края. Напротив. Със своеобразния си стил Доналд Тръмп непрестанно провокира непредвидимост на бившата глобална сила САЩ. Путин няма да пропусне да трупа позитиви в световен мащаб, преди всичко с поглед към Европа. Сега е мислимо да се случи онова, което благодарение на САЩ по времето на студената война Съветският съюз не успя да постигне – да влияе върху Европа. Сергей Караганов, декан на факултет към елитния Университет по икономика в Москва и главен съветник по геополитика на Борис Елцин, а днес и на Путин, наскоро представи пред “Ди Велт” виждането си относно руските амбиции за създаване на пространство от Шанхай до Лисабон. За европейците нещо като обединени щати в Далечния Запад с Русия като решаваща сила в евразийския център. Според учения западният период на руската история клонял към своя заник. В културно отношение Русия все още се чувствала европейска страна, но не и политически. А и без това по отношение на технологиите Азия вече била с лидерски позиции. Но не всичко в голямата игра за равновесие или хегемония е приключило. Колкото повече Вашингтон сам се демонтира, толкова повече Русия иска отново да е световна сила. Но рано или късно цената на този обрат включва и обвързаност с Китай, което от стратегическа и културна гледна точка не е по вкуса на руснаците. Наред с това рано или късно трябва отново да се дефинират съдбата и богатстава на Сибир. Според европейците тогава руснаците ще прозрат, че редът Pax Americana, който сега е в развалини, не е бил толкова лоша идея.", "date": "2018.12.18", "title": "\"Ди Велт\": Руското посегателство към Европа"}
{"url": "http://clubz.bg/77291-protestyt_sreshtu_orban_peti_poreden_den", "text": "Няколко хиляди унгарци излязоха снощи за пети пореден ден на протест срещу премиера Виктор Орбан пред сградата на държавната телевизия в Будапеща, въпреки минусовите температури, предаде Асошиейтед прес. \n\tДепутати от всички опозиционни партии излязоха на временна трибуна, за да обявят, че протестите ще продължат, докато не им бъде позволено да прочетат исканията си по държавната телевизия. И рече Юнкер: Нека кампанията срещу Орбан започне сега! Протестите започнаха срещу закон, който на практика позволява възстановяването на шестдневната работна седмица, ако служителят се съгласи. Изплащането на надбавките за извънреден труд обаче може да се забавя до три години. Според правителството законът ще намали недостига на работна ръка в процъфтяващи сектори и ще даде на работниците възможност да печелят повече. Исканията на протестиращите обаче се разшириха, като вече включват премахване на корупцията, създаване на независима съдебна власт и гарантиране на неутралитета на държавните медии, отбелязва АП. \n\tПо-рано вчера група от 10 унгарски депутати влезе в сградата на Унгарската държавна медийна компания в Будапеща. Някои от тях бяха изведени от охраната. Според депутатите полицията е последвала заповедите на частните охранители, извеждайки ги от медията, вместо да защити правото им да влизат в обществени сгради, пише БТА.", "date": "2018.12.18", "title": "Протестът срещу Орбан - пети пореден ден"}
{"url": "http://clubz.bg/77293-dokladi_namesata_na_rusiq_v_izborite_v_sasht_bila_mnogo_po_golqma", "text": "Руската намеса в социалните медии в президентските избори в САЩ от 2016 г. е била по-разпространена, отколкото се е смятало първоначално и е включвала опити да бъдат разделени американците по раса и радикална идеология, се казва в два експертни доклада, оповестени от сенатори от Републиканската и Демократическата партия на САЩ, предаде Ройтерс. \n\tРуската правителствена Агенция за интернет изследвания в Санкт Петербург се е опитала да манипулира американската политика, се казва в докладите, единият от анализаторите на социални медии \"Ню Нолидж\", а другият от екип на Оксфордския университет съвместно с анализаторската фирма \"Графика\". Тръмп позволи санкции за намеса в американските избори В двата доклада до голяма степен се потвърждават изводите на американското разузнаване, но се дават повече подробности за руската дейност, която се развива от години и продължава и в наши дни. \n\tНапример руски тролове са се опитали да насърчат сепаратистки движения в щатите Калифорния и Тексас. Освен това руснаците са разпространявали сензационни, конспиративни и други форми на некачествени политически новини и дезинформация сред гласоподаватели от всички части на политическия спектър. \n\tРуски тролове например са приканяли афроамериканци да бойкотират изборите или да следват неверни процедури за гласуване, а същевременно са насърчавали консервативни избиратели да са по-конфронтационни. Откакто Доналд Тръмп бе избран за президент през 2016 г. руските тролове са поствали призиви към латиносите в САЩ да нямат доверие на държавните институции. Целта на руския трол: сей лъжи, за да не вярват на истината Руснаците са водели \"обхватни операции против Хилъри Клинтън\" като усилия да организират мюсюлмани да проведат демонстрация в нейна подкрепа.  \n\tРуски хакери са атакували републикански сенатори като Марко Рубио, Тед Круз, Линдзи Греъм и покойния вече Джон Маккейн, както и бившия шеф на ФБР Джеймс Коми, специалния прокурор Робърт Мълър и основателя на Уикилийкс Джулиан Асандж. Целта на руския трол: сей лъжи, за да не вярват на истината", "date": "2018.12.18", "title": "Доклади: Намесата на Русия в изборите в САЩ била много по-голяма"}
{"url": "http://clubz.bg/77285-shefyt_na_kpkonpi_s_ohrana_kato_glaven_prokuror_obshtinarite_nqma_da_deklarirat_imoti", "text": "И... предстои още един, този път голям ремонт на т.нар. антикорупционен закон - четвърти поред, откакто въпросният закон бе приет и влезе в сила на 23 януари 2018 г. Тоест преди няма и година. Този път законопроектът е с двама вносители - това са председателят на правната комисия в парламента Данаил Кирилов (ГЕРБ) и заместникът му от ДПС Хамид Хамид. За предстоящите мащабни промени Кирилов съобщи преди седмица, докато се приемаха на първо четене \"спешните\" текстове, целящи да неутрализират тълкувателно решение на Върховния касационен съд. Сега вече ремонтът в 34 параграфа е внесен в Народното събрание. Гласуването му остава за догодина.  За КПКОНПИ, поддръжниците ѝ и другите накратко Антикорупционният закон - гордост на ГЕРБ и партньори - на спешен ремонт Ако този текст бъде приет, то съветниците няма да имат задължение да декларират имуществото си и конфликт на интереси. Според вносителите това е оправдано така: Разширява се и кръгът от служители на КПКОНПИ, които имат право и на защитни средства за опазване на сигурността им, и на такива за укриване на самоличността им, гласи още проектът. С други думи - доузаконява се носенето на качулки и маски от кадри на КПКОНПИ. Досега публично известен е един случай, в който лице, заемащо висша публична длъжност, е било повикано за обяснения в КПКОНПИ, но не се е явило. И това е председателят на Върховния касационен съд Лозан Панов. Той е на мушката на КПКОНПИ заради имуществената декларация, която подаде в Инспектората на Висшия съдебен съвет, вместо пред Сметната палата, чието звено за деклариране на имущество вече е част от антикорупционната комисия. Случаят с Панов е от времето, когато законодателството се променяше. Панов получи глоба, която обжалва пред съда. КПКОНПИ обаче намери основания да го привика за обяснения. Според Панов, тъй като работата на КПКОНПИ подлежи на съдебен контрол, призоваването за обяснения на председателя на ВКС е нарушение на принципа за независимост на властите.  Сагата \"Пламен Георгиев vs Лозан Панов\" тече в епистоларен вид от няколко седмици и засега няма окончателна развръзка. КПКОНПИ към Лозан Панов: \"Явете се на разпит.\" Той: \"Няма!\" КПКОНПИ, част II: Лозан Панов използва ВКС, за да се постави извън закона По-широк достъп до информационната система на БНБ за паричните задължения на клиенти, както и до регистъра за номера на банковите сметки, техните титуляри и упълномощените да се разпореждат с тях, до инфорацията за наличие на запори по сметки, както и за лицата, наематели на сейфове в банки, и техните пълномощници ще получи още КПКОНПИ според законопроекта. Разширява се и достъпът до данъчноосигурителна тайна при работата на комисията, става ясно още от поправките и мотивите към него. Дава се и допълнителна възможност за разкриване и на търговска тайна, и на банкова тайна с искане до компетентен съд. В момента КПКОНПИ има задължение в 3-месечен срок сред края на проверката си да внесе в съда искове за отнемане на имущество. Новият срок, предложен от Кирилов и Хамид, е двойно по-дълъг - 6 месеца. Тази поправка идва в комбинация с друго предложение - но по \"спешните\" промени в закона заради търкувателното решение на ВКС. А именно - в момента КПКОНПИ има срок от 1 година с право на еднократно удължаване до 6 месеца за извършване на проверка на имущество. Според настоящата власт този срок е пожелателен, а не задължителен, но Данаил Кирилов предлага в закона изрично да се запише, че нарушаването му не е основание за прекратяване на дела за отнемане на имущество. Хамид пък има и още една идея - срокът за проверката да се удължи до 1 година и 6 месеца, а допустимото удължаване с до 6 месеца да стане до 18 месеца в случаите, в които се очаква предоставяне на информация от друга държава. Колко ни струват незаконните конфискации на имущество? Тайна. Депутатите от ГЕРБ и ДПС искат да предоставят и още една извънредна привилегия на КПКОНПИ - а именно институцията да е освободена от всички държавни такси при водене на дела - независимо от резултата от тези дела. Антикорупционният закон - гордост на ГЕРБ и партньори - на спешен ремонт КПКОНПИ към Лозан Панов: \"Явете се на разпит.\" Той: \"Няма!\" КПКОНПИ, част II: Лозан Панов използва ВКС, за да се постави извън закона Колко ни струват незаконните конфискации на имущество? Тайна.", "date": "2018.12.18", "title": "Шефът на КПКОНПИ с охрана като главен прокурор, общинарите няма да декларират имоти  "}
