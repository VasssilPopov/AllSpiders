{"url": "http://clubz.bg/60041-rahoj_razpusna_vlastta_v_katalunq_i_otstrani_puchdemon", "text": "Той допълни, че от власт са отстранени регионалният премиер Карлес Пучдемон, вицепремиерът Ориол Жункерас и всички техни съветници. По-рано Сенатът гласува за задействане на член 155. Той предвижда временно отнемане на автономията на Каталуня, отстраняване на правителството и свикване на предсрочни регионални избори. Това бе в отговор на днешното обявяване на независимост от страна на парламента на Каталуня. Каталуня обяви независимост. Мадрид ѝ отне автономията Освен това се закриват всички представителства в чужбина на автономна област Каталуня. Остава открито само представителството в Брюксел. Ще бъдат назначени административни органи за изпълнение на дадените от Сената директиви. Уволнен е и шефът на автономната каталунска полиция Пере Соле. Накрая премиерът благодари на опозицията в лицето на социалистите и \"Сиудаданос\", защото го подкрепиха. Европа контактува само с Испания. Юнкер не иска 95 държави членки на ЕС По-рано стана ясно, че правителството в Мадрид ще сезира Конституционния съд и ще поиска да бъде обявено за невалидно днешното гласуване на независимост от страна на парламента в Барселона. В понеделник пък Главната прокуратура в Мадрид ще депозира пред Върховния съд иск срещу правителството на Каталуня и ръководството на парламента в Барселона за бунт срещу държавата. Такова престъпление се наказва в Испания със затвор до 30 години Европа контактува само с Испания. Юнкер не иска 95 държави членки на ЕС", "date": "2017.10.27", "title": "Рахой разпусна властта в Каталуня и отстрани Пучдемон"}
{"url": "http://clubz.bg/60018-inspektoratyt_ne_dade_borislav_sarafov_da_proverqva_sledovateli", "text": "Инспекторатът е прекратил проверката, инициирана от зам. главния прокурор Борислав Сарафов срещу следователи от НСлС. В обхвата ѝ попадаше и доскорошният директор на Националното следствие (и зам. главен прокурор \"по дифолт\") Евгени Диков, който пък вече е член на ВСС. Атаката на Борислав Сарафов съвпадна по време с подписания от  по време на разследването на жп аварията в Хитрино. Борислав Сарафов отива в НСлС, машинистите от Хитрино отиват на съд Тогава Сарафов изненадващо се появява на оперативна среща на разследващите (основно екип, пратен от НСлС-София), започва да ги ругае, че се интересуват само от ишиас и лумбаго, че са деквалифицирани, защото не са повдигнали мигом обвинение срещу \"двамата убийци\", т. е. - машинистите, които по това време дори са в психиатрични клиники. И нарича следователя Страхил Каменички \"заешко сърце\". Това доведе до безпрецедентна жалба на следователя, който заведе и 2 дела срещу човек като Сарафов, който е високо над него в изцяло вертикално структурираната система на разследване у нас. Съдилищата обаче приеха, че  т.е. - простира се, дори ако е извършил престътпелние, защото то е свързано с... работата му на прокурор. [nid:51084]] \n\t  Впоследствие обаче - за да не си помисли някой, че на следователите ще им се размине, Сарафов подава сигнал до Инспектората на ВСС срещу тях. Това става на 14 март - следващия ден, след като Страхил Каменички се жалва от прекратеното му дело пред апелативния съд на София. Обилно отразен от медии като \"Блиц\", Сарафов твърдял, че следователите от НСлС  в Хитрино и се наложило това да сторят колегите им от следствения отдел в Шумен. Той настоява за проверка... Според зам. главния прокурор краткото време за събиране на доказателства принудило наблюдаващия обвинител Маргарита Георгиева  да действа на ръба, че и отвъд закона, възлагайки на некомпетентни по закон магистрати да извършат огледи, а след това със задна дата да официализира процесуално-следствените действия с възлагане на отделни огледи на НСлС. Сарафов пише още: Ето и отговора от ИВСС на наше запитване - докъде е сигналът на Сарафов. Както е известно, в момента Сарафов е единственият кандидат, издигнат от прокурорската колегия на ВСС  за кандидат директор на националното следствие... Понеже в прокурорската система при такива изходни величини, резултатът е почти явно предрешен, Сарафов със сигурност ще стане началник на Лъчезар Пенев и другите от \"хитринския\" случай.", "date": "2017.10.27", "title": "Инспекторатът не даде Борислав Сарафов да проверява следователи"}
{"url": "http://clubz.bg/60025-rusiq_razshiri_hranitelnoto_embargo_sreshtu_zapada", "text": "Русия разшири днес санкциите си срещу Запада, съобщи Лента.Ру. Мярката важи за ЕС, САЩ, Канада, Австралия, Норвегия, Украйна, Албания, Черна гора, Исландия и Лихтенщайн. Разширеният списък на забранените за внос хранителни стоки ще действа до 31 декември 2018 г. Русия удължи контрасанкциите срещу Запада до края на 2018 г. В него влизат живите свине, месните субпродукти от говеда, свине, овце, кози, коне, магарета, мулета и катъри, мас от свине, птици, едър рогат добитък, овце и кози, както и животинско масло. През юли руските власти удължиха действието на предишния вариант на хранителното ембарго до край на 2018 г. Това е в отговор на въвеждането на санкции от страна на Запада. Те бяха наложени за първи път през 2014 г. заради анексирането на Крим и конфликта в Източна Украйна.", "date": "2017.10.27", "title": "Русия разшири хранителното ембарго срещу Запада"}
{"url": "http://clubz.bg/60021-nacionalen_protest_snimka", "text": "С искане за по-високи заплати протестираха днес хиляди работници и служители от цялата страна в София. Националният протест е организиран от Конфедерацията на независимите синдикати (КНСБ). Шествието тръгна в 11:30 от площад \"Св. Александър Невски\" и мина през две спирки – Министерският съвет и централата на Асоциацията на индустриалния капитал на ул. \"Тракия\". Искането на профсъюза е всички заплати да бъдат увеличени с поне 100 лв. през следващата година. Освен това според синдикалните членове всички млади висшисти трябва да получават начална заплата от 700 лв., ако работят по специалността. Не пипайте класовете и правата на работещите е друго искане на организацията. КНСБ се обяви и за въвеждането на необлагаем минимум, равен на минималната заплата.      Шефът на КНСБ Пламен Димитров беше начело на протест. „Корупцията и наличието на сив сектор за водещите проблеми за бизнеса, затова имаме проблем и с инвестициите”, смята той. Пред журналистите по-късно Димитров коментира, че ако през следващата седмица няма корекции по проектобюджета спрямо исканията им, синдиците са готови да предприемат още \"по-здрави\" действия с различни стачни и протестни акции.", "date": "2017.10.27", "title": "Национален протест (СНИМКА)"}
{"url": "http://clubz.bg/60020-stefan_danailov_kym_bsp_da_sprem_vojnite_te_shte_ni_dovyrshat", "text": "Известният актьор Стефан Данаилов, който е и зам.-шеф на БСП разпространи отворено писмо до медиите преди конгреса на партията утре. В него Данаилов защити лидера на БСП Корнелия Нинова. Той упрекна нейните критици, че могат да служат \"на хората и партията\" само ако са в ръководството. Според Данаилов повечето инициативи на Нинова са били приети с критики, но след нейните успехи са се радвали всички. Той определя Нинова като биткаджия, но я критикува за това, че е готова да поема отговорност от името на цялата партия, без да чуе преди това общото мнение. Ето писмото на Данаилов", "date": "2017.10.27", "title": "Стефан Данаилов към БСП: Да спрем войните, те ще ни довършат"}
{"url": "http://clubz.bg/60027-zdravej_mesi_az_sym_kristiano_ronaldo_ti_si_moj_idol_video", "text": "Продължава отзвука от връчването на наградите на ФИФА за най-добрите футболисти в света за изминаващата 2017 г. В последните дни медии из Европа се занимават със срещата на сина на Кристиано Роналдо с неговия кумир Лео Меси. Португалецът и аржентинецът - съперници във всяка анкета и класация, седяха един до друг заедно със своите половинки. Кристиано Роналдо-младши бе на две места от Меси и камерите го улавяха как често поглежда към аса на \"Барселона\"  Което ни връща на една история от началото на 2015 г. - на церемонията и ФИФА и списание \"Франс футбол\", които тогава заедно връчваха \"Златната топка\". В кулоарите на залата Роналдо посочи Меси на своя син и го подкани да му каже \"здрасти\". №10 се приближи, погали и целуна малчугана (във видеото горе). Близо три години по-късно малкият Роналдо отново срещна своя кумир на подобно събитие. Коментира се, че Кристиано-младши върви по стъпките на своя баща, като вече показва, че футболът му е в кръвта. А като кой ще стане - безпощаден реализатор като баща си или ще наподобява Меси, който освен да завършва атаките, също така ги изгражда? Колкото до Меси и Роналдо, скоро двамата ще имат още една среща извън терена - през януари, когато е награждаването на \"Франс футбол\" за \"Златната топка\". Фаворит да я спечели за пети път е №7. Ако това стане, той ще се изравни с аржентинеца.", "date": "2017.10.27", "title": "Здравей, Меси. Аз съм Кристиано Роналдо, ти си мой идол (ВИДЕО)"}
{"url": "http://clubz.bg/60013-microsoft_razrabotva_sgyvaem_tabletsmartfon", "text": "Компанията на Бил Гейтс отново разработва устройство със сгъваем екран, съобщи Gizchina. Новият проект се казва Andromeda и е комбинация от смартфон и таблет - но не междинно устройство като фаблетите, които са смартфони с особено голям екран. Вместо това, дисплеят на Andromeda е сгъваем - в пълен размер ще бъде колкото среден таблет, а когато се сгъне на две - колкото смартфон. Facebook готви модулен смартфон? По предварителна информация той ще е базиран на Snapdragon процесор и ще е с операционната система Windows 10 - логично, след като Microsoft се отказа от стария си мобилен софтуер, който така и не успя да конкурира Android и iOS. Според Windowscentral устройството ще има и специален стилус за писане и рисуване. Идеята не е нова дори за Microsoft. През вече далечната 2009 г. американската компания започна разработка на таблета Courier, следващ същата концепция. Година по-късно обаче прекратиха проекта. Подобни идеи са представяли и десетки други компании през годините. От години Samsung показва прототипи на сгъваеми и гъвкави дисплеи, но те остават любопитка по изложенията. Основен проблем е издръжливостта на сгъвката - прототипите често се сдобиват с неприятна гънка в средата на екрана. По информация на инженерите, работили с тях, издръжливостта на този тип екрани също не е на ниво. За разлика от извитите дисплеи, които вече са факт, сгъваемите постоянно биват подложени на стрес. За разлика от гъвкавите екрани, които се нуждаят и от други гъвкави компоненти, сгъваемият дизайн обаче може да работи спокойно с обикновени батерии и други чаркове.", "date": "2017.10.27", "title": "Microsoft разработва сгъваем таблет/смартфон"}
{"url": "http://clubz.bg/60028-miliarderite_v_sveta_rastat_s_10_za_edna_godina", "text": "Броят на милиардерите в световен мащаб е нараснал до над 1500 през миналата години или с 10% над нивото от 2015 г., сочи нов доклад на швейцарския банков гигант UBS и одиторите PwC. Анализаторите си обясняват тези цифри основно с ръста в Азия. Любопитен факт е, че миналата година са регистрирани повече милиардери в Азия (637), отколкото в САЩ (563), като експертите похвалиха възхода на китайските предприемачи. Европа заема трето място в базата данни с 342 милиардери. Не един или два, а 60 милиардери живеят в Москва Общото богатство, контролирано от ултрабогатата група,  , което е със 17% повече от предходната година. Тези 1542 милиардери притежават или частично контролират компании, за които работят близо 27,7 милиона души. Докато пропастта между богатите и бедните в света остава горещ политически проблем на всички континенти, UBS и PwC заявиха, че все по-често част от тези милиарди отиват в полза на нуждаещите се. Къде има най-много богаташи? 3/4 от онези, които са станали милиардери през 2016 г., са от Китай и Индия, показват още констатациите. Къде има най-много богаташи?", "date": "2017.10.27", "title": "Милиардерите в света растат - с 10% за една година "}
{"url": "http://clubz.bg/60039-na_oryjie_bratq_jurnalisti", "text": "Главният редактор на руското опозиционно издание „Новая газета“ Дмитрий Муратов заяви, че е решил да раздаде на колегите си в редакцията травматично оръжие след нападението над водещата в радиостанция „Ехото на Москва“ Татяна Фелгенгауер. Муратов смята да купи за работещите в изданието травматични пистолети ( ), а след това журналистите ще бъдат помолени да изкарат курсове и да покрият нормативите за използването му. От оръжейния концерн „Калашников“ вече са реагирали на намерението на главния редактор с обещание да осигурят своя продукция с намаление за представители на средствата за масова информация. На 23 октомври 48-годишният Борис Гриц нахлу в редакцията на радиостанция „Ехото на Москва” и намушка с нож във врата водещата Татяна Фелгенгауер. Нападателят твърди, че го е направил, защото журналистката „го тормозела“ с телепатична комуникация. Мъж нахлу в \"Ехото на Москва\" и наръга с нож журналистка Руската служба на Би Би Си са допита за мнение по темата с въоръжаването на журналисти до хора, които вече са били жертва на нападения. Журналистът Олег Кашин бе жестоко пребит през ноември 2010 г. близо до дома му в центъра на Москва. Нападателите са го удряли с метални прътове, вследствие на което Кашин получи многобройни фрактури, загуби фаланга на пръста си и бе в кома няколко дни. Дмитрий Медведев, тогава президент на Русия, инструктира генералната прокуратура и Министерството на вътрешните работи да разследват престъплението под особен контрол. Поръчителят на покушението все още не е изправен пред съда. Кашин смята идеята за снабдяване на журналистите с оръжие за разумна. Запитан дали той би носил лично оръжие, Кашин отвръща, че не му е необходимо, тъй като „ .   Наблюдателят на „Ехото на Москва“ и „Новая газета“ Юлия Латинина напусна Русия през септември, след като автомобилът ѝ беше подпален. През лятото неизвестни хвърлиха в дома на Латинина вещество, което независима експертиза, проведена по молба на „Новая газета“, определи като високотоксично. „Эхо Москвы\" иска охрана за Юлия Латинина от „Газпром-Медиа“ „Эхо Москвы\" иска охрана за Юлия Латинина от „Газпром-Медиа“", "date": "2017.10.27", "title": "На оръжие, братя журналисти!"}
{"url": "http://clubz.bg/60017-evropol_razsledva_ubijstvoto_na_maltijskata_jurnalistka", "text": "Трима следователи от Европол ще се включат в разследването на убийството на малтийската журналистка Дафне Каруана Гариция, съобщава Times of Malta. Тази седмица председателят на Европарламента Антонио Таяни призова за   на покушението над разследващата журналистка, разкрила множество случаи на корупция по високите етажи на властта във Валета. На малтийската полиция вече помагат  . Синовете на убитата в Малта журналистка поискаха оставката на премиера  В столицата Валета се проведе протест. Демонстрантите искат оставката на началника на полицията и министъра на правосъдието и заменянето им с личности, одобрени от квалифицирано мнозинство в парламента. Семейството на Дафне също поиска смяна на разследващия магистрат. Случаят беше поет от дежурния следовател Херера, който обаче е бил обект на разкрития в блога на журналистката. Журналистка бе взривена в Малта. Работела по \"Досиетата Панама\" Колата на Дафне Галиция беше взривена на 16 октомври. Тя е един от участниците в разследването на \"Досиетата Панама\". Последните разкрития на Галиция са били за премиера на страната Джоузеф Мускат и двама от неговите сътрудници, които са били свързани с офшорни компании, замесени в продажбата на малтийски паспорти. Тези фирми са получавали плащания и от Азербайджан. ЕП изпраща делегация в Малта, за да разследва как правителството се справя с корупцията. Делегацията ще провери дали в Малта се спазва върховенството на закона и какви мерки се вземат срещу корупцията и прането на пари, каза председателят на групата на АЛДЕ в Европарламента Ги Верхофстат. Журналистка бе взривена в Малта. Работела по \"Досиетата Панама\"", "date": "2017.10.27", "title": "Европол разследва убийството на малтийската журналистка"}
{"url": "http://clubz.bg/60031-evrokomisar_imate_korupciq_pishete_ni", "text": "Еврокомисарят по бюджета Гюнтер Йотингер призова днес българите да пишат на Комисията за случаи на корупция, на които се натъкват. Комисарят направи тези бележки в отговор на въпрос за това дали липсата на достатъчно убедителни резултати за борбата с корупцията в България би се отразило върху еврофинансирането за страната през следващия многогодишен бюджетен период на ЕС след 2020 г. Подготовката за него беше главната тема на разговора както и на срещите на Йотингер с членове на правителството днес. Европейската комисия вече десета година наблюдава как България извършва съдебните си реформи и как се бори с организираната престъпност и корупцията в рамките на т.нар. \"Механизъм за сътрудничество и проверка\". Поредният годишен доклад по него се очаква до края на годината. Всяко година за подготовката му експерти на Комисията посещават страната и се запознават подробно с обстановката. Йотингер пристигна в София от Букурещ, където срещите му също бяха посветени на следващата многогодишна финансова рамка на ЕС. Преговорите по нея трябва да започнат идната пролет по време на българското председателство на ЕС. В блога си на сайта на Комисията Йотингер вчера написа, че ЕС трябва да запази традиционните си политики като селскостопанската и за социално-икономическо сближаване, но че ще разполага с по-малко средства за тях поради напускането на Великобритания и че следователно трябва да отпуска парите по по-строги критерии и при условие, че инвестицията има смисъл за целия ЕС.  Шефът на еврофондовете на път за България: По-малко пари при по-строги условия И днес той подчерта, че еврофинансирането има европейска добавена стойност, ако помага на по-бедни държави като България (с 6500 евро БВП на глава от населението) да се приближат към средното европейско ниво от близо 30 000 евро на глава от населението и към по-богатите като Германия (с 42 000 евро на глава от населението) или Люксембург (60 000 евро на глава). Загубата на британската вноска в бюджета на ЕС след 2019 г. ще отвори недостиг в приходите му от между 12 милиарда и 15 милиарда евро, каза Йотингер. Заедно с необходимите нови разходи за сигурност, отбрана, управление на миграцията, изследвания и развитие, недостигът нараства до 20-25 милиарда евро, каза той. Комисията смята, че половината от тези пари могат да бъдат покрити от увеличаване на постъпленията в бюджета на ЕС, докато другата половина трябва да бъде покрита от икономии от програми без европейска добавена стойност. Одобрението на следващат многогодишна финансова рамка изисква единодушие на държавите членки. То ще бъде трудно заради разминаващи се интереси на нетните вносители и нетните получатели от европейския бюджет, сред които е България. ", "date": "2017.10.27", "title": "Еврокомисар: Имате корупция? Пишете ни..."}
{"url": "http://clubz.bg/60037-evropa_kontaktuva_samo_s_ispaniq_yunker_ne_iska_95_dyrjavi_chlenki_na_es", "text": "ЕС ще контактува единствено с Испания. Това стана ясно от изявление на председателя на Съвета на ЕС Доналд Туск веднага след обявяването на независимостта на Каталуня. Каталуня обяви независимост. Мадрид ѝ отне автономията Туск беше първият световен лидер, който реагира на случилото се в петък.   Малко по-късно последва отговор от каталунския премиер Карлес Пучдемон, също в туитър:     Същото като Туск заяви и френският президент Еманюел Макрон. Той увери, че ще разговаря единствено с Мариано Рахой, но допълни, че ситуацията в Каталуня е вътрешен проблем на Испания. Рахой разпусна властта в Каталуня и отстрани Пучдемон Германия не признава декларацията за едностранно обявяване на независимост, приета от парламента на Каталуня, се казва в изявление на правителствения говорител Щефен Зайберт. Берлин подкрепя ясната позиция на испанския премиер Мариано Рахой в защита на конституционния ред. Европейската комисия няма да излезе с нов коментар за Каталуня, предаде Ройтерс. На брифинга тя припомни на журналистите предишните коментари на председателя на ЕК Жан-Клод Юнкер, който неколкократно заяви, че дебатът за Каталуня е вътрешен въпрос на Испания. Еврокомисията обаче обяви референдума в автономната област на 1 октомври за незаконен. Освен това ЕК неведнъж предупреди, че отцепване от Испания ще доведе до автоматично напускане на ЕС. След което новата държава ще трябва да започне преговори за членство от нулата. Той допълни, че ЕК няма да се меси в спора между централните испански и каталунските регионални власти. Това е вътрешна работа на Испания, с която се занимава правителството на Мариано Рахой. Същевременно Юнкер изтъкна, че \"не би искал утре ЕС да се състои от 95 страни членки\". От ведомството призовават всички власти в Испания към конструктивен диалог, отговорност и уважение към законността с цел защита на стабилността, единството и сигурността на гражданите. Привечер реагира и белгийският премиер Шарл Мишел: На което Пучдемон отговори: САЩ открито подкрепиха действията на правителството в Мадрид. По-късно Пучдемон отново се обади в туитър, този път на родния си каталунски език.   Рахой разпусна властта в Каталуня и отстрани Пучдемон", "date": "2017.10.27", "title": "Европа контактува само с Испания. Юнкер не иска 95 държави членки на ЕС"}
{"url": "http://clubz.bg/60030-cacarov_iztyrka_kilimcheto_pred_jourova_i_sega_tova", "text": "Лидерът на Движение \"Да, България\" Христо Иванов коментира на личния си профил във фейсбук изказването на еврокомисар Вера Йоурова по повод разминаванията между българската действителност и това, което говори главният прокурор Сотир Цацаров. Еврокомисарката Йоурова се усъмни в прокуратурата ни Според Иванов Цацаров е полагал големи усилия да развие отношения с Йоурова. Той обаче смята, че нейните изказвания са заради настоятелните искания на България за премахване на мониторинга на ЕК по отношение на правосъдието и вътрешния ред. Ето какво написа Иванов: Малко по-късно пред бТВ Иванов коментира антикорупционното законодателство, което в момента се подготвя от управляващите. Той изтъкна, че антикорупционният орган в една държава е прокуратурата, защото именно тя вкарва хора в затвора. Десните заедно: Не е въпросът да разпределяме едни 4,5 % Той коментира и перспективите за обединение на \"Да, България\" с ДСБ и други партии. Според Иванов целта е да се създаде ясна демократична алтернатива на сегашния модел на управление. Той каза, че обединението няма да бъде еднократен акт и лесен процес. В момента партиите маркирали общо политическо съдържание и позиция. Лукарски: Срещата на \"десните\" е като събрание на Отечествения фронт Иванов каза още, че СДС в момента не е част от тези разговори, защото все още е член на Реформаторския блок. А именно при управлението на ГЕРБ и Реформаторския блок \"Пеевски се разрасна като гъба\". Иванов все пак поясни, че процесът тепърва ще се развива и за никого вратата не е затворена. Имало обаче конкретна политическа оферта - конфронтация със сегашния модел. Според него законът за КТБ, внесен от Делян Пеевски и депутати от ДПС е  просто следващият опит да се придобие \"Дунарит\". Три години по-късно войната за част от активите на КТБ продължава Десните заедно: Не е въпросът да разпределяме едни 4,5 % Лукарски: Срещата на \"десните\" е като събрание на Отечествения фронт Три години по-късно войната за част от активите на КТБ продължава", "date": "2017.10.27", "title": "\"Цацаров изтърка килимчето пред Йоурова... И сега - това\""}
{"url": "http://clubz.bg/60034-i_kmetyt_na_godinata_na_bylgariq_e", "text": "са тримата носители на приза \"Кмет на годината\" съответно за малка, средна и голяма община. Резултатите от конкурса, организиран от сайта kmeta.bg, бяха оповестени след церемония в зала „Джон Атанасов” в Sofia Tech Park. Големия победител за малка община обяви по време на официалната церемония Искра Михайлова - председател на Комисията по регионално развитие в ЕП. \"Шега или майтап\", но д-р Димитър Стефанов е човекът, който приюти в Тутракан рока и традиционния Джулай - включително с Б.Т.Р. и Джон Лоутън, след скъсването на община Каварна с подобен род занимания. В негова полза кампания във фейсбук направи и Цонко Цонев. Днес Искра Михайлова заяви: \"Всеки български гражданин, независимо къде живее, трябва да има правата на европейски гражданин.\" Победителят в категория “Голяма община” Даниел Панов заяви: \"Днес е ден на благодарността от нас кметовете към гражданите. Приемам тази награда с огромна отговорност. Тази награда е за Вас, скъпи колеги, за единството, което показахме, това, че не се делим по партийни принадлежности. Искам да благодаря специално и на НСОРБ. Благодаря на г-н Борисов и правителството за диалога, който имаме. Благодаря за подкрепата на моите съграждани.\" В общо 10-те показателя има по 3-ма победители, съответно в категории за малка, средна и голяма община. Сред тях са Йорданка Фандъкова (Ефективно управление на проекти/ Голяма община), Димитър Николов (Tech City/Голяма община), Иван Портних (Туризъм, култура фестивали традиции/Голяма община),  Кметове на гражданите стават Николай Георгиев (Кресна/малка община), Добромир Добрев (Горна Оряховица/средна) и Живко Тодоров (Стара Загора/голяма). Прави впечатление, че например за Иван Тотев  (Пловдив) или Добри Беливанов (Хасково) няма никакъв приз за нищо.", "date": "2017.10.27", "title": "И Кметът на годината на България е... "}
{"url": "http://clubz.bg/60019-katalunq_obqvi_nezavisimost_madrid_%D1%9D_otne_avtonomiqta", "text": "Парламентът на Каталуня обяви независимост със 70 гласа \"за\" и 10 \"против\". Само две бюлетини бяха празни и невалидни. Това стана въпреки, че правният му отдел постанови, че не може да приема резолюции за независимост, защото нарушава постановленията на конституционния съд в Мадрид. Рахой разпусна властта в Каталуня и отстрани Пучдемон   Така чрез „приятелски огън“ те се опитаха да пресекат усилията на собствените си депутати. Малко по-рано управляващата регионална коалиция внесе предложение за обявяване на Каталуня за независима и суверенна република. Коалицията, съставена от сепаратистките партии \"Заедно за \"да\" и Кандидатура на националното единство (КНЕ), разполага с абсолютно мнозинство. В залата бе и каталунският премиер Карлес Пучдемон. Ударът, който правният отдел се опита да нанесе на каталунските депутати, стана преди започването на сесията на парламента. Гласуването обаче се състоя. Преди то да започне, представителите на Каталунската социалистическа партия (КСП), \"Сиудаданос\" и Народната партия напуснаха залата преди гласуването. Европа контактува само с Испания. Юнкер не иска 95 държави членки на ЕС Въпреки това привържениците на независимостта събраха абсолютно мнозинство. Регионалният парламент в Каталуня наброява 135 депутати. Гласуването бе тайно. Всеки депутат бе викан по име и пускаше в урна сгънато листче, на което пишеше \"да\" или \"не\". Някои представители показваха какво са написали. Веднага след обявяването на резултатите привържениците на независимостта станаха прави и изпяха „Жетварите“ - химна на Каталуня. По същото време в Мадрид заседаваше испанският Сенат. Испанското правителство ще се обърне към Конституционния съд с искане декларацията за независимост на Каталуня да бъде обявена за незаконна. По-малко от час след гласуването в Барселона испанският Сенат одобри задействането на член 155 и така на практика отне автономията на Каталуня. Решението бе взето с 214 гласа \"за\", 47 \"против\" и един въздържал се. Правителството на Рахой ще се събере по-късно на две извънредни заседания в рамките на един час, за да ратифицира решението. Член 155 предвижда временно суспендиране на автономията на Каталуня, отстраняване от власт на нейното правителство и насрочване на избори. През деня в реч пред Сената Рахой поиска този член да бъде да бъде приложен. Социалистите - главната опозиционна сила, оттеглиха предложението си членът да не бъде задействан, ако парламентътна Каталуня се откаже от обявяването на независимост. След като парламентът на Каталуня обяви независимост, те поискаха Рахой да го активира. Очаква се още тази вечер испанското правителство да вземе първите си мерки срещу стъпките на Каталуня. То ще уволни Карлес Пучдемон, каталунския вицепремиер Ориол Жункерас и всички техни съветници. Европа контактува само с Испания. Юнкер не иска 95 държави членки на ЕС", "date": "2017.10.27", "title": "Каталуня обяви независимост. Мадрид ѝ отне автономията"}
{"url": "http://clubz.bg/60023-borisov_ot_saraevo_kym_erdogan_da_si_spomnqme_li_za_car_simeon", "text": "Така премиерът Бойко Борисов коментира изказването на турския президент Реджеп Ердоган, че Босна и Херцеговина е \"завещана\" на Турция. Борисов е в Сараево, където се срещна с председателя на Съвета на министрите на Босна и Херцеговина Денис Звиздич. И допълни, че това не е европейският начин да се общува с държавите. И допълни, че всяко връщане дори към недалечното минало убива всички перспективи на Балканите. Той изтъкна, че Западните Балкани не могат без Сърбия, Македония и Босна и Херцеговина.", "date": "2017.10.27", "title": "Борисов от Сараево към Ердоган: Да си спомняме ли за цар Симеон?"}
{"url": "http://clubz.bg/60010-dps_pishe_na_evropa_zaradi_nacionalistite", "text": "ДПС ще изпрати писмо до европейските институции по повод участието на националистически партии в управлението на България. Това каза лидерът на партията Мустафа Карадайъ. Той поясни, че писмото е израз на загрижеността на ДПС за бъдещето на България. И припомни, че движението много пъти е призовавало ГЕРБ да предприеме действия срещу националистите, но такива действия не са били предприети. В писмото от ДПС изразяват тревога от надигащия се национализъм в Европа. Но отбелязват, че в Европа системните партии избягват да се коалират с националисти. Карадайъ цитира и медийни публикации за съдебни решения за незаконно строителство срещу вицепремиера Симеонов. Според него медиите питат, гражданите очакват. но резултатът е заплаха към медиите и вицепремиерски пост за награда. Депутатът от \"Обединени патриоти\" Павел Шопов коментира, че искането за оставката на Симеонов  от ДПС е поредната \"претоплена манджа\". Според него няма по-голяма политика на омразата от тази, която ДПС осъществява десетилетия наред.", "date": "2017.10.27", "title": "ДПС пише на Европа заради националистите"}
{"url": "http://clubz.bg/60009-oon_vini_asad_za_ataka_sys_zarin", "text": "Доклад на експерти от ООН посочи режима на Башар Асад като отговорен за смъртоносната атака със зарин в сирийския град Хан Шейхун през април, предаде Ройтерс. По данни на ООН при нападението срещу града в провинция Идлиб, контролиран по това време от бунтовници и джихадисти, са загинали 83-ма души. Според Сирийската обсерватория за човешки права жертвите са 87, като сред тях има над 30 деца. 100 жертви на въздушна атака със зарин в Сирия Заради трагедията правителството на американския президент Доналд Тръмп нанесе въздушни удари срещу сирийската военновъздушна база \"Шайрат\", откъдето според западните сили е била извършена атаката срещу Хан Шейхун. Още тогава САЩ, Франция и Великобритания обвиниха правителствените сили за химическата атака. Дамаск обаче категорично отрече да има нещо общо с нея.  Русия, която е съюзник на Асад, твърди, че заринът, открит в Хан Шейхун, е резултат от експлозия на снаряд на земята, а не е от сирийска въздушна атака. Наскоро експерти на ООН посетиха Сирия, за да подготвят доклада си.", "date": "2017.10.27", "title": "ООН вини Асад за атака със зарин"}
{"url": "http://clubz.bg/60016-filmoviqt_centyr_naj_setne_s_direktor", "text": "Истинско чудо в Националния филмов център – след безчет неуспешни опити да бъде избран нов директор на агенцията, поредният конкурс даде резултати. При това, изненадващи – цели двама от четиримата кандидати ( ) имат необходимия брой точки, за да бъдат избрани. Името на новия директор е Жана Караиванова-Петрова. Бившият директор на Филмовия център, Александър Донев, също се е справил, но е класиран на второ място. Владимир Гюров и Любомир Янакиев остават с недостатъчно точки. Интересно е, че същите четирима кандидати се явиха на конкурса за директор и през август тази година – трима от тях го бяха правили и преди, а за Караиванова бе дебют. Тогава никой не събра необходимия брой точки според комисията. От октомври 2015 г. директор в агенцията временно бе Камен Балкански. Когато той зае поста ( ), се очакваше управлението му да трае броени седмици, докато има резултат от обявения тогава от Министерството на културата конкурс. Оказа се обаче, че са нужни цели две години, докато за поста бъде излъчен титуляр. Жана Караиванова е българска актриса и продуцент. Родена в София през 1961-а, тя завършва ВИТИЗ „Кръстьо Сарафов“ през 1984 г. със специалност актьорско майсторство. През 80-те и 90-те играе в Народния театър „Иван Вазов“, има и 17 игрални филма в биографията си. От 1994-а живее в Ню Йорк и в София. Основател на Фондация за българо-американски културен обмен. През 2010 г. Караиванова създаде Фестивала за независимо американско кино в София  .", "date": "2017.10.27", "title": "Филмовият център най-сетне с директор"}
{"url": "http://clubz.bg/60012-tri_godini_po_kysno_vojnata_za_chast_ot_aktivite_na_ktb_prodyljava", "text": "Е, няма как да подмина днешното интервю на ДП, за което гарантирам, че не съм дал 80 стотинки, и какви са моите изводи от него:  В началото смятах това интервю за пореден и завършващ етап в изграждането на мъглявината от алтернативни факти и манипулативни внушения, налагани през цялата мрежа от свои и свързани медии, с крайна цел да изпере имиджа на корпулентния политик до някакво приемливо ниво тип “не съм по-лош от другите лоши”. Крайният резултат от тази кампания за изпиране на имидж няма как да е пълно изпиране, но ще е успех, ако ДП промени поне сегашното състояния на “политик с отровна репутация” (както го нарече навремето една западна медия), срещата с когото да се превръща автоматично в компромат за всеки политик, магистрат, държавен чиновник и всякакъв тип обществена фигура.  В него директно се признава устойчивостта на изградения скрит бизнес модел на КТБ (наричан според прокуратурата от самия Василев и неговия екип “Фирмата”) и невъзможността да се овладее цялата сложна мрежа от свързани фирми и техните активи, дори с помощта на вътрешни хора и със съдействие на тези, които трябва да пазят интересите на кредиторите. В интервюто тези активи се казват директно - “ Със сигурност има и други, които не са споменати, а вече овладяните от правилните хора активи в това интервю няма как да се споменат. За тях четем в блога на банкера-беглец от Белград.  Пеевски: Аз и моите медии единствени осветяваме истината за КТБ С две думи - три години по-късно продължава войната за част от активите на КТБ чрез механизмите на несъстоятелността и съдебни трикове, и тя се е оказала за едната страна много по-сложна от очакваното към 2014 година. Важна част от това е и имиджовата война със закона “Магнитски” на територията на САЩ, която също е с цел възстановяване на позиции от страна на банкера-беглец Цветан Василев.  Пеевски: Сега ще видите кой не желае да върнем парите от КТБ И най-важното за мен - докато Василев има какво да губи, разкрития от негова страна за корупция по казуса КТБ по високите етажи на властта - изпълнителна власт, регулатори и магистрати - лично аз не очаквам. По очевадни причини с много нули.       Пеевски: Сега ще видите кой не желае да върнем парите от КТБ", "date": "2017.10.27", "title": "Три години по-късно войната за част от активите на КТБ продължава"}
{"url": "http://clubz.bg/60011-peevski_sreshtu_peevski", "text": "\"През тези години съм чул толкова невероятни неща за себе си, че не изключвам вече нищо.\" (Смее се). Цитатът е от интервю на издателя, магистрата, бизнесмена и депутата Делян Пеевски в един от неговите вестници. Загадка е защо е държал този смях специално да бъде отбелязан в скоби в едно внимателно писано и редактирано интервю, в което той сам си задава въпросите и си отговаря. В последните дни българите бяха зарадвани три пъти от Пеевски, който предпочита да не се появява пред публика, да не ходи на работа в Народното събрание и да не контактува с медиите. Внесе законопроект, изпрати открито писмо, публикува и интервю със себе си. А думите от скобите са подходящото заглавие на цялата тази активност: Смее се. Пеевски: Аз и моите медии единствени осветяваме истината за КТБ Делян Пеевски се обяви за борец срещу „вторичното разграбване на КТБ“. Твърди, че е борец срещу задкулисието, „което приватизира икономиката на България буквално за жълти стотинки\". Предупреждава, че същото това задкулисие „се опитва да приватизира и общественото мнение, и мисленето ни\". Посочва някакви свои врагове, които му отмъщавали, „дори с цената на омаскаряването ни в навечерието на предстоящото председателство на Европейския съюз\". Всъщност Пеевски обвинява други хора във всичко това, в което е обвиняван той – концентриране на икономическа, политическа, съдебна и медийна власт и използването на тази сглобка за частен интерес. Нищо чудно скоро да си спомни, че лично е провел протестите срещу мафията от лятото на 2013 г., провокирани от избирането му за шеф на ДАНС. Делян Пеевски внесе заедно с още двама депутати от ДПС проект за промени в Закона за банковата несъстоятелност. Той предвижда обявяването за недействителни (със задна дата) на определени заличавания на обезщетения и прехвърляния на акции и дялове. Мотивите на Пеевски, Цонев и Хамид: методите за вторичния грабеж на активите, закупени с пари на КТБ, представляват фактически и правен прецедент. След което тримата описват конкретна ситуация: „чрез фиктивни и многократни цесии, позволяващи формиране на „вземане“ в полза на новорегистрирани дружества с минимален капитал, които на свой ред предявяват това вземане към дружество с активи с произход от КТБ\". Законът на Делян Пеевски: връщал активите на КТБ на държавата Разбира се, в мотивите към законопроекта никъде не е споменато името на дружеството, но всички се сетиха за оръжейния завод „Дунарит“, който се превърна в поредното бойно поле между Цветан Василев и Делян Пеевски. Когато се появи подобна претенция от фирми, приемани за близки до банкера, цялата държавна машина се стовари върху тези фирми, за да предотврати сделката. Предположенията, че Пеевски пише специален закон за „Дунарит“, бяха потвърдени само няколко часа по-късно от самия него в цитираното вече интервю: „...кой реално открадна „Петрол“, в чии ръце са хотелите, купени с десетки милиони от КТБ, и кой иска да вземе „Дунарит“? \"Това са хора, които в 21-ви век прилагат Гьобелсовата пропаганда и са изградили цяла машина за масова дезинформация и фалшиви новини\". Изречението е добро описание на  , които Делян Пеевски притежава и управлява. В случая обаче изречението си е негово – така той описва малкото медии, които продължават да задават въпроси за КТБ, за неговата роля в процеса на надуването и спукването на балона, както и за необяснимото му забогатяване. Причините за видимата изнервеност на Пеевски са две – публикуваната наскоро книга-разследване „Държавата КТБ“ и задвижената срещу него процедура в САЩ по Глобалния закон „Магнитски“. И тук няма нужда да правим предположения – той сам ги споменава в интервюто. Докато прокуратурата предреши, че виновен е само Цветан Василев и написа няколко десетки хиляди страници обвинителен акт, в който името на Делян Пеевски не присъства нито веднъж, то група разследващи журналисти издадоха книга с много повече разкрития. В нея пише как медийната империя на Пеевски е придобита с пари от КТБ, как пари от банката са отивали директно за партийни разходи – включително и на ДПС, как Пеевски и Василев са си разпределяли „на салфетка“ имуществото на групировката. В това време медиите-бухалки на Пеевски бълват брошура след брошура с конспиративни фантасмагории и уличен език. Вече наистина е абсурдно. Пеевски се обяви за борец срещу модела „Пеевски“. По-малкият проблем е, че това е обидно. А по-големият - че номерът минава. Медийните бухалки заливат публиката с лъжи, имитира се законотворчество, а в Народното събрание няма нито един депутат, който да посочи проблема и да покаже, че не е част от хватката на октопода. А на екрана мълчат и празните, и пълните столчета. Законът на Делян Пеевски: връщал активите на КТБ на държавата", "date": "2017.10.27", "title": "Пеевски срещу Пеевски"}
{"url": "http://clubz.bg/60029-elif_shafak_s_rykopis_kojto_nikoga_nqma_da_prochetem", "text": "Турската писателка Елиф Шафак е поредният известен автор ( ) сред стоте участници в „Библиотека на бъдещето“ – арт проект, който ще бъде видян от читателите чак през 2114 г., когато новозасадени смърчови дървета, от които ще се направят книги, ще бъдат напълно израстнали. Замислен от шотландската художничка Кейти Патерсън, „Библиотека на бъдещето“ е, по думите ѝ, „живо, дишащо, органично произведение на изкуството, разгръщащо се 100 години“, пише „Гардиън“. Проектът започна през 2014 г., а всяка година Патерсън кани по един писател да се присъедини с ръкопис, който ще остане в тайна до 2114-а. Тогава специални дървета, засадени като 1000 семена през 2014-а в гора край Осло, ще бъдат отсечени, а на хартията, произведена от тях, ще бъдат отпечатани книгите. Шафак, авторка на книги като „Копелето на Истанбул“, „Любов“ и наскоро „Трите дъщери на Ева“, е четвъртият писател в проекта – след Атууд, Мичъл и исландския поет Сьон. Самата Шафак заявява, че за нея е чест да е в компанията на Атууд, Мичъл и Сьон. Елиф Шафак хвали и международния отзук на проекта – в него засега участват писатели от Канада, Великобритания, Исландия, вече и Турция. Тя го описва като „глобален във време, когато в света има много разделение“. А какъв точно ще е ръкописът, който никой от читателите на настоящата дописка няма да види? Шафак коментира, че ще е предизвикателство да го създаде – вече е започнала да мисли, но все още не е хванала химикалката. Елиф Шафак ще дари ръкописа си в гората в Норвегия на церемония през юни догодина. Той ще се пази, заедно с работите на Атууд, Мичъл и Сьон, в специална стая в нова обществена библиотека в Бьорвика, която отваря врати през 2019 г. Съдържанието обаче остава в тайна до 2114 г. Тогава ще бъде отпечатана цялата антология на 100-те писатели.", "date": "2017.10.27", "title": "Елиф Шафак с ръкопис, който никога няма да прочетем"}
{"url": "http://clubz.bg/60024-doklad_chehiq_e_instrument_v_hibridnata_vojna_sreshtu_nato_i_es", "text": "Чехия не е основна цел на хибридни кампании на руските разузнавателни служби, но е сериозно  . Това е заключението на   за 2016 г. Дейността на руските служби в Прага се е увеличила през 2016 г. в сравнение с предходната. Руските разузнавателни служби използват необявени служители на разузнаването под дипломатическо прикритие. Определят се силните и слабите страни на противника и се използват като лостове за влияние, пише в доклада на чешкото разузнаване. Сред похватите са пораждане на  Доклад: България - \"троянски кон\" в ЕС и НАТО -  целта на Москва Чехия не е била основна цел на \"хибридна кампания\", но е станала обект на подобни операции, насочени срещу по-мащабни цели. От стратегическа гледна точка те са част от руската хибридна кампания срещу Украйна, НАТО и ЕС. Представители на \"неправителствени\" организации, индиректно или директно контролирани от Русия и службите ѝ, са опитвали да получат  .  Класическият шпионаж продължава да е сред основните инструменти. Чешки източници не снабдяват руското разузнаване с класифицирана информация, но въпреки това издават чувствителна вътрешна информация, която понякога причинява по-големи щети от изтичането на класифицирани данни. Чешки граждани още пътуват до конфликтни райони в Украйна - Донбас, Крим, и макар и без да знаят, са използвали помощ от руските тайни служби по време на тези пътувания, твърди докладът на чешкото разузнаване.  е \"най-очевидната и активна руска група за кибершпионаж с няколко сфери на дейност - дипломация и отбрана, научноизследвателска и академична дейност.\" Други страни, споменати в доклада са  , който защитава икономическите си интереси със средствата на шпионажа, но не е променил методите си през последните години. Отбелязана е и дейността на  , свързана с финансиране на тероризма. Освен тях, не са засечени разузнавателни операции на други страни в Чехия.", "date": "2017.10.27", "title": "Доклад: Чехия е инструмент в хибридната война срещу НАТО и ЕС"}
{"url": "http://clubz.bg/60040-13_vlaka_shte_chakat_1_chas_na_garite_v_noshtta_sreshtu_nedelq_zaradi_smqnata_na_vremeto", "text": "От БДЖ решиха да уведомят, че преминаването към зимното часово време, ще се отрази на пътуването на 13 пътнически влака. При наближаването на 4 часа в нощта на събота срещу неделя те ще трябва да спрат и да изчакат в най-близката гара. Остава въпросът какво се случва с разписанието и движението на влакове при преминаването от зимно към лятно часово време. Преминаването от лятно към зимно часово време в нощта срещу неделя ще засегне времепътуването на 13 пътнически влака. Предстоящата смяна на часовото време, в нощта срещу неделя, ще наложи промени във времепътуването на 13 пътнически влака. При преминаването от лятно към зимно часово време е необходимо някои пътнически влакове да престоят в различни железопътни гари в нощта между 28.10.2017 г. и 29.10.2017 г. Това се налага, за да не бъде нарушен Графикът за движение на влаковете. \n\tВ железопътните превози е наложена европейската практика, влаковете да спрат в първата железопътна гара по маршрута си при наближаване на 04:00 ч. и да изчакат 60 минути. ( ). По този начин не се засяга Графикът за движение на влакове и не се получават закъснения. Европейският подход, който се ползва в тази ситуация с изчакване в най-близката жп гара, тази година ще засегне следните влакове, както и гарите, в които ще престоят са: Подробна информация за разписанията на влаковете клиентите на националния железопътен превозвач могат да получат на телефон 0700 10 200.", "date": "2017.10.27", "title": "13 влака ще чакат 1 час на гарите в нощта срещу неделя заради смяната на времето"}
