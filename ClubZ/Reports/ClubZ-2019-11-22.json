{"url": "https://clubz.bg/90856-oficialno_m%C3%B6tley_cr%C3%BCe_se_sybira_i_planira_turne_video", "text": "Почти шест години, след като музикантите подписаха договор да не пътуват по турнета, възбраната върху Mötley Crüe беше вдигната, защото цяло ново поколение фенове неспирно искаше бандата да се събере отново заедно, съобщава  . Сълзи за последно сбогом с Motley Crue (ВИДЕО) Особено след огромния успех на биографичния им филм The Dirt, легендите от Mötley Crüe се сдобиха с още по-голяма популярност и аудитория, част от която никога не ги е виждала на живо. И групата, известна с това, че нарушава всички правила, унищожи съглашението напълно в свой стил – буквално взривявайки го. След 35 години заедно на сцената и 30 години след излизането на Dr. Feelgood, членовете на Mötley Crüe се разделиха без да си кажат и дума, след края на последното им шоу на 31 декември 2015. Винс Нийл, Ники Сикс, Мик Марс и Томи Ли не се събраха заедно до 2018-а, когато участваха колективно в създаването на филма The Dirt, което, неочкавано за тях самите, ги сближи отново – до степен да влязат отново в студио. Това подпали фитила. Смъртта на Принс скара \"Мотли Крю\" и \"Кис\" Според сп. Rolling Stone, Mötley Crüe ще тръгне на път догодина, заедно с Poison и Def Leppard, за арена тур из Съединените щати. А докато чакаме, нека си припомним част от последния им издаден официален видео лайв от 2006 г.    Смъртта на Принс скара \"Мотли Крю\" и \"Кис\"", "date": "2019.11.22", "title": "Официално: Mötley Crüe се събира и планира турне (ВИДЕО)"}
{"url": "https://clubz.bg/90865-dnsk_otkaza_da_buta_zlaten_vek_stroejyt_e_s_narusheniq_a_ne_nezakonen", "text": "Държавният строителен контрол (ДНСК) официално отказа на кмета на район \"Лозенец\" Константин Павлов да разпореди събаряне на небостъргача \"Златен век\" на компанията \"Артекс\". Това става ясно от съобщение на институцията. Павлов поиска това в писмо преди ден. Днес от строителната фирма му отговориха, че искането му \"не кореспондира с решението на съда\". На свой ред от \"Демократична България\" отвърнаха, че \"съдът не е сезиран с въпрос за законността на сградата и съответно не се е произнасял\". \"Артекс\" отвърна: Кметът на \"Лозенец\" да се съобрази с решението на съда И от ДНСК заявяват, че от тях са констатирани нарушения при строежа на сградата, а не незаконно строителство (каквото би имало, ако разрешението за строеж е с изтекъл срок - б.р.). Заради нарушенията обаче дейностите по сградата са ефективно преустановени от строителния контрол през април. Спирането на строежа е в съдебна фаза, като първата инстанция отмени заповедта на ДНСК. Оттам пък обжалваха, а делото във Върховният административен съд е насрочено за края на март 2020 г., става ясно още от съобщението на институцията. Кметът на \"Лозенец\" поиска събаряне на небостъргача \"Златен век\" В него обаче се припомня, че и в решението на съда по текущия спор се казва, че разрешението за строеж на \"Златен век\" е удължавано в годините, цитирани са заповеди на главния архитект на София от миналата година. И според актуалното състояние то би трябвало да действа до 2028 г., уточняват още он ДНСК. Припомнят и датата на делото през ВАС - 31 март 2020 г. Кметът на \"Лозенец\" поиска събаряне на небостъргача \"Златен век\"", "date": "2019.11.22", "title": "ДНСК отказа да бута \"Златен век\" - строежът е с нарушения, а не незаконен"}
{"url": "https://clubz.bg/90866-trymp_zaqvi_che_iska_proces_za_impijchmynt_v_senata", "text": "Президентът на САЩ Доналд Тръмп заяви днес, че иска процес за отстраняването му от длъжност в Сената. Планина от доказателства се натрупа в разследването за импийчмънт на Тръмп US посланик към Тръмп: Зеленски ще направи всичко, което поискате US посланик към Тръмп: Зеленски ще направи всичко, което поискате", "date": "2019.11.22", "title": "Тръмп заяви, че иска процес за импийчмънт в Сената"}
{"url": "https://clubz.bg/90867-korupcionniqt_otechestven_front", "text": "През настоящата седмица ГЕРБ и така наречените патриоти предложиха действащия главен прокурор за председател на Комисията за противодействие на корупцията и за отнемане на незаконно придобито имущество (КПКОНПИ). ДПС се присъедини към номинацията с изразителен глас на подкрепа. Изборният процес ще бъде спокоен и без инциденти – страхът главният прокурор да не извади нещо от миналото и настоящето на българските политици ги прави повече от кротки и зависими. Управляващите не смеят да оставят Цацаров извън играта. Мнимата опозиция в лицето на БСП не предлага алтернативна кандидатура. Само Воля на Марешки показва опозиционен активизъм със своя номинация. Иначе процедурата за избор на председател на КПКОНПИ е същата като тази за избор на членове на Висшия съдебен съвет, преписана е от Закона за съдебната власт с всичките ѝ несъвършенства. На практика реална проверка на качествата на кандидатите не може да се проведе, а дори и в предвиденото публично изслушване на кандидатите да се установи нередност няма как кандидатът да бъде отстранен. Остава да видим и сега ли Христо Иванов ще е виновен на управляващите. Адвокати: Прекратяване на порочната процедура, изслушване на Цацаров, оставка на заместника му През 2013 г., в публичното пространство изтече разговор между Бойко Борисов, един от бившите му министри Мирослав Найденов и прокурорът Николай Кокинов. Тогава Кокинов каза към Борисов по адрес на Цацаров: „Не ми се подсмихвай! Ти си го избра.“ Очевидно сега ще следва епизод 2 „Ти си го преизбра“. Българската прокуратура, призвана да бъде независима по Конституция като част от съдебната власт 7 години се управлява от човек, близък до партия ГЕРБ. Сега през следващите 6 години партийният фаворит Цацаров ще бори корупцията по високите етажи на властта от друг държавнически пост. Това обяснява защо липсват годни обвинения на прокуратурата, които да доведат до осъдителни присъди срещу политици в съда. Дори убийството на дете от родителя му – вече бивш министър на транспорта, не беше достатъчно убиецът да бъде обвинен и съден. Така Цацаров ще си тръгне от прокуратурата без оценка и проверка на мандата си, а обществото няма да научи какви са реалните проблеми за разкриваемостта на престъпленията. Почти сигурният му наследник Гешев ще наследи и вероятно ще завещае същата административна машина. А иначе Цацаров е началник в съдебната власт от 1996 г., когато оглавява районния съд в Асеновград. Кариерата му като юрист започва веднага след завършването през 1991 г., значи Цацаров почти цял живот е началник, а за това се изискват също умения – най-малкото способност за сближаване с всеки силен на деня. И дотук казаното е проблем, но още по-същественото е как Цацаров обикаля по партийни срещи вчера и днес, уреждайки си поредния висок пост, още в позицията си на главен прокурор. За да запази от още по-силно сриване поуронения престиж на съдебната власт можеше поне да излезе в отпуск. Представяте ли си в друга държава главният прокурор да обикаля по срещи с партийни лидери. Цацаров и Гешев спешно и заедно се заеха с водната криза в Перник От предприсъединителните години на българското присъединяване към ЕС реформата на прокуратурата е отбягвана тема. За да не се случи изсветляването на тази институция се измисляха всевъзможни глупави ходове. Родиха се набор от излишни институции с неясна цел. КПКОНПИ е техният събирателен образ след като в нея се вляха БОРКОР, дирекция от ДАНС и Сметната палата, комисията на Златанов за поръчково установяване и неустановяване на конфликт на интереси. Освен че е скъпо начинание КПКОНПИ е откровено вредна. Фиаското на Златанов от 2013 г. бе повторено с фиаското на Пламен Георгиев и неговата тераса от пролетта на тази година. Това е показателно за умението на ГЕРБ да гради държавна власт. Замисълът, правомощията и ресурса на КПКОНПИ не са такива, че реално да бъде инструмент на държавата за решаване на проблемите с престъпността и корупцията, по-скоро е удобен инструмент за политически репресии. Начинът на формиране управлението на КПКОНПИ позволява председателят ѝ да бъде избран с обикновено мнозинство от Народното събрание, тоест по волята на управляващата партия се решава всичко. Как да очакваме председателят ѝ като ръководител на КПКОНПИ да се изправи срещу тези, които са го избрали, как да посегне на своите. Преди 2018 г. поне управлението на Комисията бе своеобразен триумвират, излъчван от Президентството, Народното събрание и премиерът. Понастоящем КПКОНПИ смесва в себе си функции, присъщи на полицията - хем взаимодейства с прокуратурата, хем я сезира при съмнения за извършени престъпления, хем е административен орган по превенция и анализ, хем анализира законодателство, пристъпва към отнемане на имущество и е в страна в един такъв процес. Нещо безкрайно всевластно и съвсем безконтролно. Тази квазиполиция и квазипрокуратура с лекота, без наказателна санкция, може да пристъпи към конфискация на имущество. Единствената ѝ спирачка е решение на съда, но с оглед овладяването и на съда от политиката КПКОНПИ би могла да се разправи с всекиго. Така това оръжие, сложено в ръцете на криминалните политически елити, става средство за разчистване на сметки и крадене на бизнеси вместо оръдие за налагане на някакъв оправдан от правото ред. За #КОЙ Гешев е радост, а Цацаров - богатство Има нужда от преосмисляне и процесуалният ред, по който производството за отнемане се развива. Към настоящия момент то е смесица от три производства в трите си различни фази. Първата, административната, включва проверка на доходи и имущество. Втората, преди искането за започване на производство по отнемане, е гражданскоправна и започва с налагането на обезпечителни мерки. Третата, същинското производство по конфискация, е наказателноправна, защото лицето търпи санкционна мярка по отнемане, но производството се развива пред гражданския съд. Когато делото е в гражданския съд, а не в наказателния и административния, например, това означава, че има равнопоставеност на доказването. Как обаче може един човек да доказва със същата степен и сила като един държавен орган, на който му се плащат заплати и разполага с неограничен ресурс, за да върши тази работа? Който е писал закона по този начин или го е направил преднамерено знаейки колко силна репресивна машина създава или го е направил от неграмотност. Безспорно, през 90-те години, а и днес се рои криминален елит, а оттам и криминални активи и у нас има нужда това да бъде разследвано, доказано и санкционирано. Но да не забравяме, че основен способ за това е именно прокуратурата. Нинова е против Цацаров. Нищо лично, просто грешен модел Да не забравяме, че който твори репресивни органи обикновено друг ги ползва. Все в някакъв момент настоящата политическа конфигурация ще се размести, политиците ни не са толкова добри балетисти върху тънкия лед от зависимости, присвоявания, лобизъм и откровена кражба на обществен финансов ресурс. И тогава днешните творци на КПКОНПИ ще са утрешните ѝ жертви. Помним какво стана през 2013 и 2014 г., когато ГЕРБ слезе от сцената. *   Цацаров и Гешев спешно и заедно се заеха с водната криза в Перник За #КОЙ Гешев е радост, а Цацаров - богатство Нинова е против Цацаров. Нищо лично, просто грешен модел", "date": "2019.11.22", "title": "Корупционният отечествен фронт"}
{"url": "https://clubz.bg/90869-vytreshniqt_ministyr_na_boliviq_obvini_evo_morales_v_terorizym%C2%A0", "text": "Временното правителство на Боливия обвини днес бившия президент Ево Моралес в бунт и тероризъм заради това, че е призовал поддръжниците си да блокират Ла Пас, предаде Франс прес, цитирана от БТА. Вътрешният министър разпространи в сряда сутринта аудиозапис, за който се твърди, че възпроизвежда телефонен разговор на бившия президент с лидер на протестното движение срещу временното правителство. В разговора Моралес призовава Ла Пас да бъде оставен без храна, блокиран и обграден. Този призив е престъпление срещу човечеството, в следващите часове ще се обърнем към международните инстанции, заяви Мурильо. Ево Моралес не иска да управлява. Но народът не му дава да се оттегли Боливия е в хаос след оставката на крайнолевия ѝ президент В Ла Пас се усеща недостиг на хранителни продукти заради блокирането на пътищата, които свързват града със земеделските райони на Боливия, отбелязва Франс прес. Припомняме, че Моралес подаде оставка в началото на този месец след  масови протести, предизвикани от твърдения за злоупотреби на изборите  миналия месец, след които Моралес обяви, че е спечелил четвърти пореден мандат. Малко по-късно той обяви, че е заминал за Мексико по политически причини. Страната му предостави политическо убежище.  Боливия е в хаос след оставката на крайнолевия ѝ президент", "date": "2019.11.22", "title": "Вътрешният министър на Боливия обвини Ево Моралес в тероризъм "}
{"url": "https://clubz.bg/90840-advokati_prekratqvane_na_porochnata_procedura_izslushvane_na_cacarov_ostavka_na_zamestnika_mu", "text": "Това пишат от фейсбук общността на българските адвокати (ФОБА) по повод избора на главен прокурор в свое отворено писмо до президента Румен Радев, главния прокурор Сотир Цацаров, министър Данаил Кирилов, представляващия ВСС Боян Магдаличнев и членовете на съвета. Мимоходом те заявяват, че министър Кирилов е човек,  Адвокати към Гешев: Може ли прокурор да говори за партии и медии Те окачествяват и Боян Магдалинчев: По повод изказването на Сотир Цацаров за \"две други сгради\" казват: Адвокатите смятат, че трябва да последват прекратяване на порочната и противозаконна процедура за избор на главен прокурор, изслушване на главния прокурор в Народното събрание и оставка на заместника му. Подписалите 84 прависти се обръщат ВСС, президента, парламента и Висшия адвокатски съвет с апел за оставка на Гешев, сезиране на Конституционния съд, начало на конституционни дебати за намаляване на парламентарната квота във ВСС, оставка и на правосъдния министър Данаил Кирилов поради професионална и етична непригодност за заемане на този пост.   Като адвокати, упражняващи свободна професия, отстояваща законните права и интереси на българските граждани, няма как да не реагираме, бидейки наблюдатели на едно срамно заседание на Висшия кадрови и административен орган на Съдебната власт /ВСС/ за избор на главен прокурор, което, според нас, на практика унищожи авторитета и доверието в този орган и тежко урони престижа на съдебната система! В този грозен и посредствен спектакъл имаше главни и поддържащи роли, като 20 от членовете на ВСС оставиха имената си като свидетелство за несъстоятелността и порочността на една абсурдна и поръчкова процедура по политическо назначаване на нов главен прокурор, в лицето на единствения кандидат, Иван Стоименов Гешев. Достойни и водещи истинска битка за Правото в този мрачен ден бяха само четирима от ВСС - поздравления за смелостта и доблестта да отстояват истината за членовете на Съдийската колегия, които се държаха като истински магистрати - Лозан Панов, Атанаска Дишева, Олга Керелска и Цветинка Пашкунова! Член на ВСС: Гешев ме заплаши в коридора, че ще стана общински съветник Но има едни дълбочини на цинизма, които  бяха достигнати и, които нямат аналог в най-новата ни демократична история на уж правова държава! Обидното, невъзпитано и направо махленско държане на министър Кирилов, който отдавна следваше да е депозирал своята оставка, поради пълната си непригодност за заемане на високия пост, няма да коментираме, защото ние, адвокати от ФОБА, отдавна се обявихме срещу неговото назначение. Този човек, който си позволява да се държи като в квартална кръчма и да употребява подобен цинично нагъл тон към висши съдии, доказали, за разлика от него своите професионални и нравствени качества, е срам за  една правова държава! Представляващият ВСС, съдия Магдалинчев - вечна съдебна номенклатура, периодично влизащ във ВСС от различна политическа квота на парламентарна партия, но винаги обслужващ силните на деня, е образ и реминесценция на едно минало, което отдавна уж трябваше да забравим, но то упорито се възражда и застрашава върховенството на Правото и правата ни. Но, главният прокурор заслужава особено внимание!  Г-н Цацаров, когато някой виден магистрат и мъж на място изрече тежки думи, трябва да има силата на честта и достойнството да стои зад тях! Ние всички разбрахме какво ни казахте с онези \"две други сгради\", в които са се правели и решавали всички избори за тримата големи в Съдебната власт досега. Знаем и онова, което съдия с достойнство, г- н Константин Пенчев преди години разкри - \"за белите покривки\", на които се правят сделките за Съдебната власт, и онова, което друг съдия, Методи Лалов преди месеци каза, за срещите в една сграда с един виден политик и медиен олигарх; разбрахме, че и Вашият избор не е бил по - различен, както и, че настоящият \"избор\" е по същата схема. Не беше достойно да извъртате своите думи, замесвайки сградата на Президентството и едно болнично заведение, знаем за какво става въпрос. Но изказването на главния прокурор бе най - яркото доказателство, че и сегашният избор е решен на друго място, а не във ВСС, и беше срамна, недостойна и тъжна сценката, в която Данаил Кирилов принуждаваше членове на Съвета да се кълнат, че не им е оказвано въздействие и политически натиск! Осъждан поддръжник на Цацаров и Бареков - на протеста в подкрепа на Гешев След такова признание следват само две неща, господа кадровици - прекратяване на порочната и противозаконна процедура за избор на главен прокурор, изслушване на Главния прокурор в Народното събрание и оставка на заместника му, който той лично посочи за негов наследник. Обидите, които бяха отправени към председателя на ВКС и две дами - върховни съдии, са само крещящ израз на безсилието на аргументите да защитите една незащитима позиция - тази на дирижираното \"състезание с един кандидат\" за най - важния пост в Съдебната власт и, може би най- влиятелния в цялата държава. А заплахите, които кандидатът Гешев, чрез черен хумор и намеци, си е позволил в коридора спрямо свой опонент, в лицето на съдия Атанаска Дишева, само доказват думите на друг член на ВСС, г-н Шекерджиев от 24.10, че този кандидат е опасен за Правосъдието и демокрацията с реципрочността на своите атаки спрямо несъгласните с него, или иначе казано със своята първична агресивна реакция на критики. Такъв човек не може да бъде Главен прокурор на Европейска демократична държава и затова се обръщаме към целия състав на ВСС, Президента, Парламента и ВАдвС със следните искания: Ние настояваме също ВАдвС да подаде конституционна жалба за нарушаване на чл.129 от КРБ при така проведената процедура по избора на нов главен прокурор! Прилагаме списък на адвокатите подкрепили настоящото отворено писмо:  1. адв. Диана Харалампиева Драгиева, САК, л. н.№ 100053981 \n\t2. адв. Полина Стоянова Велчева, САК, л.н  № 130067701 \n\t3. адв. Ася Олегова Манджукова-Стоянова, АК- Видин, л. н.№ 1100014837 \n\t4. адв. Маринела Иванова Петрова-Ашикова, САК ,л.н.№ 1600619810 \n\t5. адв. Невена Кирилова Стефанова, АК - Варна, л.н.  № 1100068790 \n\t6. адв. Александрина Тотева Танева, АК -Перник, л. н. № 1600000523. \n\t7. адв. София Димитрова Пенева,  АК-Бургас, л.н.№ 1500041180 \n\t8. адв.Стела Николова, ВнАК,  л.н.№ 1400091990,  \n\t9. адв. Камен Добринов Добрев, САК,  л.н. № 1100581210 \n\t10. адв. Милена Златкова, САК, л.н. № 1300471610 \n\t11. адв. Румяна Георгиева Манковска, АК -Варна, л.н.№ 1200084090 \n\t12. адв. Ани Стефанова Петкова, САК, л.н. № 1500014547 \n\t13. адв. Пламен Стоянов Велчев, АК- Благоевград, л.н. № 1500056727 \n\t14. адв. Ясен Василев Крайчев, АК Пловдив, л. н. №  4400036340 \n\t15. адв. Пламен Кирилов Киров, САК, л. н. №  1000355710 \n\t16. адв. Юлияна Бениаминова Боглева - САК, л. н.  № 1300525110 \n\t17. адв. Маргарита Славова Калайджиева, САК, л.н. № 1200112910. \n\t18. адв. Александър Кърлин , ВТАК , л.н. № 1300021850 \n\t19. адв. Йонка Георгиева Цонева-Темелкова, САК , л.н. № 1000342310 \n\t20. адв. Георги Дианов Гайдаров, САК,  л. н. № 1300430210 \n\t21. адв. Теодор Любенов Георгиев, САК, л.н. №  1000705510 \n\t22. адв. Милена Драганова Спасова, БАК, л.н. №  1700069780 \n\t23. адв. Любомир Митков Георгиев, АК-Благоевград , л.н. № 1100050027 \n\t24. адв. Огнян Ванчев Ангелов, АК- Хасково,  л.н.№ 1700006263,  \n\t25. адв. Мариана Трифонова, АК- Бургас, л.н. № 1700026480 \n\t26. адв. Стефан Ангелов Левашки, АК Пловдив, л. н. №1200088840 \n\t27. адв. Цветанка Иванова Иванова, САК, л.н. № 1500624510 \n\t28. адв. Венцислав Людмилов Петров, САК,  л. н. № 1700559010 \n\t29. адв. Мариета Георгиева Пешева,  САК, л.н. № 1700474910 \n\t30. адв. Десислава Любенова Филипова, САК, л. н. № 1200388410 \n\t31. адв. Кремена Иванова Крумова, САК, л.н. № 1600566710 \n\t32. адв. Гергана Неделчева Георгиева-Маджарова, СтАК, л.н. № 1700007860 \n\t33. адв. Николай Петров Генчев, САК, л.н. № 1900274610 \n\t34. адв. Станислав Любомиров Рачовски, АК - Варна, л.н. №  1300091190. \n\t35. адв. Велислав Величков Величков, САК, л.н. № 1200344710 \n\t36. адв. Светлана Людмилова Георгиева, САК, л.н. № 1900192810 \n\t37. адв Слави Котаров, АК -Стара Загора, л. н. №  1400038260 \n\t38. адв. Пламен Олегов Петков, САК, л.н. № 1600392310 \n\t39. адв. Петър Анатолиев Първанов, САК,  л.н. № 1600593510 \n\t40. адв. Благовеста Стоянова Ганчева при АК-Варна, л.н. №  1600005690. \n\t41. адв. Силвия Ангелова Минчева, САК, л.н. № 1000623710 \n\t42. адв. Росица Кирова, АК-Перник, л.н. №  1000024423 \n\t43. адв. Адриана Петкова Балева, САК, л. н. №  1200245810. \n\t44. адв. Веселина Александрова, АК Пловдив,  л. н. № 1000113340 \n\t45. адв. Тодор Монов Янкулов, АК-Перник, л.н. № 1500018123 \n\t46. адв. Иванка Емилова Георгиева, САК, л.н . №  1300002510 \n\t47. адв. Мария Милкова Соколова, САК, л.н. №  1900534810 \n\t48. адв. Стела Цветкова Христоскова, САК,  л.н. № 1900498610. \n\t49. адв. Петър Светославов Даскалов, АК-Стара Загора,  л.н. № 1800026560 \n\t50. адв. Гергана Иванова Николова, АК - Бургас, л.н.  № 1000010180 \n\t51. адв. Теодор Артуров Божинов, САК, л. н. №  1000236010 \n\t52. адв. Станислав Любенов Бахчеванов, АК Пловдив, л.н.  № 1600117540 \n\t53. адв. Незабравка Петкова Велева, САК, л.н.  № 1500605510 \n\t54. адв. Деница Венциславова Колева - Корновска, АК - Варна, л. н.№ 1300123390 \n\t55. адв. Валя Георгиева Разпопова, САК, л.н.  № 1200199910. \n\t56. адв. Петя Лилова - Георгиева, САК, л.н. №  1000497910 \n\t57. адв. Боряна Божидарова Божкова -САК, л.н. №  1500215810 \n\t58. адв. Кирил Владиславов Янев, САК, л.н. №  1100559710 \n\t59. адв. Екатерина Димитрова, АК-Сливен, л.н.  № 1200027388 \n\t60. адв. Ивелин Димитров, АК-Варна, л.н. № 1000043590 \n\t61. адв. Марияна Калчева, САК, л.н.  № 1400447910 \n\t62. адв. Детелина Василева Костадинова - САК, л.н. №  1000143010 \n\t63. адв. Искра Немчева, АК Благоевград, л. н.  № 1500014927 \n\t64. адв. Даниел Иванов САК , л.н. № 1500717510 \n\t65. адв. Ясен Кръстев , АК Варна,  л.н. № 1200155790 \n\t66. адв. Петя Нойчева, САК, л. н. №  1600113210 \n\t67. адв. Тодор Божков,  АК Пловдив, л.н. № 1900094840 \n\t68. адв. Венета Захариева,  САК, л.н. №  1900012610 \n\t69. адв. Гълъбина Карамитрева, АК Пазарджик, л.н. №  1800031944 \n\t70. адв. Георги Константинов Димитров,  САК, л.н. №  1200501110 \n\t71. адв. Елена Даскалова-Радева, АК-Смолян, л.н. № 1200003147 \n\t72. адв. Ивета Николова, САК, л.н.  № 1100670410 \n\t73. адв. Калин Александров Найденов, АК – Хасково, с л.н.  № 1200044663 \n\t74. адв. Костан Тончев, БАК, л. н.  №  1300024680 \n\t75. адв. Валентина Николова Стоянова , БАК,  л.н. № 1600004380 \n\t76. адв. Евелина Миткова Моловска, АК-Смолян, л.н. №  4000003647 \n\t77. адв. Румяна Нехризова,  САК, л.н. № 1800355210 \n\t78. адв. Елена Асенова- Василева, АК- Пазарджик, л.н.№ 1000008344 \n\t79. адв. Анатолий Гинев Леков - ХАК , л.н. № 1600012463 \n\t80. адв. Радослав Малинов Миков- САК, л. н. №  1100683510 \n\t81. адв. Росен Пенчев Рашков - САК, л.н. №  1000718310 \n\t82. адв. Ивелина Владимирова Иванова-Парушева, АК-Варна, л. н. №1200044190 \n\t83. адв. Изабела Атанасова Иванова, САК, л.н. №  1700052010 \n\t84. адв. Ани Стефанова Петкова, АК – Смолян,  л.н. №  150001454 \n\t                        С уважение:                                   адв. Велислав Величков  Член на ВСС: Гешев ме заплаши в коридора, че ще стана общински съветник Осъждан поддръжник на Цацаров и Бареков - на протеста в подкрепа на Гешев", "date": "2019.11.22", "title": "Адвокати: Прекратяване на порочната процедура, изслушване на Цацаров, оставка на заместника му"}
{"url": "https://clubz.bg/90852-bryuksel_zapochva_proverka_na_sdelkata_mejdu_%E2%80%9Efolksvagen%E2%80%9C_i_turciq", "text": "Европейската комисия е започнала щателна проверка на сделката, до която са стигнали германския автоконцерн „Фолксваген“ и Туция за построяването на нов завод. Въпреки че германската фирма обяви, че засега замразява проекта си заради бойните действия на турската армия в Сирия, еврокомисарката по конукрентноспоспособността Маргрет Вестагер поиска детайли от Анкара за сключения договор. Предмет на проверката е най-вече обещаната от Турция държавна субсидия за построяването на завода в размер на 400 милиона евро – сума, която многократно надхвърля горната граница, допустима при държавни субсидии в страни от ЕС. Тъй като Турция има подписан договор за митнически съюз с ЕС, Вестагер ще провери дали този ангажимент не го нарушава. Анкара е била задължена да информира Брюксел за тази субсидия, но не го е сторила. Митническият съюз на Турция с ЕС задължава Анкара да информира Брюксел за всички държавни подпомагания на сделки с фирми от общността. Въпроси в Брюксел събужда  и обещанието на турската държава, че всяка година ще купува определен брой фолксвагени за администрацията си – тоест това би било втора държавна субсидия за завода. Шефът на „Фолксваген“: Ще построим завода в Турция, когато спрат бойните действия „Фолксваген“ смята да инвестира 1 милиард евро в строежа на завод за коли, предназначени за източноевропейския пазар. Условията, които Турция е предложила, вероятно са ощетили други източноевропейски страни, които се бориха да привлекат завода, смята Брюксел. България до последно бе смятана за алтернатива на Турция, но заради големите субсидии на Анкара, София отпадна. „Фолксваген“ ще се произнесе окончателно за това дали ще строи в Турция, до края на годината.", "date": "2019.11.22", "title": "Брюксел започва проверка на сделката между „Фолксваген“ и Турция"}
{"url": "https://clubz.bg/90870-kuba_prizna_che_shpionira_horata_i_dori_obqsni_kak", "text": "Властите в Куба за пръв път обявиха публично основните правила за всеобщо и продължително наблюдение и разследване под прикритие срещу 11-те милиона жители на страната, предаде Асошиейтед прес. В указ на президента Мигел Диас-Канел от 8 октомври, обнародван днес, се казва, че прокурорите могат да разпореждат наблюдение и подслушване на всички форми на комуникация, без да искат разрешение от съда, каквото се изисква в повечето латиноамерикански държави. Документът официализира статута на информаторите, агентите под прикритие и подвеждащите операции. Указът е предназначен \"да повиши ефективността на превенцията и борбата с престъпността\", пише в коментар в кубинския регистър на новите закони и нормативни актове. Куба връща воловете и конете в захарните полета, няма гориво за оран В Куба - първи нов влак от 40 години. Минава 915 км за 15 часа Могъщото разузнаване и агенциите по сигурността в Куба от десетилетия извършват мащабно наблюдение върху обществото чрез различни средства за подслушване и мрежа от доносници и агенти под прикритие, но тяхната роля никога не е била огласявана толкова подробно, отбелязва АП. Указът изброява различни роли: агенти на вътрешното министерство за разследване под прикритие; сътрудници-свидетели, които осигуряват информация срещу благосклонно отношение; подвеждащи операции, в които незаконни стоки преминават под контрола на полицаи. Нормативният акт позволява прехващане на телефонни разговори, пряко записване на гласове, проследяване и видеозаписи на заподозрени лица и тайно проникване в компютърни системи. В Куба - първи нов влак от 40 години. Минава 915 км за 15 часа", "date": "2019.11.22", "title": "Куба призна, че шпионира хората и дори обясни как"}
{"url": "https://clubz.bg/90858-vseki_treti_v_sofiq_smqta_che_izborite_ne_sa_bili_chestni", "text": "Повечето хора у нас възприемат отминалите избори като по-скоро честни. В София обаче колебанието е много силно. В по-големите населени места вотът е бил по-скоро свободен и политически, докато в по-малките – може би по-зависим. Според отговорите на респондентите средната цена на глас е била 67 лв. Привържениците на спечелилата партия са склонни в по-голяма степен да казват, че изборите са били честни. За мнозинството от запитаните изборите в тяхната община са били по-скоро честни. На въпроса „Според Вас, във Вашата община честни ли бяха проведените наскоро местни избори?“ за общо 55% от запитаните изборите са били честни – 43% казват твърдо „да“, а 12% – „по-скоро да“. За 38% от участвалите в проучването изборите не са били или по-скоро не са били честни (11% „по-скоро не“ и 27% – „не“). Останалите 7% не могат да преценят. В София общо  В останалите областни центрове делът на убедените в честността на изборите е 56%, a делът на тези, които смятат, че изборите в тяхната община не са били честни е 37%. Така и в София, и в останалите областни центрове делът на по-скоро вярващите в честността на изборите надвишава този на скептиците с около 20 процентни пункта. В София обаче 16% от респондентите не могат да преценят дали изборите са се провели честно или не. За всички останали населени места, освен столицата, делът на тези, които не знаят как да отговорят, е между 3% и 5%, т. е. 3-4 пъти по-малък. Жителите на необластните градове и на селата пък в по-голяма степен изразяват своето убеждение в честността на изборите. В по-малките градове делът на положителните отговори по отношение на честността е 58%, а в селата – 55%. В по-малките градове 38% от запитаните смятат, че изборите в тяхната община не са били честни, а в селата този дял е 42%. 31% от анкетираните твърдят, че лично знаят за случай за продаване на гласове.  67% не знаят за такъв случай, 2% отказват да отговорят. В столицата свидетелите на продажба на гласове по време на местните избори са 26% – сравнително по-малко от тези в останалите областни градове, където този дял е 33%.  По традиция, най-открито за темата с продажбата на гласове отговарят най-младите респонденти. При тях и делът на положителните отговори е най-висок. Тревога, но не и изненада буди и фактът, че респондентите с основно и по-ниско образование споделят забележимо по-често от останалите участници в проучването, че са лично запознати с подобни случаи. Много близки са и резултатите при респондентите от ромски произход.  Най-често споменаваната сума пък е около 50 лв. цена глас, изчисляват от агенцията. 31% от анкетираните казват също, че са чували за конкретен случай за гласуване за определена партия по принуда. 67% отричат, а 2% отказват да отговорят.  В най-голяма степен от подобни практики изглежда са застрашени жителите на селата, които и в най-голяма степен споделят, че знаят за случаи на хора, гласували по определен начин под заплаха (34%).  ", "date": "2019.11.22", "title": "Всеки трети в София смята, че изборите не са били честни"}
{"url": "https://clubz.bg/90843-bylgariq_priema_ungariq_v_baraj_za_evro_2020_video", "text": "България ще приеме Унгария на 26 март 2020 г. в бараж за Европейското, отреди жребият за плейофите за последните четири места, теглен днес. При успех тимът ни ще се изправи срещу победителя от сблъсъка Исландия - Румъния на 31 март. Крайният победител отива на Евро 2020. Домакин на финала в карето ще е тимът от двойката между \"лъвовете\" и маджарите. Така жребият се оказа изцяло благосклонен към нашата селекция. Полуфинал 1: Исландия - Румъния \n\tПолуфинал 2: България - Унгария (победителят е домакин на финала) Полуфинал 1: Босна и Херцеговина - Северна Ирландия (победителят е домакин на финала) \n\tПолуфинал 2: Словакия - Ейре Полуфинал 1: Шотландия - Израел \n\tПолуфинал 2: Норвегия - Сърбия (победителят е домакин на финала) Полуфинал 1: Грузия - Беларус (победителят е домакин на финала) \n\tПолуфинал 2: Северна Македония - Косово Какво очаква България по пътя за Евро 2020 Междувременно в Нион беше теглен и предварителен жребий преди основния за Евро 2020, който е на 30 ноември в Букурещ. Ако националите ни отидат на първенството, ще попаднат в група С или F. В случай, че се окажат в С, водач там ще е Украйна, а от втора урна ще дойде Холандия. Единствената въпросителна е кой ще дойде от трета - Португалия, Турция, Австрия, Швеция или Чехия.  В гр. F пък ще ни чака Германия като водач, останалите са неизвестни. При всички положения България ще е в четвърта урна.", "date": "2019.11.22", "title": "България приема Унгария в бараж за Евро 2020 (ВИДЕО)"}
{"url": "https://clubz.bg/90851-karakachanov_za_shpionskiq_skandal_takiva_neshta_nqma", "text": "Като опит България да влезе в ролята на – така силовият вицепремиер Красимир Каракачанов определи обвинение, че нашата страна е участвала в шпиониране на Сърбия.  По-рано през деня и външната министърка Екатерина Захариева определи историята като като „нелепо, невярно, неотговарящо на истината“. Захариева за обвинението за шпионаж от Сърбия: Нелепо и невярно Разследването по шпионския скандал започна след като руски дипломат бе записан да предава пари на сръбски гражданин. Самото видеото бе публикувано и от българския журналист Христо Грозев в туитър. Според него заснетият руснак е помощник-военният аташе в руското посолство в Белград Георгий Клебан. Радио \"Свободна Европа\" цитира сръбското външно министерство, че Клебан е заемал този пост до юни 2019 г.  Депутатът, обвинил България, е Милован Дрецун, който обяви: Сърбия разследва за шпионаж руски дипломат , отговори днес Красимир Каракачанов.  По думите му българските народни представители също не винаги говорят неща, имащи общо с истината. Така че в сръбския парламент всеки депутат можело да си говори каквото си иска.  Сърбия разследва за шпионаж руски дипломат", "date": "2019.11.22", "title": "Каракачанов за шпионския скандал: Такива неща няма"}
{"url": "https://clubz.bg/90853-pismo_v_butilka_slavi_trifonov_tyrsi_reklamodateli", "text": "През медиите Слави Трифонов, водещ и собственик на телевизия „7/8 ТВ“, както и лидер на партия „Няма такава държава“, се обърна с отворено писмо към рекламодателите, публикувано във Фейсбук. Там той изразява своето притеснение, че двете най-големи пийпълметрични агенции не отразяват обективно гледаемостта на новия му медиен проект и „мамят“.  Трифонов изброява, че към днешна дата \"7/8 ТВ\" има сключени договори с най-големите кабелни и сателитни оператори в страната, както и с над 60 по-малки в провинцията. Освен това телевизията му се излъчва и онлайн в интернет. Телевизията на Слави: Силата е в истината! Гледаха ни над 1,450 млн. души Благодарение на това разпространение, \"7/8 ТВ\" се гледа както в София, Пловдив, Варна, така и в села като Крън, Черник, Чешнегирово. , отбелязва той.  Слави Трифонов пак ще си води токшоу, сценаристите - и те (ПРОГРАМАТА) Слави Трифонов пак ще си води токшоу, сценаристите - и те (ПРОГРАМАТА)", "date": "2019.11.22", "title": "Писмо в бутилка. Слави Трифонов търси рекламодатели"}
{"url": "https://clubz.bg/90844-majki_na_deca_s_uvrejdaniq_iskat_ostavkite_na_valeri_simeonov_i_117_deputati", "text": "Майките на деца с увреждания излязоха отново на протест пред Народното събрание заради несъгласието си с избора на Валери Симеонов за зам.-председател на институцията. Жените за кратко блокираха и движението по жълтите павета. А недоволството им е заради това, че Симеонов заема нов пост, след като през миналата година ги обиди с думите, че били „кресливи жени с уж болни деца”. Освен оставка на самия Симеонов жените настояват и всички 117 депутати, които са го подкрепили, да прекратят мандатите си.  Валери Симеонов стана зам.-шеф на парламента Майки за избора на Симеонов: Народни представители, срам ни е от вас! Майките се заканиха, че и този път протестите ще бъдат продължителни. В понеделник те планират и автошествие.  Докато навън в дъжда тече протест, вътре Симеонов обяви, че демонстрацията е намеса в правилата и реда за работата на Народното събрание. Той припомни, че не се е издигнал сам за пост, а това е акт на \"Обединени патриоти\", чиято група има право по правилник на зам.-председател на парламента. Валери Симеонов: Поведението ми е достойно Майки за избора на Симеонов: Народни представители, срам ни е от вас! Валери Симеонов: Поведението ми е достойно", "date": "2019.11.22", "title": "Майки на деца с увреждания искат оставките на Валери Симеонов и 117 депутати"}
{"url": "https://clubz.bg/90846-danail_kirilov_se_vyzpriema_kato_vnimatelen_i_chuvstvitelen_chovek", "text": "  Това каза днес пред журналисти министърът на правосъдието Данаил Кирилов по време на откриването на съвместно обучение по правата на човека в ЕС за магистрати от Гърция, Румъния и България, цитиран от \"Фокус\". Така той коментира петицията, подписана от повче от 170 съдии да се извини за поведението си към някои от магистратите по време на Пленума на ВСС, на който Иван Гешев бе прегласуван за главен прокурор. Всъщност тогава Кирилов  не само, че дава думата на Атанаска Дишева, Олга Керелска и Лозан Панов за различни предложения по дневния ред, за обсъждания на самата процедура и за да отговарят на нападките срещу тях, а и задаваше \"въпроси\" като \"Вие за кого работите\" (към Атанаска Дишева), питаше я докъде е стигнал мъжът й като каннидат за общински съветник, подмяташе, че \"някои колеги\" трябва да уплътнят тайминга на протеста.   Заседание на ВСС: Магдалинчев подава на Кирилов... Той отсъства Министър Кирилов посочи,  . Данаил Кирилов добави, че смята, че е задължение на всички членове на ВСС, включително и негово, да се спазва възможно най-стриктно законът и смисълът на процедурата. „Общи приказки, политически твърдения можем да си отправяме в телевизионните студиа, в свободна или друга обстановка: публична или дискусионна, но не и в този случай в този формат“, добави още той, преповтаряйки 1:1 опорките, че критиците на Гешев говорят \"политически\". Протест поиска от президента да сезира КС за Гешев Той отговори на писмо от Лозан Панов, изпратно му вчера, който го попита - защо въпросното становище на над 170 български съдии, които поискаха извинение от него и дисциплинарка за Иван Гешев, не е влязло в дневния ред. Проектът за дневен ред му бил изпратен от администрацията на ВСС, подписан и от главния секретар на ВСС и бил основан на  към този момент. И върна топката към Панов - че можел да го вкара като и звънредна томка. По думите на министъра той не е виждал нито тази декларация, нито конкретно съдии, които да са подписали. Претенцията за сезиране на Конституционния съд заради процедурата по избора на Гешев  , той нарече политическа. Освен политическа, публична претенция, откъм правна страна нямало проблем с тълкуването и прилагането на тази процедура, смята той. Протест поиска от президента да сезира КС за Гешев", "date": "2019.11.22", "title": "Данаил Кирилов се възприема като внимателен и чувствителен човек"}
{"url": "https://clubz.bg/90857-prezidentyt_na_uefa_pratil_pozdravi_na_bobi_mihajlov", "text": "Президентът на УЕФА Александър Чеферин пратил поздрави на подалия оставка президент на БФС Борислав Михайлов по неговия временен наследник Михаил Касабов, съобщава официалният сайт на родната футболна централа. Касабов се е срещнал с Чеферин при визитата на делегация на БФС в Нион за жребия за баражите за Евро 2020 от Лигата на нациите. На 26 март България ще домакинства на Унгария, а при победа ще срещне в решителен сблъсък победителя от другия полуфинал между Исландия и Румъния - отново в София. България приема Унгария в бараж за Евро 2020 (ВИДЕО) Борислав Михайлов си тръгна от управлението на българския футбол след поискана оставка от премиера Бойко Борисов и спортния министър Красен Кралев заради расисткия скандал на мача България - Англия (0:6) през октомври. Михаил Касабов пое временно властта до провеждането на извънреден конгрес, но Йордан Лечков обжалва решението на съда за вписването на своя колега като и.д. Бившият кмет на Сливен твърди, че не е подавал оставка и не се е подписвал в протокола с решението на Изпълкома на БФС за Касабов. Ще има ли конгрес на БФС? Отговорите на Кралев, Касабов и Лечков Чака се решение на съда за жалбата на Лечков, а на 28 ноември ИК ще заседава отново с намерението да оповести дата за конгрес. Нещо, което не се нрави на един от Четвъртите в света. Ще има ли конгрес на БФС? Отговорите на Кралев, Касабов и Лечков", "date": "2019.11.22", "title": "Президентът на УЕФА пратил поздрави на Боби Михайлов"}
{"url": "https://clubz.bg/90860-gerb_kym_ninova_koi_sa_biznesmenite_poimenno_ili_kosveno", "text": "Представители на ГЕРБ призоваха лидерката на БСП Корнелия Нинова да каже кои са бизнесмените, с които Бойко Борисов се е опитвал да завладее социалистическата партия. Интригата се заплете в парламента преди обяд по време на парламентарния контрол. Тогава Нинова за пореден път призова Борисов да си подаде оставката. Борисов й отговори, че той, за разлика от нея, е подавал оставка два пъти, докато тя е заявила, че ще си я подаде след евровота, но е излъгала избирателите на БСП. Нинова не му остана длъжна и заяви, че е излъгала само Борисов и няколко бизнесмени, които са искали да овладеят БСП. Борисов: Излъгахте за оставка! Нинова: Излъгах вас и едни бизнесмени Депутатът от ГЕРБ Александър Ненков заяви, че твърденията на Нинова са евтин пи ар. Според него Нинова се оправдава за своите неуспехи и твърди, че че някой по някаква форма се опитва да влияе и да взима решения в нейната партия. Според бившия депутат и бивш министър Делян Добрев важно е да се разбере дали наистина има такива бизнесмени, защото в историята е замесено името на партия ГЕРБ.  И допълни: Според Добрев ГЕРБ настоява като се каже А, да се каже и Я. Според него, ако няма такива бизнесмени и олигарси и ако тази случка не е съществувала, излиза, че някой има режисиран план да се изкара жертва. От съобщение на ГЕРБ стана ясно, че промените, които Борисов обеща в партийни структури след местния вот, вече са в ход. Изпълнителната комисия, е решило да смени областния координатор в Благоевград Даниела Савеклиева и на нейно място да сложи евродепутата Андрей Новаков, съобщиха от пресцентъра на партията. В същото време обаче Савеклиева ще бъде областен административен секретар на партията. Росица Димитрова вече ще ръководи общинската структура на мястото на Бисер Михайлов. За Сандански Изпълнителната комисия е утвърдила Стоян Стоев. Той заменя досегашния кмет на Сандански Кирил Котев.", "date": "2019.11.22", "title": "ГЕРБ към Нинова: Кои са бизнесмените? Поименно или косвено"}
{"url": "https://clubz.bg/90855-basejnova_direkciq_vse_pak_globi_hidrostroj_za_narusheniq_v_reka_vit", "text": "Басейнова дирекция \"Дунавски район\" е връчила акт за нарушение при извършване на дейности в река Вит при Боаза на строителната компания \"Хидрострой\". Това съобщават днес от пресцентъра на Министерството на околната среда и водите.  Решението идва след като в продължение на няколко дни различни институции си прехвърляха отговорността и никой не признаваше вината. Припомняме, че в края на миналата седмица риболовният клуб \"Балканка\" подаде сигнал за нерегламентирано изкопаване на баластра от коритото на реката. Според \"Балканка\" материалът е ползван за изграждането на близкостроящата се магистрала \"Хемус\". Стана ясно, че за дейностите няма разрешение на \"Басейнова дирекция\", а веднага след като телевизионни камери пристигнаха на място, камионите изчезнаха.  След неколкодневното объркване на институциите, изведнъж се оказа, че в сайта на \"Басейнова дирекция-Дунавски регион\" на 15 ноември се е появил документ - съобщение, че е получено искане за разрешение по Закона за водите за ползване на повърхностните води на река Вит в определения участък за изграждане на съоръжение, част от магистрала \"Хемус\". А именно \"изграждане на мостово съоръжение при км 89 + 270 от АМ \"Хемус\". Какво се случва с река Вит край \"Хемус\" - версиите. И още въпроси Според експертите обаче въпросният документ е стандартен и няма отношение към конкретното копаене в коритото на Вит. Така накрая се оказа, че дейностите в реката са възложени от областната управа на град Ловеч, които са искали да почистят коритото. Тя от своя страна е сключила пък договор с компанията \"Хидрострой\", която да извърши почистването. Клуб Z се свърза с областния управител на Ловеч инж. Ваня Събчева, която обясни, че по договор изпълнителят „Хидрострой“ АД е длъжен да спазва законовите изисквания, свързани с дейностите по почистване на речните участъци, и да осигури безопасни условия на труд при извършване на тези дейности, както и че е длъжен да се обърне към РИОСВ-Плевен и \"Басейнова дирекция-Дунавски регион“, за да получи становище и разрешение за ползване на воден обект. Сигнал: строителството на \"Хемус\" застрашава река Вит Такова разрешение обаче няма.  Така се стига до днешната глоба от Басейнова дирекция за нарушаване на разпоредбите на Закона за водите.  Сигнал: строителството на \"Хемус\" застрашава река Вит", "date": "2019.11.22", "title": "Басейнова дирекция все пак глоби \"Хидрострой\" за нарушения в река Вит"}
{"url": "https://clubz.bg/90863-cheshki_senator_sezira_rodnata_prokuratura_za_sdelkata_na_tec_varna_prez_2017_g", "text": "Чешкият сенатор от Пиратската партия Лукаш Вагенкнехт е подал сигнал до Софийската градска прокуратура, свързан с продажбата на ТЕЦ \"Варна\" от чешката държавна компания ЧЕЗ и фирмата \"Сигда\" ООД на бившия министър в кабинета \"Орешарски\" Данаил Папазов. За това съобщи Антикорупционният фонд, откъдето твърдят, че са получили писмото от Вагенкнехт до държавното обвинение. Става дума за сделката от края на октомври 2017 г. Към онзи момент ТЕЦ-\"Варна\" бе със спряна дейност в продължение на повече от 2 години, защото не изпълнява европейските екологични норми. Чехите и българската дъщерна фирма ЧЕЗ България обаче смятаха инвестицията в очистващи системи за нерентабилна. Бившият собственик обмисляше различни варианти за централата, включително и пренастройването й на газ. В крайна сметка я продаде. Тогава версията бе, че са водени преговори с различни потенциални купувачи, а \"Сигда\" ООД е дала най-добрата оферта. Управител на варненската фирма е транспорният министър в правителството на Пламен Орешарски и бивш шеф на пристанището Данаил Папазов, а собствеността бе на негова и на децата му. ЧЕЗ продаде ТЕЦ-Варна на министъра на Орешарски Данаил Папазов В сигнала до прокуратурата, който се появява 2 години след сделката, се изразяват съмнения, че ЧЕЗ съзнателно е извършила неизгодна продажба на българското дружество \"Сигда\", говори се за избягване на данъци, както и за използване на служебно положение. Кой точно е извършвал това според подателя не става ясно от съобщението на АКФ. Преди това същият сенатор е сезирал заради съмненията си и правораздавателните органи в Чехия. Вагенкнехт бе активен и покрай сагата с продажбата на ЧЕЗ България на фирмата \"Инерком\" на Гинка Върбакова. В крайна сметка тази продажба се провали - след дълга процедура в Комисията за защита на конкуренцията, която отказа да я разреши. През 2018 г. пък Папазов се раздели със собственост в \"Сигда\" ООД, като мажоритарните дялове бяха официално продадени на почетния председател на ДПС Ахмед Доган. Обект са съмненията сега обаче е сделката от 2017 г., а не последвалата такава за собствеността в самата компания \"Сигда\".  ТЕЦ \"Варна\" е част от т.нар. студен резерв в България след спечелен търг и оттеглянето на държавната \"Марица-Изток-2\" от дейността, като държавата плаща за това. През юни тази година от Антикорпуционния фонд сигнализираха ДАНС, Министерството на енергетиката и Комисията за енергийно и водно регулиране (КЕВР) заради решението за студения резерв. Според АКФ техническата изправност на „ТЕЦ Варна“ ЕАД е под въпрос.эИ това представлява и евентуална заплаха за енергийната сигурност, като част от националната сигурност на България. ", "date": "2019.11.22", "title": "Чешки сенатор сезира родната прокуратура за сделката на ТЕЦ \"Варна\" през 2017 г."}
{"url": "https://clubz.bg/90839-borisov_izlygahte_za_ostavka_ninova_izlygah_vas_i_edni_biznesmeni", "text": "Думата \"оставка\" скара премиера Бойко Борисов и лидерката на БСП Корнелия Нинова в парламента. Стигна се до обвинение към Борисов, че заедно с бизнесмени се е опитвал да \"овладее БСП\". Министър-председателят се яви в Народното събрание за парламентарния контрол заради въпрос на Нинова за членството на България в Шенген. Това обаче бе най-малко засегната тема в диалога между двамата, протекъл от трибуната. Причината - преди да зададе въпроса си, лидерката на социалистите прочете остра декларация от името на парламентарната група, в края на която поиска Борисовата оставка.  На това министър-председателят първоначално реагира така: Нинова му отвърна:  Закономерно отговорът не закъсня:  Реакцията на Нинова:  На това Борисов не отвърна, направи само изненадана физиономия. Лидерката на БСП пък не каза повече по темата. Борисов за Северна Македония: Няма компромиси за историята Целият останал диалог се въртеше ту около темите, за които Нинова критикува властта в декларацията, ту около въпроса по същество - членството на България в Шенген. Последното питане бе зададено заради думи на самия Борисов от началото на септември при посещение в Германия. Нинова ги цитира:  По-късно през септември Борисов сам опровергава да е казал, че България се отказва от Шенген. По същество премиерът обясни и днес на Нинова - въпреки че говори много повече по други теми, отколкото по тази, че по време на посещението си в Бундестага, след което е казал цитираното, се е ядосал.  Нинова пък му припомни, че България не е в Шенген, защото има страни от ЕС - за пример бе дадена Холандия, които смятат, че освен изпълнението на техническите критерии трябва и напредък в борбата с корупцията, трафика на хора и гарантирането на европейската сигурност в този смисъл - нещо, обяснено от външните министри и на цитираната държава, и на германската провинция Бавария по-рано през годината. В декларацията си в началото на парламентарния контрол Нинова заяви, че откакто е във властта, за 10 години премиерът танцува \"танго\", от което следва и разпад на системите. Тя изтъкна, че през последните седмици е имало много скандали - провеждането на изборите, режим на водата в редица градове, проблеми в здравната и в пенсионната система, корупционни скандали с къщите за гости и т.н. Тя изтъкна, че по признания на министри те са разбрали от медиите, че не само в Перник, а и в други градове на страната има проблеми с водата. Тя цитира и публикации в хърватски медии, според които Борисов е отишъл в Загреб на конгрес на ЕНП с правителствения самолет, а Себастиян Курц е пътувал в икономична класа. По обвиненията Борисов вплиташе отговори, докато бе на трибуната заради Шенген.  По думите му с правителствените самолети на държавите си в хърватската столица пристигнали и държавните ръководители на други страни - Германия, Гърция и т.н. Той припомни как правителственият \"Еърбъс\" е купен по времето на управлението на БСП и попита Нинова защо не е поставила въпроса колко добавки за пенсии е струвало пътуването на президента Румен Радев до Китай със същия самолет. По думите му машината е купена именно с тази цел - да пътуват държавни делегации, да се пести време и тн. Освен това посещението в Загреб не било само заради ЕНП, а и защото премиерът е имал двустранна държавническа среща с колегата си в Хърватия.  ", "date": "2019.11.22", "title": "Борисов: Излъгахте за оставка! Нинова: Излъгах вас и едни бизнесмени"}
{"url": "https://clubz.bg/90854-planina_ot_dokazatelstva_se_natrupa_v_razsledvaneto_za_impijchmynt_na_trymp", "text": "След две седмици интригуващи публични изслушвания в рамките на разследването за импийчмънт срещу президента Доналд Тръмп, вече има планина от безспорни доказателства, предава днес Асошиейтед прес, цитирана от БТА. Тръмп изрично е наредил на представители на американското правителство да работят с личния му адвокат Руди Джулиани по въпроси, свързани с Украйна, която е силно зависима от помощта на Вашингтон за отблъскване на руската агресия. Президентът е оказал натиск върху Украйна да започне разследвания срещу негови политически съперници, позовавайки се на дискредитирана конспиративна теория, която собствените му съветници оспорват. Американски и украински представители се опасяваха, че Тръмп е замразил жизненоважна военна помощ, докато Киев не обяви, че започва тези разследвания. US посланик към Тръмп: Зеленски ще направи всичко, което поискате Тези факти бяха потвърдени от десетки свидетели, повечето от които утвърдени правителствени служители, работили за правителства и на демократи, и на републиканци. Те разчитаха на имейли, текстови съобщения и паметни бележки в подкрепа на спомените си от станалото през миналата година, когато даваха показания в Камарата на представителите. \n\tПубличните изслушвания, излъчвани часове наред в пряк телевизионен ефир, създадоха образ на американски президент, склонен да използва влиятелния си пост, за да притисне чуждо правителство, за да му направи лична политическа услуга. Дори само по тази причина много демократи са на ръба да инициират гласуване срещу Тръмп преди края на годината в долната камара, което може да доведе до процес по импийчмънт в Сената. Само че показанията на свидетелите издишат по един основен пункт, който осигурява спасителен пояс за Тръмп и съюзниците му републиканци. Никой от свидетелите не може да заяви, че лично е чул Тръмп да поставя като условие за отпускането на 400 милиона долара военна помощ обявяването на разследвания срещу бившия вицепрезидент Джо Байдън и Националния комитет на Демократическата партия. Някои републиканци намекват, че дори тази връзка да може да бъде направена, за тях няма да е достатъчен аргумент да подкрепят импийчмънт срещу Тръмп и отстраняването му от поста. А без тази връзка подкрепата за президента сред членовете на Конгреса от Републиканската партия изглежда непоклатима. Подобно на някои други свои съпартийци, той заяви ясно, че намира действията на Тръмп за \"неуместни\", но не и за заслужаващи импийчмънт. Приятел на Тръмп: Президентът искаше Зеленски да каже, че ще разследва Байдън Демократите сега са изправени пред перспективата за процедура по импийчмънт, в която демократите ще гласуват \"за\", а републиканците \"против\". Това ще е в унисон с общественото мнение, изследванията за което показват, че американците са разделени по въпроса трябва ли Тръмп да бъде отстранен от президентския пост заради сделките си с Украйна. С края на публичните изслушвания демократите спешно търсят начин да задвижат едва четвъртата в историята на САЩ процедура по импийчмънт. Те трябва да решат дали да започнат да изготвят обвинението въз основа на разкритото до този момент, или да забавят за момента топката и да потърсят показания от още свидетели, които биха могли да им предоставят по-непосредствени доказателства за действията на Тръмп. Действително има длъжностни лица, които вероятно биха могли да запълнят някои празноти. Демократите поискаха показания от и.д. началник на канцеларията на Белия дом Мик Мълвейни и бившия съветник по националната сигурност Джон Болтън. И двамата са прекарали часове наред до Тръмп в Западното крило и имената им многократно бяха споменати при изслушванията на други служители. \n\tИзглежда обаче малко вероятно Болтън и Мълвейни да изложат своите версии пред Конгреса. Позовавайки се на особения си статут в изпълнителната власт, двамата отправиха запитвания в съда дали трябва да се явяват. Председателката на Камарата на представителите Нанси Пелоси каза вчера, че не желае следващите стъпки в разследването да бъдат оставени \"на произвола на съда\". \n\tУилям Тейлър, най-високопоставеният американски дипломат в Киев, с чиито показания започнаха изслушванията, представи военната помощ като въпрос на живот и смърт за украинските войници в условията на война с Русия. Той каза, че се е почувствал доста разстроен от възможността правителството на Тръмп да изостави американски партньори в чужбина. Тръмп бил здрав. Не го мислете Подполковник Александър Виндман, съветник в Белия дом, който се яви на изслушването във военната си униформа, окичена с медали, каза, че е бил потресен, когато чул Тръмп да иска от украинския президент Володимир Зеленски да разследва Байдън и Националния комитет на Демократическата партия в телефонния разговор на 25 юли, заради който започна разследването за импийчмънт. Виндман, чието семейство е избягало от Украйна, когато той бил на три години, бе принуден да се защитава от обвинения от съюзници на Тръмп, че проявява пристрастие заради произхода си. \n\tПостоянният представител на САЩ в ЕС Гордън Сандланд заяви ясно, че опитите да се издействат от Украйна разследвания не са тайна сред членовете на правителството. Демократите планират през следващите дни да мотивират действията си, за да привлекат на своя страна републиканци и да убедят американския народ в своята правота. Техният план е да кажат, че целта на разследването за импийчмънт не е просто да се определи бъдещето на Тръмп, а да се покаже на американците какво трябва да очакват от своя президент. Приятел на Тръмп: Президентът искаше Зеленски да каже, че ще разследва Байдън Тръмп бил здрав. Не го мислете", "date": "2019.11.22", "title": "Планина от доказателства се натрупа в разследването за импийчмънт на Тръмп"}
{"url": "https://clubz.bg/90861-tervel_pulev_shte_se_bie_za_mejdunarodna_titla_na_14_dekemvri_v_plovdiv", "text": "Тервел Пулев ще се бие за междуконтиненталната титла на WBA (Световна боксова асоциация) на 14 декември в пловдивската зала \"Колодрум\", обяви неговият мениджър Ивайло Гоцев. Той даде пресконференция в Града под тепетата заедно с братя Пулеви за боксовата гала десет дни преди Бъдни вечер. Тримата са се заели с организацията на събитието, а двубоят на Тервел с американеца Дешон Уебстър е най-интересният в маратона от сблъсъци на ринга. Тервел Пулев спечели в Кьолн с кецове и гащета назаем Тервел Пулев има 14 победи от 14 мача (12 с нокаут), а Дешон Уебстър е с 12 успеха (6 с нокаут), 2 равенства и 2 загуби. Кубрат Пулев ще бъде в ъгъла на брат си и ще влезе в ролята на нещо като негов треньор заедно с Михаил Таков, който познава и двамата братя от малки - още в аматьорските им години в ЦСКА. Той поясни, че Пловдив е избран за галата, тъй като бащата на боксьорите е от този град. Кубрат Пулев - за здравата българска глава и как великан пада от един удар Кобрата акцентира на това, че всичко около Тервел трябва да е наред, за да мисли само за бокс и да е в най-добрата си форма за мача. Кубрат Пулев - за здравата българска глава и как великан пада от един удар", "date": "2019.11.22", "title": "Тервел Пулев ще се бие за международна титла на 14 декември в Пловдив"}
{"url": "https://clubz.bg/90859-putin_se_zareche_da_usyvyrshenstva_tajnstvena_raketa", "text": "Руският президент Владимир Путни обеща да продължи развитие на ракета задвижвана с ядрен двигател, която се смята, че е причина за смъртоносен инцидент по-рано тази година, предаде днес Би Би Си. Седем души загинаха, когато ракетен двигател експлоадира в изпитателен полигон в полярното Бяло море на 8 август. Отбранителни експерти мислят, че двигателят е бил на крилата ракета с ядрено задвижване. Фонд на дъщерята на Путин прибра 488 милиона рубли за година Притежанието на \"такива уникални технологии\", добавил той, е \"само по себе си... най-значима и надеждна гаранция за мира на планетата\". Руският лидер говорѝ в четвъртък на церемония в Кремъл, на която бяха наградени посмъртно загиналите и наградите бяха предадени на семействата им. Путин не уточни за какво оръжие става дума, казвайки само, че \"техничските идеи и решения\" в проекта са \"без еквивалент в света\". Русия досега потвърди само, че по време на инцидента е бил изпитван ядрен двигател. Взривената руска ракета е била с ядрен двигател Имаше също спекулации, че това може да е била противокорабна ракета или подводен дрон с голям обсег, но експерти от Русия и Запада казват, че изпитанията най-вероятно са били свързани с новата ракета 9M730 \"Буревестник\", наричана от нато \"Скайфол\" (Skyfall) . Трябва ли й на Русия ядрена ракета \"Буревестник\"? Путин е казвал, че \"Буревестник\" има \"неограничен\" обсег. Тя е предназначена да действа като ответно оръжие след първоначален ядрен удар. Взривената руска ракета е била с ядрен двигател Трябва ли й на Русия ядрена ракета \"Буревестник\"?", "date": "2019.11.22", "title": "Путин се зарече да усъвършенства тайнствена ракета"}
{"url": "https://clubz.bg/90864-poslanicite_odobriha_27_chlenna_evrokomisiq_bez_predstavitel_na_london", "text": "Посланиците на страните членки на ЕС одобриха днес 27-членния състав на Еврокомисията, предложен от председателката й Урсула фон дер Лайен, съобщиха за Клуб Z от финландското председателство. Това стана на заседание на КОРЕПЕР-II – Комитета на постоянните представители. Те одобриха правно обвързващ текст. Той съдържа между другото списък с имената на еврокомисарите, но не и ресорите им. За какво ще отговарят те - е работа на председателя на ЕК. Листата не съдържа име на британски кандидат. Обединеното кралство все още не е изпълнило искането на ЕК да излъчи свой комисар. Крайният срок изтича в полунощ. Гласуват новата Еврокомисия на 27 ноември Брюксел започва процедура за нарушение срещу Лондон Приетият днес текст ще бъде предаден на Съвет „Външни работи“ (Развитие), който ще се състои на 25 ноември в Брюксел.Одобрението от страна на Съвета е последната стъпка преди гласуването на новия състав на ЕК, което трябва да стане на пленарна сесия на Европарламента в Страсбург на 27 ноември. Ако новата Комисия бъде одобрена тогава, тя ще встъпи в длъжност на 1 декември. Въпросът за британския представител ще се обсъжда по-нататък и ще зависи от това кой ще спечели парламентарните избори там на 12 декември. Ако победят консерваторите на премиера Борис Джонсън и той получи подкрепа за плана си за “Брекз0ит“, може да не се наложи на Лондон да номинира свой комисар. В такъв случай Обедиденото кралство ще напусне Съюза на 31 януари 2020 г. Брюксел започва процедура за нарушение срещу Лондон", "date": "2019.11.22", "title": "Посланиците одобриха 27-членна Еврокомисия без представител на Лондон"}
{"url": "https://clubz.bg/90862-zapochna_bitkata_za_kanclerskiq_post_v_hds", "text": "Веднъж той вече бе изхвърлен от политиката от жена. Някогашният принц на консерваторите, финансовият гений Фридрих Мерц, бе един от дузината мъже в ХДС, които се надяваха да достигнат най-високия връх във властта и дори се виждаше като следващия канцлер. Той обаче се оказа просто един от дузината принцове (така в ерата на Хелмут Кол наричаха премиерите на германски провинции, управлявани от ХДС, които имаха най-голяма власт и в партията), но бе отстранен от Ангела Меркел. Още в първия й мандат тя успя по един или друг начин да откаже от съревнованието с нея съперниците си. Фридрих Мерц се оттегли за цели 10 години от политиката и работи като лобист и съветник за „Блекрок“. Факт, който може да се окаже препъникамък сега - при повторния му опит да се върне в политиката и на върха на партията, заявявайки амбицията си да е следващият кандидат за канцлер на ХДС. Меркел: Обединението ще трае поне половин век На конгреса на консервативния съюз, който започна днес в Лайпциг, няма да се вземе конкретно решение кого ще изпратят християндемократите като техен кандидат за канцлер на следващите избори след две години и половина. Но от представянето на основните съперници – Анегрет Крамп-Каренбауер и Фридрих Мерц, зависи зад кого ще се обедини членската маса на съюза. Мерц е главният критик на политиката на Меркел, докато Крамп-Каренбауер е нейният приемник. 1000 делегати се събраха на конгреса в Лайпциг. Анегрет Крамп-Каренбауер постави въпроса за подкрепата на лидерството й директно – след реч, продължила час и половина, тя заяви: Последваха аплодисмени, продължили над 7 минути според медиите. Мерц говори няколко часа по-късно и изненадващо заяви, че е лоялен към лидерката и я подкрепя. Само ден преди това обаче той се опита да убеди достатъчно свои привърженици, че въпросът за канцлера трябва да се решава с вътрешни избори, в които да участват всички членове на ХДС. Преди да излезе на трибуната, той неколкократно заяви, че политиката на лидерките на ХДС досега е довела до катастрофалните резултати в изборите. Коя е АКК? Не само лидерският въпрос е поставен на карта на този конгрес. ХДС ще обсъди някои от най-горещите теми, които разделят партията на вражески лагери. Една от тях е участието на жени във властта и бизнеса и вероятността да се въведе квота, срещу което се обяви и Анегрет Крамп-Каренбауер. Размерът на здравните вноски и пенсионните вноски са сред другите спорни теми, както и мигрантската политика и климатичните мерки. Коя е АКК?", "date": "2019.11.22", "title": "Започна битката за канцлерския пост в ХДС"}
{"url": "https://clubz.bg/90829-za_koj_geshev_e_radost_a_cacarov_bogatstvo", "text": "За #кой Иван Гешев е \"радост\", а Сотир Цацаров - \"богатство\"? За онези 10% български граждани, които поддържат олигархичното статукво, според което огромната част от българския народ тъне в бедност. За онези, които са доволни от модела, според който разликата в доходите между най-бедните и най-богатите у нас е много по-голяма от средната за Европа. Между върховенството на закона и стандарта на живот има пряка връзка, която обаче за съжаление по-голямата част от българското общество не може да направи. Върховенство на закона означава най-успешни да са онези, които работят най-много, които се грижат за бизнеса си най-добре, включително като създават на работещите за тях максимално добри условия. Включително възможно най-високо заплащане. У нас обаче е по-различно. Най-успешни обикновено са онези, които са най-близко до властта. Те не се борят всекидневно с конкуренцията в условията на свободния пазар. Те се борят всекидневно за една, ако перифразираме Ахмед Доган, \"усмивка\" от властта. На тях не им трябва да се грижат за своите работници. Приоритет им е да са максимално близо до държавната софра, за да получат своята порция. Даването на заплати - не добри, а каквито и да е заплати - е досадна подрбност, която може да се отлага и дори да се избягва. Иван Гешев е радост. А Сотир Цацаров е богатство, според ДПС Ако се чудите защо премиерът Бойко Борисов всекидневно, докато върти волана на джипа, се хвали с големи икономически успехи на държавата, а до вас от тази благодат достигат - в най-добрия случай - трохи, то отговорът е прост - Гешев и Цацаров. Те са призвани да бъдат пазителите на портата на българското благополучие, зад която обаче обикновен гражданин не може да пристъпи просто така. За Иван Гешев бизнесмен, които не е близък до властта, е \"олигарх\", а такъв, който е директно във властта - просто депутат от ДПС. За 7 години начело на Главната прокуратура Сотир Цацаров не може да се похвали с нито един осъден висш държавник или едър бизнесмен за корупция, кражба или някакъв друг вид далавера. Вярно, към края на мандата му започнаха някои шумни разследвания. Причината обаче е, че обектите на тези разследвания очевидно са изпаднали в немилост. Българското гражданско общество израсна дотам, че да протестира, когато е пряко потърпевшо от целия този модел. Например - ако някой областен град остане без вода, тъй като властта е позволила язовирът, от който се снабдява, да бъде източен безогледно за промишлени цели. Гражданите обаче все още не виждат връзката между модела, който издига по държавните върхове хора като Цацаров и Гешев, и всекидневните си проблеми. А връзката е съвсем пряка. Цацаров и Гешев спешно и заедно се заеха с водната криза в Перник Нима някои мисли, че ще има сериозно разследване по темата дали въпросният язовир наистина е източен за личните нужди на една или друга фирма? Не, разбира се, тази фирма най-вероятно го е правила с благоволението на властта. Нима някой мисли, че ще има сериозно разследване за онези държавни служители, които са позволили управленски хаос около този язовир? Не, разбира се, те за това са на държавна служба. За поддържат мътната вода, в която #кой-то трябва да лови риба. Всеки почтен бизнесмен, който иска просто да си гледа бизнеса, без да си купува политически чадър, е в пряка опасност. Гешев вече е главен прокурор, а Цацаров почти сигурно шеф на Комисията противодействие на корупцията и отнемане на незаконно придобито имущество, по-известна като КПКОНПИ. На въпросния бизнесмен Гешевата прокуратура може да му повдигне обвинение за каквото си иска. А Цацаровото КПКОНПИ на мига да му запорира имуществото. Обвинението може би няма да издържи в съда, но докато това стане, бизнесът на въпросния бизнесмен е приключил. Дори след падането на обвинението в съда обаче Цацаровото КПКОНПИ може да продължи да прави с имуществото на бизнесмена каквото си пожелае. Как тандемът БСП-ГЕРБ стовари казуса \"Гешев\" върху съда в Златоград И всичко това с подкрепата на всички парламентарни партии без изключение. По тази тема опозиция няма. Всички представители на настоящия парламент във Висшия съдебен съвет единодушно гласуваха за Гешев. Даже един от членовете на ВСС, изпратен там от БСП, е основно Гешево острие. В парламента ГЕРБ и \"Обединени патриоти\" издигнаха Цацаров за шеф на КПКОНПИ. Премиерът Бойко Борисов разказва басни, според които той нямал нищо общо с тази номинация. Кое в тази държава става без негово одобрение? От ДПС обявиха Цацаров за \"богатство\", а от БСП за \"силна кандиатура\". Вярно, Корнелия Нинова каза, че ще гласува против, но изрично подчерта, че това не е заради личните качества на Цацаров, които очевидно за нея също са безспорни. Истината обаче е, че дори Гешев и Цацаров да бъдат свалени, това не решава проблема. Трябва да има промени в Конституцията, които да минимизират политическата намеса в съдебната власт и в т.нар. независими държавни органи. Трябва да има промени, според които главният прокурор да има пред кого да отговаря за своите действия или бездействия. Защото сега той се инсталира от #кой-то трябва и дължи отчет само на него. Олигархичното статукво направи подобни промени трудноосъществими много отдавна. Още през 2003 г., когато Конституционният съд постанови, че за тях трябва Велико народно събрание. Щом трябва - значи трябва да се свика. Когато всички в парламента са на едно мнение, гражданите нямат друг избор, освен да протестират яростно. Алтернативата им е политическа стабилност, основана на мизерия. Цацаров и Гешев спешно и заедно се заеха с водната криза в Перник Как тандемът БСП-ГЕРБ стовари казуса \"Гешев\" върху съда в Златоград", "date": "2019.11.22", "title": "За #КОЙ Гешев е радост, а Цацаров - богатство"}
{"url": "https://clubz.bg/90838-da_syzdadem_bylgariq_koqto_da_e_istinski_energien_hyb", "text": "За мен е удоволствие да бъда тук днес. Оценявам вашето топло посрещане. В България съм малко повече от месец, но вече се чувствам добре приета тук. Досега прекараното тук време беше изпълнено с много работа, а и с много удовлетворение. Срещнах се с множество партньори от правителството и с граждани, с удоволствие се запознавам с българската култура.  Ако първите ми седмици могат да се смятат за показателни, мандатът ми като посланик на САЩ в България ще бъде много вълнуващ. Бих искала да поздравя Американската търговска камара в България за многото успехи през тази година. Знаем, че България и САЩ стават по-силни заедно чрез търговските връзки помежду си. Президент Оливие Маркет и изпълнителен директор Петър Иванов – вашата визия и лидерство, заедно с тези на членовете на борда на Камарата, служат за пример за други американски камари по света. Горда съм, че американските компании осигуряват важни за българската икономика инвестиции и нови работни места. Американските компании са инвестирали доста над 2,5 милиарда щатски долара в българската икономика, като са създали над 30 хиляди високоплатени работни места за висококвалифицирани специалисти, което пък поставя САЩ сред шестте най-големи инвеститори в страната. Посланик Херо Мустафа проговори на български (ВИДЕО) Търговският обмен между двете ни страни през 2018 г. възлиза на 1,2 милиарда щатски долара и продължава бързо да нараства. Вносът от САЩ дава на България високотехнологични продукти от последно поколение, като особено голям е ръстът при електронните устройства, автомобилните части, оборудването на електроцентрали и медицинската техника. И това не е всичко. Ако положим още повече усилия и ако бъдем още по-целенасочени, можем да сме сигурни, че това ще е само началото.  Горда съм и с това, че американските компании задават стандарта за корпоративна социална отговорност и принос към общността. Американките фирми в България инвестират милиони долари за опазването на околната среда, за развитието на образованието и здравеопазването. Знам, че всички се интересувате какво ще се случи във Вашингтон следващия понеделник, когато президентът Тръмп ще посрещне премиера Борисов в Белия дом. Разбира се, аз трябва да оставя нашите ръководители сами да говорят, но съм убедена, че . Тази среща представлява възможност не само да се изтъкне силата на нашите стратегически взаимоотношения, тя е също така възможност те да преминат към следващото по-високо ниво. Очаквам президентът Тръмп и премиерът Борисов да обсъдят ползотворното сътрудничество, което имаме в областта на сигурността, двустранната търговия и инвестиции, подкрепата за върховенството на закона и правоприлагането, както и енергийната сигурност на България. Трябва да се възползваме максимално от този етап в развитието на българо-американското партньорство и заедно да вървим към постижими цели. С обединените визии и лидерство на частния сектор и правителството можем да подготвим идните поколения за професиите на бъдещето и да изградим по-силни общности и семейства тук, в България. Можем за създадем икономически връзки през Атлантическия океан, които да донесат ползи, както за американците, така и за българите. Херо Мустафа: Нeзaвиcимитe мeдии ca oт рeшaвaщo знaчeниe зa дeмoкрaтичнoтo oбщecтвo Към какво трябва да се стремим в съвместната ни работа за изграждане на по-стабилна и просперираща България? Нека за момент се спра на моята визия за идните три години.  България има потенциала да се превърне в добре развит пазар за природен газ и електроенергия в региона. Трябва да подкрепим усилията на страната за постигане на енергийна независимост и устойчивост,  Съединените щати ще работят с нашите български приятели и партньори, както и с другите страни в региона, за да отворят пътя за идването на втечнен природен газ на Балканите. По-голямата конкуренция ще доведе до по-ниски цени за българските компании и потребители.  България е лидер в интеграцията на Балканите, но тя има потенциал да стане важна, активна членка в ключови регионални и световни институции. Херо Мустафа вече е в София. Влезе в US посолството с хляб, сол и мед   След три години България може да бъде най-атрактивната дестинация в региона за американските компании. Напредъка на България измерваме чрез конкретни показатели. Понастоящем докладът „Правене на бизнес“ на Световната банка поставя България на 59-а позиция.  В класацията на „Прозрачност без граници“ страната е 77-ма. И двете позиции са твърде ниски.  Сега му е времето. Отключването на пълния потенциал на българо-американските икономически отношения изисква плодородна почва. Тя изисква подобряване на инвестиционния климат, на регулаторната предвидимост, на тръжните процедури и на надеждността на съдебната система. Тя изисква свободни, динамични и жизнени медии, които внимателно наблюдават всички тези процеси, принуждавайки всички участници – частни и държавни – да играят честно и отговорно. Колкото по-добри са тези условия, толкова по-добри ще бъдат рейтингите за България и толкова повече възможности ще имате, за да разширите дейността си, постигайки печалба и стойност и укрепвайки нашите трансатлантически икономически връзки. Това също така ще създаде условия за българите, които са потърсили възможности извън страната, да се завърнат със своите знания, опит и капитал, за да насърчат по-бързия растеж у дома. Тези положителни развития изискват откровени и открити дискусии за това, какво сме направили добре и къде трябва да търсим подобрение. Тези дискусии ще се нуждаят от вашия принос, тъй като вие сте на терен и можете най-добре да посочите съществуващите пропуски и да предложите начини за тяхното подобряване. Ще разчитам на вас и с нетърпение очаквам този диалог. От своя страна аз планирам да съсредоточа работата на посолството върху приоритетите, които обичам да категоризирам като трите „С“: свързаност, сътрудничество и справяне с корупция. : Ще работя за задълбочаване на връзките между България и Запада на всички фронтове, включително икономически, военни, търговски, културни и връзки между хората. Това обхваща гражданското общество, включително жените и младежите, както и малцинствените общности в неравностойно положение. Този приоритет се отнася не само до задълбочаване на връзките, но и до уважението. Уважението към културите и народите означава по-голямо разбиране, а по-голямото разбиране обикновено означава по-добра комуникация и сътрудничество. България е силен съюзник в НАТО от 15 години. Правителството трябва да поддържа нивото на разходите за отбрана до поне 2 процента от БВП. Също така трябва да се съсредоточим повече върху Черноморския регион и военноморския капацитет. Борисов към US посланика: Купихме F-16, изпълнихме ангажимента към НАТО Бих искала да работя с всички мои колеги в региона за насърчаване на регионалното сътрудничество. България е конструктивен участник в региона и лидер в процеса за европейска интеграция на Западните Балкани. Например страната е била стратегически партньор за подобряване на контрола върху сигурността на границите и миграцията по външните граници на ЕС, както и за обмен на информация в рамките на Балканите. Като пример за своята лидерска роля България се съгласи да бъде един от домакините на регионален форум, фокусиран върху противодействието на насилието и екстремизма на Балканите през следващия месец в София. . България внася по-голямата част от енергията си от Русия, включително цялото си ядрено гориво и почти целия си природен газ. Този месец пътувах с моя гръцки и с моя азербайджански колега, с министъра на енергетиката, с министър-председателя и със съответните ръководители от частния сектор до област Хасково, за да инспектираме напредъка в строителството на IGB. Но нека не спираме дотук. Трябва да продължим да изграждаме връзки със съседните страни, като вертикалния маршрут към Румъния, Унгария и Австрия и хоризонталния към Сърбия и може би Северна Македония. Трябва също така да гарантираме и честен, недискриминационен и прозрачен пазар, което е ключово за диверсификацията. : Ще работя с българското правителство и гражданското общество в борбата с корупцията и за подобряване на върховенството на закона, което е от ключово значение за постоянния растеж на България. Борисов отива при Тръмп на 25 ноември  Само когато могат да бъдат чути всички гласове и когато гражданите вярват в своето правителство и неговите институции, една държава и една икономика могат да достигнат пълния си потенциал. Борисов: Досега бях с \"Америка за България\", сега с руския посланик - ще ги объркаме пак Благодаря ви за поканата да бъда тук днес и за възможността да представя моята визия като посланик на САЩ в България.  Изпълнена съм с въодушевление и надежда за посоката, в която се развива българо-американското партньорство като цяло. Херо Мустафа: Нeзaвиcимитe мeдии ca oт рeшaвaщo знaчeниe зa дeмoкрaтичнoтo oбщecтвo Херо Мустафа вече е в София. Влезе в US посолството с хляб, сол и мед Борисов към US посланика: Купихме F-16, изпълнихме ангажимента към НАТО Борисов отива при Тръмп на 25 ноември Борисов: Досега бях с \"Америка за България\", сега с руския посланик - ще ги объркаме пак", "date": "2019.11.22", "title": "Да създадем България, която да е истински енергиен хъб"}
{"url": "https://clubz.bg/90832-kraj_na_moratoriuma_za_prodajba_na_zemq_na_grajdani_ot_es", "text": "Идва краят на мораториума върху пробажбата на обработваеми земеделски площи на чужденци. Това потвърди тази сутрин министърът на земеделието и храните Десислава Танева. Текстовете са предложени за обществено обсъждане, а промяната може да влезе най-рано от януари догодина. Забраната остава обаче за лица извън Европейския съюз. Забраната беше наложена през 2014 г. по времето на правителството на Орешарски, но беше подкрепена и от тогашната опозиция от ГЕРБ. Целта на операцията е заради това, че България е заплашена от глоби от Европейския съюз, защото мораториумът за лица и от ЕС противоречи на няколко различни европейски директиви.  Без дебати и опозиция - Десислава Танева пак е министър на земеделието Танева коментира и голямата новина от последните дни, дошла от нейното министерство - държавата ще се опита да си върне част от парите от т.нар. заменки. Общата сума на исковете е за около 80 млн. лв. Причината - Европейската комисия реши, че този тип сделки са неправомерна държавна помощ. По думите на Танева държавата има много механизми, за да си върне парите от периода 2008-2009 г. Реално страната ще се опита да ревизира 103 сделки, всички сключени през този период.  Министърът коментира и проверките, които се извършват на къщите за гости, строени с европейски средства. ", "date": "2019.11.22", "title": "Край на мораториума за продажба на земя на граждани от ЕС"}
{"url": "https://clubz.bg/90836-trend_partiqta_na_slavi_chetvyrta_sila_ako_izborite_bqha_dnes", "text": "След местния вот расте дистанцията между ГЕРБ и БСП. Ако изборите бяха днес, партията на Слави Трифонов щеше да е четвърта политическа сила. Над половината българи са на мнение, че няма необходимост от предсрочни парламентарни избори.    Това показват данни* от националното представително проучване на \"Тренд\", проведено между 7 и 15 ноември сред 1008 души в страната. Традиционно след избори победителят в тях получава определен бонус, който ясно личи и в електоралния въпрос през ноември, коментират от социологическата агенция. ГЕРБ продължава да държи лидерството с 23,8%, но увеличава дистанцията с основния си опонент БСП (18,4%). Третото място е запазено за ДПС с 6,9%. Новият политически проект на Слави Трифонов „Няма такава държава“ се нарежда на четвърто място с 5,1%. ВМРО и \"Демократична България\" също биха прескочили парламентарната бариера, тъй като събират подкрепа съответно от 3,4 и 3,1% от всички интервюирани, което при преизчисление само сред гласуващите би било над 4%. Въпреки наситените с политически събития месеци не се отчита съществена динамика по отношение на оценката за работата на основните институции. Близо една четвърт (24%) оценяват положително работата на парламента срещу 63%, които не харесват какво прави НС. Правителството задържа малко по-високи нива, като една трета (33%) от анкетираните остават с положителна оценка, докато малко над половината (53%) не харесват дейността на кабинета. Президентската институция остава с положителен рейтинг - т.е. одобрението (52%) е по-високо от неодобрението. През ноември расте делът (60%) на хората, които смятат, че правителството ще изкара пълен мандат. Само според 16% ще има предсрочни избори. Малко над половината (52%) от всички запитани са на мнение, че не са необходими предсрочни парламентарни избори. Леко се повишава и оптимизмът по отношение на икономическото положение в страната. През ноември 27% от анкетираните очакват подобрение през следващата една година, докато 17% виждат по-скоро влошаване. Най-голям остава делът на тези, които смятат, че промяна няма да има и през следващата една година – 44%.", "date": "2019.11.22", "title": "\"Тренд\": Партията на Слави - четвърта сила, ако изборите бяха днес"}
{"url": "https://clubz.bg/90835-elif_shafak_za_poslednite_10_min_i_38_sek_ot_jivota_na_edna_prostitutka", "text": "Половин година след премиерата си и една номинация за награда „Букър“ по-късно на български език излиза „10 минути и 38 секунди от този странен свят“, най-новият роман на Елиф Шафак. Книгата може да се намери в книжарниците от 23 ноември с логото „Анишър“ на издателство „Егмонт“. Написан на английски, вместо на родния ѝ турски, авторката пренася читателя в Истанбул и разказва за последните десет минути и тридесет и осем секунди от живота на проститутката Текила Лейла. Анкара разследва Елиф Шафак и други турски писатели Романът разказва за сексуалното насилие и за патриархалните норми, които и днес съществуват в Истанбул. Намирайки се на границата на два континента, Лейла осъзнава, че лежи на границата между два свята. Ранена смъртоносно и захвърлена в контейнер неясно къде в турския мегаполис, умиращата жена си припомня живота до детството си. Връхлитат я спомени за нещо солено върху езика и кожата, за вкуса и мириса на диня, за дългоочакваното от баща ѝ раждане на брат ѝ, за силното черно кафе с кардамон, чийто аромат ѝ напомня за улицата на бордеите. Историята на Лейла и петимата нейни приятели е хроника на приятелства и предателства. Елиф Шафак: „Турция се превърна в огромен затвор“ Още с излизането си, „10 минути и 38 секунди в този странен свят“ прави впечатление на критиката. В началото на септември романът бе включен в краткия списък за литературната награда „Букър“ – за най-добър англоезичен роман на годината, където се състезава заедно с още пет книги, сред които фаворитът „Заветите“ на Маргарет Атууд. „10 минути и 38 секунди в този странен свят“ носи отчетливият почерк на Елиф Шафак, която умело превръща реалистични събития в многопластови явления и, надскачайки клишетата, отправя важни послания за любовта, вярата, културата, свободата на изразяване и мястото на жената в съвременния свят. Шафак е добре позната на българските читатели с романите си „Любов“, „Чест“, „Дъщерите на Ева“, „Копелето на Истанбул“… Освен с литературата си, Шафак е популярна и с гражданската си позиция, призоваваща за равенството на жените, за защита на свободата на словото и правата на ЛГБТ общността. Елиф Шафак: „Турция се превърна в огромен затвор“", "date": "2019.11.22", "title": "Елиф Шафак за последните 10 мин. и 38 сек. от живота на една проститутка"}
{"url": "https://clubz.bg/90834-cacarov_i_geshev_speshno_i_zaedno_se_zaeha_s_vodnata_kriza_v_pernik", "text": "Действащият и бъдещият главен прокурор Сотир Цацаров и Иван Гешев тази сутрин са на спешна среща с кмета на Перник Станислав Владимиров заради водната криза. Срещата е в Съдебната палата, допълват от пресцентъра на държавното обвинение. Градоначалникът още в първите дни от мандата си сезира прокуратурата за критичното състояние на язовир \"Студена\" и настоя за проверка има ли отговорни за източването му. Перник е във воден режим от понеделник, а гражданите протестират.  Преди ден бе уволнен шефът на местното ВиК след посещение в града на зам. регионалния министър Николай Нанков. В Окръжна прокуратура–Перник вече е образувано досъдебно производство с предмет на разследване  . Уволняват шефа на ВиК в Перник заради водната криза Кабинетът раздаде над 100 млн. лв. за едно заседание Досега официалните обяснения на местните институции за водната криза са свързани предимно със сушата и с големите загуби на вода заради старата водопреносна мрежа на града. Според метеоролозите обаче суша тази година не е имало – валежите са в рамките на нормалното. За първи път говори и бившата вече кметица от ГЕРБ Ваня Церовска по случая с водния режим.  Мистерия с водата на Перник. Градът половин година е с пресъхнали кранове по 18 часа На фона на ситуацията в града тя се похвали, че по нейно време е проектиран новият воден цикъл. Според нея язовир \"Студена\" е изключителна държавна собственост и се охранява много специално, затова какво се случва с водата трябва да бъде изяснено след една много щателна проверка. За водния режим допринесла и старата водопреносна мрежа, а върху нея \", откри Церовска. Сушата ли е виновна за режима на водата в Перник Воден режим се налага от ВиК дружеството, а не от кмета, категорична е Церовска. И обясни:   Кабинетът раздаде над 100 млн. лв. за едно заседание Мистерия с водата на Перник. Градът половин година е с пресъхнали кранове по 18 часа Сушата ли е виновна за режима на водата в Перник", "date": "2019.11.22", "title": "Цацаров и Гешев спешно и заедно се заеха с водната криза в Перник"}
{"url": "https://clubz.bg/90828-socialnite_rabotnici_izlizat_v_stachka_na_27_noemvri", "text": "Социалните работници ще излязат в едночасова предупредителна стачка следващата сряда - на 27 ноември. Исканията на специалистите са за увеличение на заплатите и подобряване на условията на труд.  Общият брой на работещите в системата е около 3 000 души. Те на практика отговарят за едни от най-тежките групи в обществото - децата в риск, хората с увреждания и тези с много ниски доходи. Въпреки това - основната заплата на служител без опит е 650 лв., а средната - 800 лв., дори за тези с висше образование и дългогодишен опит. Бюджет 2020: 10% скок на бюджетните заплати, 6.7% на пенсиите Така на 27 ноември специалистите ще поискат минимум повишение с поне 40%, както и елементарно подобряване на материалната база и условията на труд.  Вчера стана ясно, че социалният министър Бисер Петков е поискал допълнителни 5 млн. лв. за бюджета на министерството за 2020 година, за да се увеличат заплатите поне с 15%. Към момента обаче идеята не е одобрена от финансовия министър Владислав Горанов.", "date": "2019.11.22", "title": "Социалните работници излизат в стачка на 27 ноември"}
{"url": "https://clubz.bg/90817-rusnaci_dariha_%E2%82%AC1_mln_za_vyzstanovqvaneto_na_veneciq_sled_navodneniqta", "text": "За по-малко от денонощие руски граждани са пожертвали €1 млн. за възстановяване на Венеция след наводненията, съобщи италианската агенция ANSA с позоваване на посланика на Италия в Русия Паскуале Терачано. От посолството са уточнили пред „Евронюз”, че сумата е била предадена от руски топ мениджъри. Правителството на Конте обяви извънредно положение заради Венеция  Във вторник в италианското посолство в Москва ще се състои благотворителен концерт под ръководството на генералния директор на Мариинския театър, диригента Валери Гергиев. В този ден ще бъде открита и сметка за събиране на средства. Морето поглъща Венеция? Венеция бе залята от водите на лагуната миналата седмица. Нивото на водата се покачи до 187 сантиметра – рекорден показател за последните петдесет години. От полицията съобщават за двама загинали. Под водата остана прочутият площад „Сан Марко”, наводнена е и едноименната базилика. По данни на местните власти, щетите от стихията са на стойност около милиард евро. Италианското правителство обяви в града извънредно положение и вече отпусна €20 млн. за ликвидация на първоначалните последици от бедствието. Морето поглъща Венеция?", "date": "2019.11.22", "title": "Руснаци дариха €1 млн. за възстановяването на Венеция след наводненията"}
{"url": "https://clubz.bg/90837-arteks_otvyrna_kmetyt_na_lozenec_da_se_syobrazi_s_reshenieto_na_syda", "text": "Строителната компания \"Артекс\" изпрати до медиите своята позиция относно желанието на новия кмет на район \"Лозенец\" в столицата Константин Павлов да бъде премахната сградата \"Златен век\". Вчера той поиска това в писмо до директора на ДНСК Иван Несторов.  Кметът на \"Лозенец\" поиска събаряне на небостъргача \"Златен век\" Според тях искането на Павлов е дало повод за \" \" и така на публиката се внушавало, че \" Компанията припомня, че на 30 юли тази година Софийският административен съд потвърди валидността на разрешението за строеж на многофункционалната сграда „Златен век“ и отмени заповедта на ДНСК за спирането на строежа.  В писмената си защита \"Артекс\" припомнят и публичната подкрепа, която проектът \"Златен век\" е получил от \"авторитетни правни експерти като \"проф. Огнян Герджиков, проф. Дончо Хрусанов, проф Иван Русчев, проф. Димитър Костов, проф. Иван Тодоров, Явор Зартов и други\". Нов епизод: ДНСК срещу \"Артекс\" и обратното - за  \"Златен век\" Писмото на \"Артекс\" завършва с призив за спазването на принципите на демокрацията, които изключвали \"своеволни, еднолични и противозаконни действия на хората, които в момента са на власт\". \"Артекс\" обжалва спирането на строежа на \"Златен век\" Припомняме, че казусът \"Златен век\" се влачи вече повече от година, като различните общински и държавни органи си прехвърлят отговорността за изграждането или спирането му.  В момента казусът законно ли е спирането на строежа на небостъргача \"Златен век\" е във Върховния административен съд (ВАС), след като ДНСК обжалва решението на Административен съд-София град от 30 юли. Последното отмени забраната за строителство на 120-метровата сграда, наложена от строителния контрол през април. Тя бе издадена в разгара на гражданските протести срещу небостъргача и среща на инициативния комитет \"Лозенец\" с министър-председателя Бойко Борисов. Любопитното е, че около месец по-рано от ДНСК не бяха открили нищо нередно. \"Артекс\" има небостъргач, политиците - апартаменти, гражданите - дела за 100 000 лв.\" След \"заръката\" на министър-председателя от ДНСК изведнъж установиха несъответствия между строителството и документите за него. Спорът още тогава бе дали изменение в Закона за устройство на територията (ЗУТ), прието от Народното събрание на 7 февруари 2017 г., което увеличава срока на разрешенията за строеж от 5 на 10 години, важи за заварени случаи като \"Златен век\". Едната версия е, че разрешението за строеж е издадено през 2007 г., презаверено е през 2012 г. и съответно срокът му на действие е бил до ноември 2017 г. Столичният административен съд обаче прие обратното - че промените в закона, които позволяват 10-годишни разрешения за строеж, важат и за небостъргача на \"Артекс\". Последвалото обжалване от строителния контрол пък бе определено от строителната компания като \"нагледен пример как някои държавни институции работят против икономиката и гражданите на България\". Съдия, порязал \"Златен век\", си направи отвод. Протестиращ звъни на премиера   Нов епизод: ДНСК срещу \"Артекс\" и обратното - за  \"Златен век\" \"Артекс\" обжалва спирането на строежа на \"Златен век\" \"Артекс\" има небостъргач, политиците - апартаменти, гражданите - дела за 100 000 лв.\" Съдия, порязал \"Златен век\", си направи отвод. Протестиращ звъни на премиера", "date": "2019.11.22", "title": "\"Артекс\" отвърна: Кметът на \"Лозенец\" да се съобрази с решението на съда"}
{"url": "https://clubz.bg/90831-vuchich_potvyrdi_zapisyt_s_ruskiq_shpionin_e_avtentichen", "text": "Сръбският президент Александър Вучич потвърди, че записът, на който се вижда как агент на руското ГРУ предава плик с пари на високопоставен сръбски представител на службите, е автентичен. Според официалната информация видеото е заснето в края на декември миналата година, а сръбската за Агенция за военна сигурност е знаела за случая предварително.  След заседание късно снощи на Съвета за национална сигурност сръбският президент Александър Вучич заяви, че страната е изправена пред изключително офанзивно действие на чуждестранни служби, съобщава белградският вестник \"Блиц\".  Сърбия разследва за шпионаж руски дипломат Вучич каза, че заседанието на Съвета за национална сигурност е било проведено само с една точка в дневния ред - разузнавателна дейност против Сърбия, необходимост от предприемане на мерки за контраразузнавателна защита на страната в бъдеще и укрепване на капацитета на защита на Сърбия от такава дейност. Вучич подчертал, че Сърбия е подложена на силна разузнавателна дейност от много страни, като изтъкнал, че на територията на Рашка се появяват в свои униформи военни пратеници, които в 90 процента от случаите са винаги представители на военноразузнавателните служби, и които водаят там разговори за политически решения, които биха рушили Сърбия.  \"Вечерне новости\": Сърбия ще преговаря да купи С-400 от Русия Междувременно говорителката на руското външно министерство Мария Захарова определи като \"редовна провокация преди важна среща\" предполагаемата шпионска афера в Сърбия. Припомняме, че и България беше замесена в шпионския скандал, след като председателят на парламентарната комисия за Косово Милован Дрецун обвини страната ни, че участва в шпионски център, изграден в Скопие.  \"Вечерне новости\": Сърбия ще преговаря да купи С-400 от Русия", "date": "2019.11.22", "title": "Вучич потвърди: Записът с руския шпионин е автентичен"}
{"url": "https://clubz.bg/90833-zaharieva_za_obvinenieto_za_shpionaj_ot_syrbiq_nelepo_i_nevqrno", "text": "Нелепо, невярно, неотговарящо на истината - така вицепремиерката и министър на външните работи Екатерина Захариева нарече обвинението срещу България, че То е част от коментарите на шпионския скандал, който тече в западната ни съседка, след като руски дипломат бе записан да предава пари на сръбски гражданин. Тече разследване по случая. Видеото бе публикувано и от българския журналист Христо Грозев в туитър. Според него заснетият руснак е помощник-военният аташе в руското посолство в Белград Георгий Клебан. Радио \"Свободна Европа\" цитира сръбското външно министерство, че Клебан е заемал този пост до юни 2019 г.  Депутатът, обвинил България, е Милован Дрецун, който обяви: Сърбия разследва за шпионаж руски дипломат И допълни: Захариева уточни, че България е приятелска държава на Сърбия, развиват се общи проекти. Ще бъде потърсен отговор от дипломатическото представителство на съседите в София, допълни тя.  Вицепремиерката коментира и очакванията на България за предстоящото официално посещение на премиера Бойко Борисов в САЩ за среща с американския президент Доналд Тръмп. Тя ще се случи на 25 ноември. По думите на Захариева визитата на Борисов се планира от началото на годината и е постигнато исканото от България - разговорът с Тръмп да се осъществи в рамките на 2019 г.  Според Захариева тази среща е много важна, а сред темите, които ще се обсъждат, са икономическото сътрудничество, енергийната сигурност, очакваната подкрепа от САЩ за членство на България в Организацията за икономическо сътрудничество и растеж (ОИСР). По думите на вицепремиерката връзката между САЩ и Европа въпреки всичко винаги е била силна и трябва да остане такава, защото  .  Захариева обяви, че не е проследила посещението на бившия втори в ГЕРБ Цветан Цветанов в САЩ в качеството му на председател на собстената му неправителствена организация. И отрече то да има каквото и да било общо с визитата на Бойко Борисов в Белия дом.  По отношение на НАТО в навечерието на 70-ата годишнина от създаването му Захариева, която се върна от съвета на външните министри от Алианса, заяви, че може да има различия в рамките на ЕС и това е нещо нормално. Въпросът според нея е тези различия да не излизат през медиите, а да се обсъждат в рамките на срещите между страните членки.  По думите й позицията на България   както заяви френският президент Еманюел Макрон. А последният съвет \"не е бил лесен\" за френския представител там.", "date": "2019.11.22", "title": "Захариева за обвинението за шпионаж от Сърбия: Нелепо и невярно"}
{"url": "https://clubz.bg/90827-netanqhu_nareche_obvineniqta_sreshtu_nego_v_korupciq_dyrjaven_prevrat", "text": "Израелският премиер Бенямин Нетаняху заяви, че повдигнатите му по-рано днес от главния прокурор обвинения в корупция, измама и злоупотреба с доверие са \"опит за държавен преврат срещу него\", предаде Франс прес, цитирана от БТА. Нетаняху призова \"да се разследват разследващите\" и постави под съмнение независимостта на израелската съдебна система. Той определи обвинения като неверни и политически мотивирани. Нетаняху не можа да състави правителство след произвелите се на два пъти през тази година парламентарни избори, отчасти заради проблемите си с правосъдието, а е възможно в близките месеци да се състоят за трети път парламентарни избори. Израел се приближава към трети избори за една година Израелският премиер обеща да продължи да управлява страната отговорно и в съответствие със закона, допълва ТАСС. Той каза, че сега преживява много тежък както за него, така и за семейството му момент, но няма да се откаже да ръководи страната. Главният политически опонент на Нетаняху Бени Ганц заяви, че повдигнатите на премиера обвинения бележат \"много тъжен ден за Израел\". Нетаняху става първият привлечен под съдебна отговорност действащ премиер на Израел в историята на страната. Израел удари ирански сили в Дамаск Припомняме, че вчера вечерта израелският главен прокурор Авишай Манделблит обяви, че ще повдигне обвинения в корупция, злоупотреба  с доверие и измама срещу премиера.  Новината породи допълнителна несигурност за това кой в крайна сметка ще поеме ръководството на страната, затънала в политически хаос, след като произведените на два пъти тази година парламентарни избори не излъчиха победител, разполагащ с парламентарно мнозинство, отбелязва пък Ройтерс. Нетаняху, който отрече да извършвал закононарушение по три случая за корупция, не е задължен от закона да подаде оставка след подвеждането му под отговорност. 70-годишният Нетаняху сега се озовава едновременно и в политическа и в юридическа криза. Той не успя да състави ново правителство след приключилите без категоричен победител парламентарни избори през пролетта и през септември, а сега е застрашен от дела, които биха могли да се проточат с години. По този повод световните агенции представят и справка за трите случая, довели до повдигане на обвинения на Нетаняху. САЩ подкрепят строежа на израелски селища на Западния бряг По първия случай е известен като \"Случай 1000\". По този случай премиерът е заподозрян, че е получил скъпи подаръци в размер на близо 300 000 долара от богати личности, в това число и холивудският продуцент продуцентът Арнон Милчан и австралийския милиардер Джеймс Паркър в замяна на финансови или лични облаги. Нетаняху казва, че получавал само подаръци от приятели, без да ги е искал. Сред подаръците са бижута, луксозни пури и шампанско. По този случай на Нетаняху е обвинен в измама и злоупотреба с доверие. Второто досие е известно като Медиагейт или като \"Случай 2000\". По него Нетаняху е заподозрян, че се е опитал да си осигури благоприятно за него отразяване на дейността му в най-големия платен всекидневник в Израел - \"Йедиот ахронот\". Той се е опитал да договори споразумение с шефа на вестника - Арнон Моузес. В замяна Нетаняху е споменал за възможност да се гласува закон, който ограничава разпространението на безплатния всекидневник \"Израел Хайом\", който е основен конкурент на \"Йедиот Ахронот\". Такова споразумение в крайна сметка не е било сключено. По този случай Нетаняху беше обвинен в измама и злоупотреба с доверие. Нетаняху твърди, че е бил основен опонент на гореспоменатия закон и дори е предизвикал предсрочни избори през 2015 г., за да го блокира. Третият случай е най-опасният за бъдещето на Нетаняху и е известен като \"Случай 4000\". По него Нетаняху е заподозрян, че се е опитал осигури благоприятно отразяване на дейността си от информационния сайт Вала. В замяна той е предоставил правителствени облаги, които може да са донесли милиони долари на Шаул Елович, тогавашен директор на телекомуникационната група Безек и на сайта Вала, предаде Франс прес. В центъра на разследването е сливането през 2015 г. на Безек със сателитния телевизионен доставчик Йес. Решението за сливането се е нуждаело от одобрението на контролните власти и органи. По това време Нетаняху е бил и министър на комуникациите. Според Нетаняху сливането на Безек-Йес е било валидирано от службите към министерството и контролните органи, както е трябвало. Той оспорва да е получил благоприятно медийно отразяване от страна на сайта. По случая Нетаняху беше обвинен в измама, злоупотреба с доверие и получаване на подкуп. Израел уби още 9 палестинци в Газа (СНИМКИ) Ще са нужни месеци преди случаите да бъдат отнесени в съда, отбелязва Ройтерс, а Нетаняху може да поиска извънсъдебно споразумение вместо да се явява на процес. Съюзници на Нетаняху в парламента бяха казали, че ще работят, за да му осигурят парламентарен имунитет от съдебно преследване. Но сега, когато израелската политика е в безпрецедентна бъркотия, не се знае дали това вече ще бъде възможно. Ако бъде признат за виновен, Нетаняху може да получи до 10 години затвор и/или глоба по обвиненията за получаване на подкуп. По обвиненията за измама и злоупотреба с доверие той може да получи до 3 години затвор. Какво целят Тръмп и Нетаняху в Близкия изток Според израелските закони, ако Нетаняху бъде осъден на последна инстанция, докато е на премиерския пост, той трябва да подаде оставка, но може да изпълнява длъжността си, докато текат всички етапи на процедурата, включително и обжалването. Не е ясно обаче дали съюзниците на Нетаняху ще продължат да са му лоялни в този случай. За някои това може да е шанс да излязат от сянката на един политик, който беше на върха или близо до върха на израелската политика в продължение на цяло едно поколение и който е известен на международната сцена, повече от който и да е друг израелски политик, отбелязва Ройтерс. Израел удари ирански сили в Дамаск САЩ подкрепят строежа на израелски селища на Западния бряг Израел уби още 9 палестинци в Газа (СНИМКИ) Какво целят Тръмп и Нетаняху в Близкия изток", "date": "2019.11.22", "title": "Нетаняху нарече обвиненията срещу него в корупция \"държавен преврат\""}
{"url": "https://clubz.bg/90830-bager_razkopa_plaj_v_sozopol_i_izgradi_diga_na_morskiq_brqg", "text": "Багер руши един от плажовете в Созопол, за да изгради защитна дига, която концесионерът на плажа е решил да изгради. Очаквано това предизвика гнева на местните хора, които събират подписка за спиране на дейностите на плажа.  Дигата е почти изградена, намира се точно до морето и е висока почти 3 метра, показва репортаж на бТВ. На много места по морето това се прави по желание на собствениците на заведания, които по този начин се опитват да ги защитят от зимните бури. Хората обаче се притесняват, че копаенето може да увреди безвъзвратно плажа в града им.  Според друг местен пък дигата е опасна, защото някое дете може да се покатери върху нея и да падне, а никой не се е погрижил да я обезопаси. По стара традиция багерът е спрял да работи веднага след като е забелязал камерите. Оставали са само двайсетина метра, преди да завърши напълно ивицата. Оказва се, че срещу проекта е и новият кмет на Созопол Тихомир Янакиев. Той обясни, че е изпратил запитвания до \"Басейнова дирекция\" и до РИОСВ за проверки, но от инспекцията са казали, че това не е в техните компетенции. Представител на концесионера пък каза, че няма нищо нередно в дейността на багера, но тъй като такава дига се издига за първи път - хората \"са малко притеснени\". По думите му не се гребе от морето и багерът въобще не е влизал вътре. Той обясни, че не разполага с разрешително, но е изпратил уведомително писмо до институциите, за да обясни, че се изгражда \"защитна дига\". От Министерството на туризма са обяснили, че нямат отношение към казуса. Същото твърди и кметът, тъй като плажът е изключителна държавна собственост. Освен това концесията е договорена именно с Министерството на турзима. По-късно Нова тв съобщи, че Министерството на туризма все пак ще направи проверка.    ", "date": "2019.11.22", "title": "Багер разкопа плаж в Созопол и изгради дига на морския бряг"}
