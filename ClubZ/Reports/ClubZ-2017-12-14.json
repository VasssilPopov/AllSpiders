{"url": "http://clubz.bg/61856-valeri_simeonov_vs_bojko_borisov_ne_iskam_da_go_vijdam", "text": "Вицепремиерът Валери Симеонов избухна срещу премиера Бойко Борисов в ефир. Повод за недоволството на Симеонов бе отлагането на разширяването на ски зоната в Банско. Това заяви пред телевизия Би Ай Ти вицепремиерът. Става въпрос за отлагането на точката за разширяване на ски зоната в Банско по време на заседанието на правителствто миналата седмица. Симеонов изтъкна, че той е подготвил точката за промяна на концесията. Според него единият вариант е премиерът да се е уплашил от зелените. \"Прокопиевци ликуват, мачът е свирен, защо гоним топката\" И изтъкна: Борисов за Симеонов: Не мога да гледам всичките му тв участия (ВИДЕО) Симеонов показа снимки, на които се виждат огромни опашки за лифта. Той не подмина и министъра на туризма Николина Ангелкова, с която отдавна е в конфликт. Не забрави да разкритикува и лидера на БСП Корнелия Нинова. Той бе лаконичен за вота на недоверие, който БСП и ДПС ще внесат: Борисов за Симеонов: Не мога да гледам всичките му тв участия (ВИДЕО)", "date": "2017.12.14", "title": "Валери Симеонов vs Бойко Борисов: Не искам да го виждам!"}
{"url": "http://clubz.bg/61864-izsledvane_valeri_simeonov_e_ministyryt_s_naj_mnogo_gafove", "text": "Валери Симеонов е безспорен шампион по гафове. Поне според една пета от българите той най-често с действия или думи е на ръба. Следва го - макар и с много по-слаб резултат правосъдната министърка Цецка Цачева.  Изследването е проведено и финансирано от Центъра за анализи и маркетинг сред 821 пълнолетни граждани на страната. То се появава в деня, в който Валери Симеонов за пореден път, но с голяма острота изрази недоволството си от отношенията в управляващата коалиция и решенията на премиера Бойко Борисов - конкретно за отлагането на приемането на концесията за \"Юлен\" за Банско. Валери Симеонов vs Бойко Борисов: Не искам да го виждам! Изследването показва негативни нагласи към вицепремиера Валери Симеонов. Личният му рейтинг вече е 20,1% доверие срещу 69,5% недоверие, с което се доближава до традиционно неодобрявания извън електората си Волен Сидеров, отбелязват от ЦАМ. В спора на Симеонов с медиите над 50% от гражданите са твърдо на страната на журналистите, а само 18% - на вицепремиера. Повече от половината запитани смятат, че заради скандалите той трябва да подаде оставка. Като цяло, само 2,4% от запитаните дават отлична оценка на правителството, докато близо една трета са категорични, че то се справя лошо. Едва една четвърт от анкетираните подкрепят безусловно отпадането на давността на свързаните с приватизация престъпления. 21 на сто правят уговорката, че това може да се случи, но само за концесионни сделки и обществени поръчки. Повече от една пета въобще не могат да преценят.   Ако изборите бяха днес, „Обединени патриоти” губят 3% от резултата си спрямо март т. г. Реформаторският блок би влязъл на мястото на „Воля”, която едва се задържа на прага за държавна субсидия от 1%, показват резултатите на Центъра. И ГЕРБ, и БСП биха спечелили от вот днес – съответно, 3,9% и 4,5% повече от взетото на парламентарните избори. Очакванията на българите от европредседателството не са особено ясно формулирани и изяснени. Малко над 8 на сто се надяват на повече инвестиции и средства от еврофондовете, 12,9 на сто – по-добър имидж, 4,6 на сто – стабилизиране и повече доходи. Преобладаващ отговор с 23,4% обаче е „Нищо”.", "date": "2017.12.14", "title": "Изследване: Валери Симеонов е министърът с най-много гафове"}
{"url": "http://clubz.bg/61857-stefan_danailov_strashni_sa_tiq_migove_kogato_chakash_loshoto_ili_dobroto_video", "text": "\"Обръщам се към вас най-човешки, като човек, които ви обича, разчитам на вашия разум.\" Така депутатът от БСП Стефан Данаилов емоционално реши да призове колегите си от управляващото мнозинство по време на обсъждането на ветото, което президентът Румен Радев наложи върху мораториума за нови лекарства. Мотивите на президента за лекарственото вето били несериозни Данаилов се позова и на своята лична история като страдащ от онкологично заболяване, за да разчувства депутатите от ГЕРБ.  И продължи: След това призова колегите си: \"Хайде да направим две групи и да се разходим из онкологията и хематологията. Големият процент са млади хора, които трябва да живеят, а не могат. Човешкият призив на Данаилов обаче не беше чут от управляващите. Депутатите от ГЕРБ, \"Обединени патриоти\" и \"Воля\" отхвърлиха ветото на президента Румен Радев върху наложения от властта мораториум за заплащане на иновативни лекарства от НЗОК през 2018 г. Резултатът от гласуването беше:  за лечение на редки болести или иновативни терапии. Цветанов срещу БСП: Вежди Рашидов и Данчето Фандъкова също се лекуват от рак  Лидерът на парламентарната група на ГЕРБ Цветан Цветанов реши да отвърне на личната история на Данаилов като онкоболен с кратък преглед на страдащите от рак в ГЕРБ. \n\t Цветанов срещу БСП: Вежди Рашидов и Данчето Фандъкова също се лекуват от рак ", "date": "2017.12.14", "title": "Стефан Данаилов: Страшни са тия мигове, когато чакаш лошото или доброто (ВИДЕО)"}
{"url": "http://clubz.bg/61855-georgi_markov_zagina_a_cheslav_milosh_ocelq", "text": "„Свидетелство за поезия. Шест лекции относно недъзите на нашия век” на полския писател Чеслав Милош, сборник с публично произнесени в Харвардския университет беседи от началото на 80-те, излезе на български език и бе представен пред читатели в клуб „Перото“. Дисидент, невъзвращенец, поет и носител на Нобелова награда за литература от 1980 г., Милош е един от най-влиятелните източноевропейци в свободния свят през Студената война. Темите на Милош, сред които се открояват „неговата” Европа и „заплахата от Изток”, говорят за поезията на ХХ в. като част от една голяма и отговорна функция на изкуствата изобщо – функцията на смелостта. Не става дума само за гражданския характер на смелостта, той дори е на второ място. Важна е друга смелост, тази на твореца, който се стреми към Действителността – или поне към нейното пълно усещане и изразяване. Примерите на Милош от Кавафис до Збигнев Херберт са за лирика, внимателно взираща се в неочаквани детайли. Изобщо е странно да се мисли за поезията и за някаква нейна „отговорност” или значение извън чисто литературните проблеми, но Милош носи със себе си нещо като просвещенско разбиране за поета и изобщо човека на изкуството като носител на известен хуманен дълг. Точно у този автор това никак не стои наивно, защото той е избягал от тоталитарната хватка на соцреализма с железните му канони. Говорим за автора на „Поробеният разум”, описанието на типовете прелъстени от сталинизма интелектуалци. Същевременно Милош демонстрира напълно съвременно разбиране за свободата на изразните средства. Книгата му може да освежи представите за широтата на поезията, ако попадне у любители. За филолозите най-голям интерес ще предизвика интересът на поета към по-неизвестни автори   и свободното обсъждане на литературните течения. Самото заглавие „Спор с класицизма” привлича веднага с възможността за конфликтно четене, а схващането на Милош за сюрреализма носи истинско удоволствие заради едновременната си отдалеченост и разбиране към този експлозивен епизод в историята на живописта и литературата. Преводът на Богдан Глишев е адекватен и прави впечатление, че този път българското издание не си спестява полезния показалец на имената в текста. Още един плюс на книгата.  ", "date": "2017.12.14", "title": "Георги Марков загина, а Чеслав Милош оцеля"}
{"url": "http://clubz.bg/61858-boj_mejdu_svoi_okyrvavi_derbito_na_syrbiq_video_snimki", "text": "Повече от 20 ранени, сред които и полицаи, а един човек е в критично състояние в болница. Арестуваните са десетки. Това е равносметката от голямото дерби на Сърбия между \"Партизан\" и \"Цървена звезда\" (1:1), 156-о на брой. Едно от най-лютите съперничества във футбола обикаля световните медии. Този път обаче се биха не \"навиячите\" на двата тима, което се случва с повод и без повод, като дори не е нужно да има мач. Биха се запалянковците на \"Партизан\", по-точно две враждуващи фракции. Формалният повод е неизяснен още. Това стана при 0:0 и трая няколко минути, преди да се намеси жандармерия. Първоначалната информация беше, че \"ултраси\" на \"Звезда\" някак се сдобили с билети за сектора с най-върлите фенове на \"гробарите\" и ги разкрили. Оказа се, че не е станало така. Някои от най-активните хулигани бяха изведени от стадиона от пистата край терена. Те се оказаха и потърпевши, тъй като са били съблечени по време на схватката. В покъртителни кадри се вижда как побойниците се замерят с пиротехнически средства, използват колани и т.н. Колкото до мача, резултатът 1:1 устройва \"звездашите\", които имат 9 точки аванс пред големия си съперник за зимната пауза. След малко повече от час игра националът на Гвинея Сейдуба Сума откри резултата от спорна дузпа - 1:0 за \"Партизан\".     Домакините бяха попарени в добавеното време, когато бившият играч на \"Ювентус\" Ричманд Боаки технично изравни след разбъркване пред вратата на \"Партизан\".  ", "date": "2017.12.14", "title": "Бой между свои окървави дербито на Сърбия (ВИДЕО, СНИМКИ)"}
{"url": "http://clubz.bg/61863-lekarstveniqt_moratorium_otiva_v_konstitucionniq_syd", "text": "Мораториумът върху заплащането на иновативни лекарства от НЗОК, потвърден днес от депутатите от ГЕРБ, \"Обединени патриоти\" и \"Воля\" с отхвърлянето на президентското вето върху бюджета на НЗОК, отива в Конституционния съд. Става дума за отказа на управляващите през 2018 г. в лекарствения списък да влязат и да се заплаща  за различни заболявания. Според властта мярката е временна и ще спести на лекарствения бюджет около 25-30 милиона лева на годишна база, а според опозицията - мярката отнема надеждата за лечение на хиляди граждани, на които одобрените терапии не действат или са с редки заболявания.  Веднага след гласуването депутатът от БСП и зам.-шеф на групата Жельо Бойчев обяви, че социалистите ще изпратят разпоредбата в Конституционния съд. Основанията - чл. 28 и чл. 52 от конституцията,  на достъпни медицински услуги и лечение. Цветанов срещу БСП: Вежди Рашидов и Данчето Фандъкова също се лекуват от рак  В мотивите на президента Румен Радев да наложи вето над мораториума също се изкъква конституционното право на лечение. В изказването си пред пленарната зала по-рано днес и д-р Нигяр Джафер - зам.-председател на парламента от ДПС, заяви, че според нея разпоредбите противоречат на основния закон. Пред Клуб Z казаха по-късно, че на заседанието на групата във вторник   За сезиране на Конституционния съд са необходими поне 48 депутатски подписа, а движението има общо 25 народни представители - тоест броят им не стига за самостоятелна инициатива. Омбудсманът Мая Манолова също бе заявила, че ще направи консултации с юридическия си екип за сезиране на КС по темата още докато течаха дебатите. Последва ветото на Румен Радев, преодоляно днес. Атака по всички направления срещу мораториума за нови лекарсва Протест с ковчег срещу мораториума над лекарствата Атака по всички направления срещу мораториума за нови лекарсва Протест с ковчег срещу мораториума над лекарствата", "date": "2017.12.14", "title": "Лекарственият мораториум отива в Конституционния съд"}
{"url": "http://clubz.bg/61862-kak_sofiq_obshtuva_po_vreme_na_evropredsedatelstvoto", "text": "Комуникационна кампания  стартира Столична община за европредседателството ни. Тя включва система за пешеходна ориентация, за ориентация в градския транспорт и визуална - за изграждане на отличим образ на столицата ни.  Кампанията бе представена от главния архитект на София Здравко Здравков, Малина Едрева, председател на комисията по култура в СО и експерти, работили по проекта.  В средата на януари в центъра на София ще бъдат поставени 40 информационни обекта. \"Двете системи – за пешеходна ориентация на туристите в София и за ориентацията на граждани и туристи в градския транспорт, са разработени така, че да се допълват. Целта е да позиционираме максимално добре София като желана дестинация и да направим града удобен и лесен за ориентация\", обясни Едрева при представянето. Видът им е разработен след анкета с 200 български и чуждестранни гости на столицата, които знаят кои забележителности искат да посетят, но не и как да стигнат до тях. Проблем е и езиковата бариера. Затова сега ще се поставят тотемите с пешеходно човече най-отгоре. Кампанията била разработена въз основа на опита на Амстердам и Братислава, които вече са били градове домакини на председателството на ЕС. От тях ще става ясно на кое място се намира човек, коя забележителност е в съответната обозначена посока, нейният номер на разположената по-ниско карта, както и пиктограми на забележителностите.  Новите табели ще са двуезични, кафяви на цвят, поставени върху метални конструкции, а горната им част ще е със светлоотразително фолио, за да се вижда ясно и вечер, обясни Филип Бояджиев.  Системата за ориентация в градския транспорт също става двуезична. В светлосиньо ще са тролейбусните линии, в оранжево - трамвайните, а в червено - автобусните. Отгоре ще бъде изписана спирката, нейния номер, видовете транспорт, които минават през нея, номерата на линиите и посоката на движение. По искане на анкетираните на всяка спирка ще бъде изписан целият маршрут на съответната линия - в сиво ще са вече отминатите спирки, в червено - тази, на която сме, а в синьо - предстоящите. Показана е и връзката с метрото, където има такива. Предстои да се въведе и QR код на всяка спирка, който да дава моментална информация. София - бизнес град, град с култура, град за живеене, град с история, град за срещи и град на иновативните технологии - върху тези теми ще се гради имиджът на българската столица. Направени са проучване и анализ сред 135 български и чужди новинарски сайтове, блогове и социални медии, което включва 937 материала за София и аудитория от 275 милиона души, обясниха от \"Юнайтед Партнърс\". 84% от данните за София са от новинарски сайтове като \"Ройтерс\", АП\" и други, като преобладават тези с положителна насока. София се споменава заради спортни събития, международни конференции, като достъпна туристическа дестинация, чужди компании, които отварят офиси тук и заради председателството. Първите две букви от името на града на латиница - са акцент във визуалната кампания с шест послания. Те са  Посланията са в нюансирани цветове на герба на София и ще бъдат поставени на билбордове на летището, в центъра, на входовете на града, в метрото и т. н.. На билбордовете с надпис \"So ancient Sofia\" e изобразена ротондата \"Св. Георги\", а на този с надпис \"So welcoming Sofia\" - Бистришките баби, които държат софийска баница. Посланията са в цветовете на герба на София и специален шрифт. Визуалната кампания започва в средата на декември. Поставянето на табелите за другите две системи ще бъде направено в средата на януари.", "date": "2017.12.14", "title": "Как \"София общува\" по време на европредседателството"}
{"url": "http://clubz.bg/61811-sv_levski_sv_grisho_krim_i_jerusalim", "text": "Мислехме, че с модернизацията сакралното ще мине в един по-художествен регистър. Чудодейни икони циркулират във фейсбук, руският отец Данаил предлага окадяване на многоетажни офисни сгради с дрон, който носи кадилница, а GPS-ите показват къде точно е Мека, та да се молиш на правилния градус. Но оставете частния живот, сакралното днес все по-тържествено се завръща и в политиката. Първия пример вземам от Русия, където тази година режисьорът Алексей Учител създаде филма „Матилда“, посветен на младежката любов между бъдещият цар Николай ІІ и прочута полска балерина. Снимано красиво, носталгично, по холивудски, но не щеш ли - скандал. Защо ли? Защото последният император, първо абдикирал доброволно, после разстрелян от болшевиките, беше канонизиран от руската православна църква и за някои вярващи тази пикантна история поругава светлата памет на мъченика. Хвърляха коктейли \"Молотов\" по режисьора, после кола с газови бутилки, се вряза в едно от кината, където трябваше да бъде прожектиран филмът, и го подпали - какво ли не. Режисьорът Павел Лугин изрече на глас налагащото се сравнение и обяви екстремистите за „православни талибани“. Ставащото не е ново. През 2003 г. православни активисти изпотрошиха изложбата на съвременно изкуство „Внимание религия!“ в центъра „Сахаров\", защото обиждала чувствата им - тъй както бяха обидени мюсюлманите от карикатурите на Пророка в „Шарли ебдо“. Осъдиха не вандалите, а организаторите на изложбата, една от тях се самоуби. Групата „Пуси райът“, решила да изиграе политестетическа акция в храма „Свети Спасител“ през 2012-а, нашумя дори повече. А Путин като обект на акцията и очевиден приемник на руското самодържавие беше непреклонен - и пънкарките отидоха на каторга. При „Матилда“ работата се разви малко по-иначе. Както писаха анализатори, ултрадесните православни активисти позволиха на властта да се престори на умерен център между тях и либералите, които те яростно нападат. Но докога ще владее Путин този тънък баланс - никой не знае. Радикализация трудно се контролира. Сакрализирането на светия император от онези, които почнаха да наричат „царебожники\", няма да е краят. Има такива, които настояват за канонизация на демоничния Распутин, на масовия убиец Иван Грозни, а това ми напомня българските мобилизации за канонизиране на Ванга или свети хан Тервел. Не се меся, православието си е частна работа и право на вярващите. Въпросът е, че дори в такава велика европейска страна като Русия сакралното настъпва, чертае разделителни линии, налага табута, поражда насилие. Ще дам и примери от съвсем личен опит. Преди време си позволих да изразя мнението, че абитуриентите в народни носии са – меко казано – нещо спорно, защото училището трябва да гледа напред, а не назад в миналото. Дето се казва, по-добре в скафандър на космонавт, отколкото в дрехите на орач отпреди два века. Много неща съм написал през живота си, но повече псувни не бях отнасял. Приятели се принудили да обясняват на разярените читатели, че всъщност нямам нищо против носиите и дори с удоволствие ходя на фолклорни фестивали. Просто бях прекрачил една червена сакрална линия, изникнала неусетно в публичното ни пространство. Какво ще е следващото? Светите кукери? Другият случай беше с един наивен въпрос в туитър: Дали Григор Димитров се състезава в лично качество, или представя България? Искаше ми се да разбера в кой от двата жанра на гордеене от неговите победи са се оказали българите: Дали го мислят като „национален отбор\", или като един наш сънародник там, в странство? Майко мила, какво ругаене: И така няколко дни. Почувствах се както при едно от редките си посещения на футболен мач, когато от глупост бях цъфнал в сектора на „Левски\"… с червено яке. „Извинявайте, ама такова, нали, палтото ми е на химическо…\" В България още не са преминали към действие: още не хвърлят по нас коктейли \"Молотов\" - най-много да понатупат някой мургав брат, задето качил поругаваща снимка във фейса. Но температурата на обидите е вече близка до кипенето. Нещо повече, сакралното май разширява периметъра си. За Левски вече отдавна не бива да се разсъждава като за човешко същество, но можеше ли да се предполага, че табуто ще обхване спортиста Гришо (да е жив и здрав, да ни радва с нови победи!). Както е тръгнало, скоро ще трябва да заставаме мирно край трафопоста, боядисан от незнаен патриот в цветовете на националното знаме. Третият пример е съвсем пресен: Йерусалим. Свещен и за едните, и за другите, готови да съсипят живота на поколения, за да не направят компромис. Свещен, впрочем, и за християните, които през XI в. папа Урбан ІІ призовава на кръстоносен поход, като загиналите щели да отиват направо в рая. Поход, който стига до нечувани зверства именно защото го мотивират не обичайните земни политически цели, а свръхценността на сакралното. Все заради това проклето сакрално израелците опорочиха прекрасната си демокрация, като превърнаха два милиона от гражданите си в подчовеци, каквито те самите са били през XVI век. Заради него и палестинците дегенерираха до терористи, които нападат минувачи с ножове. Да добавя и християните фундаменталисти от твърдото ядро на Тръмп, които разглеждат Израел като свое предмостие в светите места – защото тъкмо към тях основно беше насочен недомисленият акт на президента. Този тежък проблем може да се реши по различни начини. Западен и Източен Йерусалим – столици на двете държави. Или пък още по-добре – специален духовен статут на града под управлението на Израел, но без политически функции. Или някаква размяна срещу земи, връщане на бежанци. Това, което обсъждам тук, е атавистичната роля, която сакралното играе в съвременната политика. То обозначава непреодолими граници и легитимира бруталната сила. Свещената война е тотална именно защото дейците в нея се чувстват предварително оправдани и дори наградени - примерно с по 72 девици в предполагаемия рай. Вижте отново Русия – няма ли тя абсолютно същите аргументи да анексира Крим? Там са писали големите писатели, там са почивали великите генерали, пък и в последна сметка там се вее руският флаг и толкова – това ще ви кажат кримнашистите (от „Крым – наш“). Дето се казва, и американският президент за малко щеше да признае анексията, както направи с Йерусалим, само дето сега нещо малко го разследват. Разбира се, че има сакрални неща и те трябва да се охраняват. Но когато в XXI век ги смесим с политиката, резултатът е идеология на насилието.", "date": "2017.12.14", "title": "Св. Левски, св. Гришо, Крим и Йерусалим"}
{"url": "http://clubz.bg/61851-posledno_partiite_shte_posochvat_samo_shefa_na_komisiq_antikorupciq", "text": "Парламентът няма да посочва целия състав на бъдещия антикорупционен орган (комисия), който предстои да се създаде с приемането на закона за противодействие на корупцията. Днес депутатите започнаха разглеждането му на второ четене в зала, като ще продължат и утре. Бе прието, че Комисията се състои от петима души -  Председателят ще се избира от Народното събрание, останалите членове - също, но по предложение на председателя. Т.е. той ще може сам да сформира екипа си. Имаше голяма опасност обаче предлагането и изборът на целия състав да бъде в ръцете на парламента, т.е. на политическите партии, което би компрометирало контролния орган и би породило резонния въпрос  На предходното разглеждане на законопроекта в правна комисия от ДПС и Обединени патриоти поискаха това, но днес, вече в зала, не бе прието. Мандатът на звеното ще е 6 години, гласят още приетите текстове. Председателят трябва да имат 10 г. юридически стаж, а останалите - по 5 години стаж (предложение на ДПС, при 10 години в първоначалния вариант). От ОП пък поискаха съставът на Комисията да се увеличи на 9 души и всички, не само председателят, да се избират от НС. Поискаха още мандатът й да се свие до 5 години с мотива, че не откриват логика в предложения срок, но предложението не бе прието. Партиите ще избират и шефа, и екипа в комисията \"Антикорупция\"? Очаквано, спор възникна по въпроса защо парламентът ще назначава състава на Комисията и не я ли прави това зависима от управляващите на деня.  Той оспори и текстовете, с които член на Комисията може да бъде отстранен и по-точно възможността това да става и по искане на част от депутатите. Подобен текст е безпрецедентен в законодателството ни и спопред левицата От опозицията атакуваха още наименованието на закона, като с ирония поискаха той да се казва Закон за Комисията за противодействие на корупцията и за отнемане на незаконно придобитото имущество.  Антикорупция: депутатите се отрекоха 3 пъти от анонимките, но не и от СРС От Патриотичния фронт поискаха да се разшири кръгът на проверяваните за конфликт на интереси лица - да не са само лицата на \"висши публични длъжности\" - около 115 000-120 000 държавни служители. Според Борис Ячев тези хора сега се проверяват от 22-ма души, а в новия мегаорган щяло да има поне 400 работещи разследващи, които могат да обезпечат разширяването на кръга на проверяваните лица. Предложението на ПФ обаче бе отхвърлено. От левицата изразиха съмнение и дали тази комисия няма да се ползва за репресия на редовите граждани. Антикорупция: депутатите се отрекоха 3 пъти от анонимките, но не и от СРС", "date": "2017.12.14", "title": "Последно: партиите ще посочват само шефа на комисия \"Антикорупция\""}
{"url": "http://clubz.bg/61865-borisov_za_simeonov_ne_moga_da_gledam_vsichkite_mu_tv_uchastiq_video", "text": "Премиерът Бойко Борисов коментира от Брюксел репликите на вицепремиера Валери Симеонов по темата за ски-зоната в Банско. По-рано през деня Симеонов заяви, че Борисов го е саботирал за втория лифт в курорта и допълни, че не иска да го вижда. Валери Симеонов vs Бойко Борисов: Не искам да го виждам! Борисов допълни, че темата за концесиите не може да продължава преди да има план за Пирин. Нено Димов се отказа да променя концесията на \"Юлен\" за Банско Преди два дни Димов заяви, че отлага концесията на \"Юлен\" в Банско. Въпреки острите реплики на Симеонов Борисов заяви, че коалицията никога не е била по-силна.   Нено Димов се отказа да променя концесията на \"Юлен\" за Банско", "date": "2017.12.14", "title": "Борисов за Симеонов: Не мога да гледам всичките му тв участия (ВИДЕО)"}
{"url": "http://clubz.bg/61866-turski_potok_zaviva_kym_bylgariq", "text": "Газопроводът \"Турски поток\" - проектът на Русия и Турция, който \"замести\" \"Южен поток\", ще смени маршрута си и вместо в Гърция, тръбата ще влиза в България и оттам ще продължава за Румъния, Унгария и Австрия. Това съобщава турският вестник \"Хабертюрк\", цитиран от БТА. Под заглавие \"Турски поток сменя маршрута си\" в публикацията се посочва, че е извършена \"изненадваща промяна в предварително набелязания маршрут, България е била \"уведомена на най-високо ниво\" и вече тече подготовката, се твърди още в публикацията. Подобна новина от Министерството на енергетиката до момента не е съобщавана. Проверка на Клуб Z показа, че и депутатите от енергийната комисия в Народното събрание не са в детайлите на темата. Няколко часа след публикацията в турския вестник обаче премиерът Бойко Борисов я коментира от Брюксел, където е на срещата на върха на на Съвета на ЕС. Той обясни каква е логиката:  ", "date": "2017.12.14", "title": "\"Турски поток\" завива към България"}
{"url": "http://clubz.bg/61868-makedonski_vladika_ne_moje_da_ni_e_majka_bpc_osnoval_ni_e_apostol_pavel", "text": "Митрополитът оглавява отдела за връзки с останалите поместни църкви, напомня православният сайт \"Добротолюбие\". Владиката на Струмица: Българската църква да стане майка на македонската, като я признае Митрополит Петър оправда досегашното си публично мълчание с това, че не искал да излезе така, че думите му да влияят на общественото мнение по отношение на изпратеното писмо до БПЦ. Петър заяви, че всички писма, които се изпращат до Поместните православни църкви минават през него, тъй като е началник на отдела, който се занимава с връзките с другите православни църкви. Той участва също в комисията по преговорите с останалите църкви. Той каза още, че според записаното в устава им , който проповядвал по земите на Македония и основал първите църковни общини, които са записани в Св. Писание. Наследник на Юстиниана прима се явява пък Охридската архиепископия като църква на македонския народ, а наследник на тази Охридска архиепископия не е БПЦ, а Македонската църква, заяви още митрополит Петър. Призив до патриарха: Българската църква да стане майка на македонската По думите на владиката македонците се надявали, че щом българите получат своята Българска екзархия, ще помогнат на македонския народ да получи и своята Охридска архиепископия.  Според думите на митрополит Петър в предварителните разговори е имало писмо от страна на МПЦ към Българската църква, което е трябвало да се пази в тайна, докато не бъде разгледано от Св. Синод на БПЦ, след което при положителен отговор да се даде гласност. Според митрополит Петър основните точки в писмото са три: Ако тези три точки бъдат изпълнени, то тогава Македонската църква ще признае Българската като „църква-майка“. Хибридните войни и Всеправославният събор, на който ни няма  Митрополит Петър добавя още, че с резолюция на едно от предсъборните съвещания в Шамбези  било прието, че за да се даде автокефалност на една църква,  но „така наречената майка-църква да предложи църквата-дъщеря на другите Поместни православни църкви, които пък с консенсус ще я признаят“.  Петър заяви още, че Македонската църква е провела разговори с почти всички Поместни православни църкви: Вселенската патриаршия, Йерусалимската, Руската, Румънската петриаршия, Атинската и Полската архиепископия. Проблемът, който изтъква Вселенската патриаршия е името МПЦ. Той добави още, че на Охридската архиепископия много искат да ѝ бъдат продължители включително гърците и българите. На 27 ноември Повадарският митрополит Агатангел пък публикува отворено писмо до обществеността в Македония, в което заяви, че е  . Македонски учен: Малки народи като българския присвояват чужда история. Това е комплекс Дебърско-кичевския митрополит Тимотей в интервю пък заяви, че се надява въпросът с автокефалността и каноничния статут на МПЦ да се реши бързо и за това ще помогне именно Българската православна църква. Като знак за бъдещо положително решаване на македонския въпрос митрополит Тимотей изтъква и положителните политически отношения на България и Македония. Ето и видео от интервюто на митрополит Петър, озаглавено недвусмислено \"Кръсти ли се Македонската църква на Изток?\":   Призив до патриарха: Българската църква да стане майка на македонската Хибридните войни и Всеправославният събор, на който ни няма  Македонски учен: Малки народи като българския присвояват чужда история. Това е комплекс", "date": "2017.12.14", "title": "Македонски владика: Не може да ни е майка БПЦ - основал ни е апостол Павел"}
{"url": "http://clubz.bg/61861-vishegradskata_chetvorka_dava_%E2%82%AC35_mln_za_borba_s_migraciqta", "text": "Унгария, Полша, Чехия и Словакия дават общо 35 милиона евро за борба с миграцията. Парите ще отидат за укрепване на границите на Либия, която е част от маршрута на мигрантите от Северна Африка към Европа. Брюксел е във фаза на отричане Лидерите на Унгария, Полша, Чехия и Словакия се срещнаха днес с председателя на Европейската комисия Жан-Клод Юнкер в Брюксел, където обсъдиха миграционната политика на Съюза. ЕК съди Полша, Унгария и Чехия, защото не приемат мигранти Миналата седмица Европейската комисия започна дела в Съда на ЕС срещу Полша, Унгария и Чехия, защото не изпълняват решения на държавите членки от 2015 г. за квотно преразпределяне на мигранти от Гърция и Италия.  Още в началото на годината Европейският съюз се ангажира с ограничаването на миграцията от Либия. Блокът обучава либийската гранична и брегова охрана и поддържа военноморска мисия за спиране на нелегалния трафик край бреговете на страната.  Либия може да се възползва и от европейския доверителен фонд за развитие на  Африка. На предишната среща на върха в Брюксел Юнкер коментира, че европейските страни не изпълняват задълженията си към фонда. През февруари Еврокомисията предложи допълнителна финансова помощ от 200 милиона евро за няколко свързани с миграцията цели - обучението на либийските граничари, икономическа помощ за местните общности в страната, които приемат мигранти, подпомагане на доброволни връщания на мигрантите, борба с трафикантите на хора и информационна кампания сред нелегалните мигранти за това какво ги очаква след опасното пътуване през пустинята и Средиземно море към Европа. Инициативата е ръководена от Италия, която понася най-големия миграционен натиск от средиземноморския маршрут. Миграционната политика е сред ключовите теми на срещата на върха в Брюксел.  ЕК съди Полша, Унгария и Чехия, защото не приемат мигранти", "date": "2017.12.14", "title": "Вишеградската четворка дава €35 млн. за борба с миграцията"}
{"url": "http://clubz.bg/61859-cacarov_iska_da_izslushat_cqloto_byuro_za_srs_pred_medii_pylen_tekst", "text": "Главният прокурор Сотир Цацаров е изпратил писма до Димитър Лазаров - председател на Комисията за контрол над службите за сигурност, прилагането и използването на СРС и достъпа до данните по Закона за електронните съобщения и Цветан Цветанов - председател на Комисията по вътрешна сигурност и обществен ред. Бойко Рашков: СРС изтичат от прокуратурата към определени медии Сотир Цацаров в дух на прозрачност предлага на народните представители заседанието да е открито за медии. УВАЖАЕМИ ГОСПОДА ПРЕДСЕДАТЕЛИ НА ПАРЛАМЕНТАРНИ КОМИСИИ, На 23.11.2017 г. се проведе заседание на Комисията за контрол над службите за сигурност, прилагането и използването на СРС и достъпа до данните по ЗЕС, на което бе обсъден докладът за дейността на НБКСРС за 2016 г. На заседанието на парламентарната комисия присъстваха г-н Бойко Рашков, председателят на ДАНС и главният прокурор. На 6.12.2017 г. по повод приемането на доклада на НБКСРС в пленарната зала бяха поканени за участие в заседанието на Народното събрание. Всеки от нас имаше възможността да направи изказване пред народните представители, като изложи съответни факти, както и позицията си по обсъжданите въпроси. Заседанието бе открито и цялата дискусия бе публично достояние. \n\tПоследваха медийни изяви на г-н Бойко Рашков, в които бяха отправени от него твърдения за тежки нарушения на закона при прилагането и използването на СРС, за нарушения на прокуратурата и ДАНС, както и множество упреци към ръководството на ПРБ и ДАНС. Считам, че отправените за пореден път от него сериозни обвинения следва да бъдат обсъдени на заседание на ръководените от вас комисии, защото имат пряко отношение към спазването на закона и правата на гражданите, а също и към вътрешната сигурност. Предлагам да обсъдите необходимостта от такова заседание – на ресорната комисия или съвместно на двете комисии. Моето разбиране е, че само в хода на такъв институционален диалог българските граждани могат да получат информация, която отговаря на истината и не е изкривена от лични амбиции и партийни пристрастия. Ако намерите предложението ми за основателно, моля да поканите за участие в заседанието г-н Рашков, както и членовете на НБКСРС (а не само председателя), тъй като Бюрото е колективен орган. Моля да поканите също главния прокурор, председателя на ДАНС и председателя на ДАТО. Отправям и още едно предложение към вас – за провеждане на заседание, което е открито за медиите.  \n\t                             \n\t                        ГЛАВЕН ПРОКУРОР: \n\t                                СОТИР ЦАЦАРОВ ", "date": "2017.12.14", "title": "Цацаров иска да изслушат цялото бюро за СРС пред медии (ПЪЛЕН ТЕКСТ)"}
{"url": "http://clubz.bg/61849-tri_%E2%80%9Cgoreshti_kartofa%E2%80%9D_za_bylgarskoto_predsedatelstvo", "text": "Последната за тази година среща на върха на Европейския съюз, която започва днес в Брюксел, вещае поне три конфликта, които ще наследи българското председателство на Съвета на ЕС от предшестващото го естонско -  И трите теми са в дневния ред на Европейския съвет на 14 и 15 декември според   до лидерите, изпратена от неговия председател Доналд Туск. Засега оставяме настрана не по-малко дискусионните въпроси  Те също са в календара на българското председателство, но идват по-късно. Реформата на системата за управление на миграцията и убежището в ЕС, по-конкретно на т.нар. Дъблински регламент, е спешна заради несекващите миграционни потоци и защото българското председателство  ще е петото подред, което ще търси компромис по въпроса, разделил дълбоко Европа. Холандското, словашкото, малтийското и естонското досега не постигнаха пробив. Какво да прави ЕС със санкциите срещу Русия също е разделящ въпрос, който идва на дневен ред в началото на 2018 г. На 31 януари изтича срокът на икономическите санкции срещу Русия заради ролята ѝ в конфликта в източна Украйна. Що се отнася до “Брекзит”, това е дежурната тревога на Европа, която всеки момент може да засенчи всички останали. В   на проектозаключения на срещата, публикувана днес от \"Политико\", и по трите въпроса има оставено празно място. Най-възпалена изглежда дискусията за миграцията след вчерашния сбълсък на диаметрално притивоположни мнения по нея на преседателя на Европейския съвет Доналд Туск и Европейската комисия. Туск поиска това, за което Източна и Централна Европа, включително българският премиер Бойко Борисов, говорят отдавна - ЕС да се съсредоточи върху охраната на границите си и върху пресичането на нелегалните влизания, като успоредно с това увеличи помощта за страните от третия свят, които са източници на миграция. Туск се изказа и против задължителните квоти за разпределяне на мигранти от Гърция и Италия в целия ЕС, на които Комисията особено държи. Така той възпламени гнева ѝ, достигнал кресчендо в изказване на ресорния комисар Димитрис Аврамопулос. Той нарече позицията на председателя на Европейския съвет “антиевропейска” и “неприемлива”. Естонското председателство предложи компромисно решение на спора - без задължителни квоти и с общи финансови задължения, но не ясно дали идеята ще полети или досието отново ще се приземи върху масата на българското председателство. Миналия юли ЕС продължи с шест месеца икономическите санкции върху финансовия, енергийния и отбранителния сектор на Русия. Срокът им изтича и евентуалното му продължаване е в дневния ред на Европейския съвет. Досега ЕС е единен около позицията, че за постепенно вдигане на санкциите може да се говори, след като бъдат изпълнени докрай Минските мирни споразумения за конфликта в източна Украйна. Досега напредък в това отношение няма, оттук няма основание да се очаква промяна. България обаче неколкократно на най-високо ниво се изказва против санкциите. Недоволство от тях отдавна изразяват и други държави членки като Словакия, Гърция, Австрия, Италия. По “Брекзит” лидерите се очаква да приемат констатацията на Европейската комисия, че преговорите могат да преминат към втората си фаза - за бъдещите отношения между ЕС и Великобритания, след като е постигнат “достатъчен напредък” в първата - по условията на развода. Втората фаза, която ще се развива през българското и следващото го австрийско  председателство, обаче ще бъде пълна с подводни камъни. За някои от тях подсказаха главните преговарящи Мишел Барние от страна на ЕС и Дейвид Дейвис от страна на Обединеното кралство. Дейвис направи вълнички в Ламанша с коментар, че съвместния доклад, който тури венец на първата фаза, е само споразумение за намерения и че Великобритания може да не изпълни поетите в него ангажименти, ако не получи тъгрговското споразумение с ЕС, към което се стреми. Барние контрира, че то изисква повече време и не може да бъде сключено до деня на напускането - 29 март 2019 г. В навечерието на Европейския съвет, вчера британската министър-председателка Тереза Мей претърпя поражение в Камарата на общините, където осем от нейните консервативни депутати гласуваха заедно с опозицията за законодателство, което правно задължава правителството да даде на парламента финален вот върху споразумението за напускане на ЕС. Това развитие за пореден път подчертава политическата слабост на Мей у дома, заради която преговорите от време на време увисват на косъм. Встрани от крамолните въпроси лидерите ще приветстват започналото в понеделник и първо в историята на ЕС постоянно структурирано сътрудничество в отбраната и ще обсъдят как да приложат на дело приетия преди месец в Гьотеборг “Социален стълб на ЕС” - правно необвързваща декларация за правата на наемния труд. В петък сутрин среща на върха на Еврозоната ще разгледа завършването на Банковия съюз, от който още липсва европейска схема за гарантиране на депозитите.  ", "date": "2017.12.14", "title": "Три “горещи картофа” за българското председателство"}
{"url": "http://clubz.bg/61867-cska_sofiq_eliminira_ludogorec_sled_120_minuti_za_kupata", "text": "ЦСКА-София е на полуфинал в турнира за Купата на България след 2:1 срещу \"Лудогорец\" в най-интересния четвъртфинал. Двата съперника играха 120 минути, редовното време завърши 1:1. Николай Бодуров откри резултата със страхотен гол с удар от 32 метра в 9-ата минута, а в 34-ата Козмин Моци изравни от дузпа. Кирил Десподов заби победното попадение в 96-ата след отличен пас на Фернандо Каранга. Гостите доиграха срещата с 10 души, след като Натанаел получи директен червен картон в 109-ата минута. Мачът не изневери откъм заряд, интрига и битка. Въпреки някои спречквания, премина сравнително нормално като за двубой между ЦСКА и \"Лудогорец\". Съдията Георги Кабаков се справи прилично, но някои негови отсъждания ще се коментират дълго. Реферът все пак допусна грешки, които повлияха на крайния резултат. Така ЦСКА-София се присъединява към \"Ботев\" (Пловдив) и \"Славия\" за полуфиналите догодина. В петък \"Дунав\" (Русе) приема \"Левски\" в последния четвъртфинал. Сблъсъкът привлече към 15 хиляди зрители на ст. \"Българска армия\". Само секторът за гости бе празен. \"Червените\" започнаха по-добре, по-надъхано. Така се стигна до гола на Бодуров, който се пребори за топката в центъра, при това в две единоборства и пробва късмета си - успешно, 1:0 за домакините. В 23-тата минута Раул Лое стреля с глава след центриране, но вратарят Хорхе Броун се реабилитира за гола на Бодуров и изби. Постепенно \"Лудогорец\" изравни играта. В 34-ата минута Кабаков отсъди дузпа за нарушение на Александър Дюлгеров срещу Марселиньо. Домакините оспорваха решението му, а от 11-те метра Козмин Моци изравни - 1:1. А преди това рефер №1 на България в момента явно не видя среден пръст от страна на Каранга към един от страничните съдии. В 48-ата минута Кабаков допусна най-голямата си грешка, като спести червен картон на бившия играч на \"Лудогорец\" Александър Барт, който задържа Върджил Мисиджан, а беше последен в защитата на ЦСКА. Второто полувреме, поне до 75-ата минута, бе изцяло за \"Лудогорец\". \"Орлите\" направиха пропуски, а \"червените\" извадиха късмет. Джоди Лукоки прехвърли вратаря Черниаускас, но топката срещна гредата. След това Марселиньо остана очи в очи със стража, който изби с крак топката при удара му. В края на редовните 90 минути възможности имаха и играчите на треньора Стамен Белчев. В продълженията ЦСКА бе по-добрият отбор. Може би натежа умора в редиците на \"зелените\" заради тежката програма. В 96-ата Десподов вкара гол, който се оказа победен. До края домакините имаха идеални възможности да забият трети гол при контри, но подходиха несъсредоточено. В крайна сметка ЦСКА-София би за втори пореден път \"Лудогорец\" и продължава напред, а шампионът приключва със загуба поредна успешна година. Димитър Димитров-Херо отдаде загубата на съдийството и обяви, че е отвратен от отсъжданията на Георги Кабаков. Стамен Белчев пък бе самокритичен, като призна, че тимът му е имал и късмет и в тази връзка си пожела ЦСКА-София да остане стъпил здраво на земята.", "date": "2017.12.14", "title": "ЦСКА-София елиминира \"Лудогорец\" след 120 минути за Купата"}
{"url": "http://clubz.bg/61841-republikancite_se_razbraha_za_danychnata_reforma_v_sasht", "text": "Републиканците в американския Конгрес постигнаха споразумение за окончателния данъчен законодателен пакет, предаде Ройтерс. Така те разчистиха пътя към последното гласуване идната седмица. В резултат ще бъдат намалени и налозите за богатите американци. Според споразумението между Камарата на представителите и Сената корпоративният данък ще бъде с 1 процент по-висок от първоначално предвидения от 20%. Въпреки това той ще бъде доста под настоящия, който е 35 процента. Това е значително намаляване, за което корпорациите настояват от години. Голяма победа за Тръмп: Сенатът одобри данъчната реформа Докато финализираха най-значителните данъчни промени от 30 години насам, републиканците седмици наред се колебаеха дали да намалят най-високия данък общ доход за богатите. В крайна сметка те се разбраха  Всичко това се случи въпреки критиките на демократите, че планът на републиканците е реверанс към богатите и корпорациите, а дава малко на средната класа. Споразумението ще отмени минималния алтернативен корпоративен данък, въведен с цел гаранция, че печелившите компании плащат някои федерални налози. Окончателният законопроект може да бъде огласен утре, като решителните глрасувания се очакват идната седмица и в двете камари на Конгреса. Тръмп обяви историческо намаляване на данъците Въпреки уверенията на лидерите на републиканците, че той ще мине, все още има опасност нещо да се случи в Сената. Републиканците имат там мнозинство от 52-ма срещу 48 представители. Те не могат да си позволят да загубят повече от два гласа на своите. , който изненадващо гласува против отмяната на   се лекува в болница след операция от мозъчен тумор. Най-малко още трима сенатори все още, изглежда, не са решили дали да подкрепят законопроекта. Сред тях е , който засега не уточнява какво го спира. Финансовият \"ястреб\"  заяви, че още не е решил дали да подкрепи проекта от опасения за дефицита. , която също попречи на отмяната на \"Обамакеър\", каза, че няма да вземе окончателно решение, дкато не види законопроекта Главните опасения на критиците са, че данъчната реформа само ще доведе до по-нататъшен скок на 20-трилионния външен дълг на САЩ. Тези промени засягат федералните данъци. Американците плащат още местни и щатски данъци. В тези случаи обаче федералните власти не могат да влияят. Тръмп обяви историческо намаляване на данъците", "date": "2017.12.14", "title": "Републиканците се разбраха за данъчната реформа в САЩ"}
{"url": "http://clubz.bg/61850-cvetanov_sreshtu_bsp_vejdi_rashidov_i_dancheto_fandykova_syshto_se_lekuvat_ot_rak", "text": "Решено - депутатите от ГЕРБ, \"Обединени патриоти\" и \"Воля\" отхвърлиха ветото на президента Румен Радев върху наложения от властта мораториум за заплащане на иновативни лекарства от НЗОК през 2018 г. Резултатът:  за лечение на редки болести или иновативни терапитии.  До решението се стигна след двучасови изключително емоционални дебати, в които здравният министър Кирил Ананиев не взе отношение, въпреки че беше в залата. В тях експерти - лекари от БСП и ДПС, защитиха ветото на Радев с аргументи, че достъпът до лечение е конституционно скрепен за всички, че мораториумите върху иновациите в медицината няма да спрат революцията в медицината, а само се ограничат възможностите на пациентите. От страна на ГЕРБ аргументите бяха предимно \"бюджетни\" - в доклада на ресорната комисия са използвани думи като тези, че  от новите 32 молекули, чието заплащане от касата се иска, са за заболявания, чието лечение не се заплаща от НЗОК и засяга малко над 1500 пациенти, а общият брой на пациентите за тези нови лекарства е  Дебатите обаче получиха своето лице в репликите между специално дошлия в края на дискусията Стефан Данаилов от левицата и председателя на ГЕРБ Цветан Цветанов. Ето какво се каза от трибуната.  Стефан Данаилов: Тук на трибуната се изправи председателят на парламентарната група ГЕРБ Цветан Цветанов: Заради реплики от залата по адрес на думите на Цветанов от страна на левицата, че обричат хора, Цветанов обяви: Стефан Данаилов поиска лично обяснение: ", "date": "2017.12.14", "title": "Цветанов срещу БСП: Вежди Рашидов и Данчето Фандъкова също се лекуват от рак "}
{"url": "http://clubz.bg/61860-izpovedta_na_salma_hajek_za_chudovishteto_harvi_uajnstijn", "text": "Така започва есето, написано от Салма Хайек, в което актрисата описва с подробности преживяното по време на работата ѝ с Харви Уайнстийн, нежеланите му сексуални   и заплахи с насилие. В текста, публикуван в „Ню Йорк Таймс“, номинираната за Оскар актриса пише, че години наред е казвала „не“ на продуцента, който непрекъснато искал от нея различни сексуални активности. Така тя се присъедини към онези в подобни перверзии. Всяко едно нейно „не“ е било посрещано с „Макиавелианската ярост на Харви“ и макар че често се опитвал да постигне намеренията си със сладки приказки, бруталните заплахи също били редовна част от арсенала му. Веднъж – твърди тя – „побеснял“, той ѝ казал: Хайек е работила с Уайнстийн по „Фрида“, биографичен филм за художничката Фрида Кало. Актрисата споделя как, след като отказала да спи с него, той се опитал да я отстрани от продукцията, въпреки че тя била водещата фигура в проекта. След като изпълнила исканията му по отношение на сценария и бюджета, той се съгласил да я остави да играе главната роля. Но по време на продукцията той бил недоволен, че тя не използва достатъчно физическите си дадености. За да не бъде спряна продукцията, тя се съгласила. „Фрида“ получава шест номинации за „Оскар“, включително и за Хайек за най-добра актриса. Тя пише, че дори когато го срещала след излизането на филма, той „я ужасявал“. Твърденията на Хайек идват след десетки други свидетелства на жени в Холивуд, сред които Ашли Джъд, Роуз Макгоуън и Анабела Шиора, които обвиняват Уайнстийн в сексуален тормоз.  ", "date": "2017.12.14", "title": "Изповедта на Салма Хайек за \"чудовището\" Харви Уайнстийн"}
{"url": "http://clubz.bg/61870-sasht_premahnaha_mrejovata_neutralnost", "text": "Американската Федерална комисия по комуникации (ФКК) гласува днес да премахне правилата за мрежова неутралност, които регулират как компаниите свързват потребителите в интернет. Това решение може да промени коренно Мрежата в САЩ,  Регулациите бяха наложени по време на администрацията на Обама - през 2015 г., за да защитават по-добре потребителите. Те забраняваха на провайдърите да блокират уебсайтове или да искат повече пари за различен вид съдържание. Президентът Доналд Тръмп обаче назначи нов председател на ФКК - Аджит Пай, бивш служител на Verizon, един от най-големите провайдъри в страната. Освен това републиканците държат 3 от 5-те места в Комисията, което практически гарантира резултата от вота. Милиони американци протестираха срещу решението, както онлайн през последните месеци, така и пред сградата на ФКК по време на днешното заседание.  Същевременно сред коментарите имаше и много подкрепящи отменянето на мрежовата неутралност, за които обаче има данни, че са фалшиви, а част от тях са подадени от регистрации с руски имейли. Демократите във ФКК настояваха по тази причина вотът днес да бъде отложен. Предложението им обаче бе отхвърлено. Мрежовата неутралност звучи много сложно, но всъщност е много прост принцип - а именно,  до мрежата. Ако този принцип бъде премахнат, това е все едно да позволим на производителите на коли да сложат ограничение на скоростта на магистралата 150 км/ч за БМВ, \"Ауди\" и \"Мерцедес\" и 110 км/ч за всички други марки. Така конкуренцията ще бъде убита и монополите ще завладеят терена. В интернет примерът би могъл да звучи така - YouTube клипчетата да зареждат моментално, а видеото от стрийминг компанията Netflix да се бави с минути. В САЩ големите интернет доставчици притежават и много онлайн услуги и могат да помогнат на едни, за сметка на други. Мрежовата неутралност е гарантирана в целия Европейски съюз и от тази страна на Океана не е имало опити да бъде премахната.", "date": "2017.12.14", "title": "САЩ премахнаха мрежовата неутралност"}
{"url": "http://clubz.bg/61852-rusiq_se_gotvi_da_stroi_aec_i_v_sauditska_arabiq", "text": "Русия и Саудитска Арабия са подписали споразумение за сътрудничество в атомната енергетика, обяви руската държавна компания  . \"Пътната карта\" се състои от конкретни стъпки за прилагане на предишни договорености между Рияд и Москва. В изпълнение на плановете на престолонаследника   Саудитска Арабия търси алтернативни енергийни източници, за да се освободи от почти пълната си зависимот от петрола. До 2032 г. страната планира да построи . Рияд е изпратил официални запитвания към производители на ядрени реактори, твърдят източници на Ройтерс, а от \"Росатом\" обявиха, че ще се борят да спечелят поръчката. Според подписаното споразумение Русия и Саудитска Арабия ще си сътрудничат също в обучението на специалисти за ядрената индустрия и развитието на подходяща инфрасруктура в кралството. Двете страни ще създадат научен център за ядрена енергетика и технологии, базиран на руските \"постижения\" в тази област. Русия ще строи първата АЕЦ в Египет В началото на тази седмица \"Росатом\" подписа договор за строителството на първата АЕЦ в Египет. Строежът на АЕЦ с мощност 4800 мегавата се очаква да бъде завършен след 7 години.  По време на посещение на крал Салман в Москва през октомври Саудитска Арабия се съгласи да купи руски системи за противоракетна защита С-400. Двете страни подписаха и меморандум за разбирателство, който ще помогне на Рияд в усилията му да развие собствена военна индустрия. Той предвижда държавната оръжейна компания \"Рособоронекспорт\" да изнесе за Саудитска Арабия не само С-400, но и системи \"Корнет-ЕМ\", ТОС-1А, АГС-30 и автомати \"Калашников-103\". \"Росатом\" пак поиска \"Белене\": по унгарски модел ще е най-изгодно Дъщерната компания на \"Росатом\" \"Атомстройекспорт\" пък е изпълнител и на замразения проект за строеж на АЕЦ \"Белене\". Миналата година Арбитражният съд към Международната търговска палата в Женева реши НЕК да покрие щети в размер на 620 милиона евро за \"Атомстройекспорт\" заради прекратяването на строителството на централата с решение от 2012 г. Не е ясно какво ще се случи с оборудването, построено от руската компания за АЕЦ \"Белене\". Сред обсъжданите възможности беше и \"Росатом\" да използва реакторите в друг свой проект. Тази възможност обаче вече не се споменава. \"Росатом\" пак поиска \"Белене\": по унгарски модел ще е най-изгодно", "date": "2017.12.14", "title": "Русия се готви да строи АЕЦ и в Саудитска Арабия"}
{"url": "http://clubz.bg/61853-myusyulmanite_s_podpiska_protiv_zakona_za_radikalniq_islqm", "text": "Висшият мюсюлмански съвет на Мюсюлманско изповедание в Република България внесе подписка срещу законодателните промени, ограничаващи религиозните свободи и дискриминиращи гражданите, изповядващи исляма у нас.  Подписката, в която са се включили 46 016 души, е депозирана днес в администрациите на президента Румен Радев, председателя на Народното събрание Цвета Караянчева, министър-председателя Бойко Борисов и омбудсмана Мая Манолова.  До внасяне на подписката се стигна, след като на 6 декември Народното събрание гласува на първо четене предложението за промяна в Наказателния кодекс, който дава абсурдна според вносителите дефиниция на израза \"радикален ислям\" и инкриминира деянията породени от него.  Подписката е инициирана от Висшия мюсюлмански съвет и е събирана в периода, . Според позицията на централния колективен орган на Мюсюлманско изповедание и подкрепилите я хора, тези предложения за промени съдържат дискриминационни елементи и ограничават религиозните свободи, както и съдържат некомпетентни и преднамерени твърдения. С подписката се отправя призив към властимащите да подходят мъдро и разумно и да отхвърлят направените предложения от страна на \"псевдопатриотите\". Също така се заявява, че при евентуално приемане на предложенията за промени в Наказателния кодекс мюсюлманите ще потърсят настоятелно своите права. Преди дни парламентът прие на първо четене промени в НК. С тях се предвижда затвор от 1 до 5 години и глоба до 5 000 лв. за всеки, който проповядва радикален ислям. Промените бяха внесени от \"Обединение патриоти и подкрепипни от ГЕРБ, патриотите и един от БСП. Приетото определение за радикален ислям е идеоложия, която пропагандир някоя от следните идеи: създаване на ислямска държава (халифат), предимствот на законите на шариата пред светските, насилствено налагане на религиозни принципи и норми на поведение, насилие във вид на свещена война, джихад. Санкцията ще важи и за лица, които проповядват и друга идеология, която използва верски убеждения за политически цели или пропагандира промяна в съществуващия конституционен и правов ред, гласят още промените. Затвор от 1 до 4 години и глоба от 5 до 10 хиляди лева пък грози онези, които насилствено принуждават други да носят религиозно облекло - например бурки. Ако става въпрос за повече хора, лишаване от свобода може да бъде до 6 г.", "date": "2017.12.14", "title": "Мюсюлманите с подписка против закона за радикалния ислям"}
{"url": "http://clubz.bg/61847-big_bradyr_s_mehanizym", "text": "Те са млади, готини, нахъсани, употребяват думи като  . Другите също са млади, готини, нахъсани, употребяват думи като Първите са от бандичката от книгата на Антъни Бърджес \"Портокал с механизъм\". Вторите са компанийката от последния \"Биг брадър\". Ако се срещнат, много е вероятно да се сбият – и двете групички го умеят, както сме чели в книгата отдавна, и както видяхме по телевизора неотдавна. Но по никакъв начин няма да се сбият по същата причина, по която започва боят в самото начало на световноизвестната книга. Да си припомним. \"Носеше книги под мишница и един лайнян чадър и идеше откъм Общинската библиотека, използвана от все по-малко люди в наши дни. Мръкнеше ли се, такива старовремски буржоа не се срещаха по улиците — едно че не хватеше полиция, пък и смелчаги като нас се навъртаха наоколо, та тоя учен человек единствен гуляеше по авенюто. Приближихме се ние към него съвсем учтиво и аз го заговорих: Той смотреше малко испугано, като ни видя така четиримата да го заобикаляме, но ние бяхме кротки, вежливи и засмени, та отвърна: Продължих: И тук започва разкъсването на книгата и съответно търсеният бой. Само че – дори и бандичката от книгата и компанийката от телевизора да се срещнат – няма как да се сбият по подобен повод, защото никой от \"Биг брадър\" не би могъл да бъде видян да излиза от библиотека с книжка под мишница. Победителят в предаването, както вече знаем, не е чел нито една книга, което не е кой знае какво за учудване на фона на факта, че конкуренцията му е чела, да речем, една, хайде – две да са. Но да продължим със сравненията между книгата и телевизионния формат. Ганстерчетата от \"Портокал с механизъм\" са олицетворение на агресията.  звездите от последното издание на \"Биг брадър\" се оказаха емблема на… за най-кратко и най-ясно ще го нарека   Главният герой от книгата Алекс, както знаем, попадна в затвора и там върху него беше експериментиран нов начин за отказване от агресията – прожектираха му до повръщане филми с агресия, за де се отврати от насилието и да престане да го практикува. И ето тук ми просветна една такава мъничка искрица надежда – ? Книгата \"Портокал с механизъм\" на Антъни Бърджес е антиутопия. Това моето хрумване, че може би ни правят свидетели на необяснима по мащабите си простотия, за да ни отвратят от нея, си е чиста утопия. Изобщо няма да ви занимавам с делнични дреболии като доказателство. Напротив, ще дам за пример най-пиковата точка на нашите старания, върхът на българските ни умения, онази една капка България, която е поставена за наблюдение и възхищение под микроскопа на целия Европейски съюз. Това е  , нарича се  и в момента отброява дните, когато ще поемем тази важна роля. На страницата има 48 снимки, които показват какво е България. В деня, в който посетих страницата, водеща снимка беше публикуваната тук –   на фона на \"високи сини планини, реки и\"…т.н.  Ако \"Това е България\", както съобщава страницата, то за коя България става дума – за тази, която е в \"Биг брадър\", тази, която гледа \"Биг брадър\", онази, която гледа, но казва, че не гледа, или четвъртата - която няма представа, че има такова нещо „Биг брадър“. Може би останалите снимки ще ни помогнат да намерим отговора... Какво виждаме на тях:   Ако \"Това е България\", значи тези, които наистина не гледат \"Биг брадър\", те и не живеят в нея, защото  са в лабораториите, в изложбени и театрални зали, над книги и чертежи, пред аудитории и други такива места, каквито не съществуват на страницата на европейското ни председателство. Повтарям – един път сме председател на Съвета на ЕС, една е страницата, ако това е най-многото, което можем да направим за представянето на България на една страница, проблемът е огромен и той изобщо не е в страната България, а в държавата България. Продължавам със събитие също от висините на държавата – депутатът от ГЕРБ и председател на парламентарната комисия по бюджет и финанси Менда Стоянова стана „хонорис кауза“ на пловдивската музикално-танцова академия. Вие смяхте ли се, когато пиарката-готвачка в „Биг брадър“ каза, че може да направи Коцето евродепутат? Смяхте се, нали, и аз се смях. По същия начин щяхме да се смеем, ако някой преди седмица ни беше казал, че Менда Стоянова ще бъде доктор хонорис кауза на Академията за музикално, танцово и изобразително изкуство в Пловдив. Сега не се смеем, както и няма да се смеем, ако Коцето реши да се ядоса, че не стана любимата звезда на България и наистина стане евродепутат. Показахме сценки и картинки от върха и от дъното на държавата и – изненада, изненада! – никаква разлика. Така че имам много лоша новина за хората, които говорят гнусливо за \"Биг брадър\" – вие може и да се гнусите, вие може и да се подигравате на гледащите го, но вие живеете в \"Биг брадър\". Може и наистина да не гледате това предаване, но дистанционно, с което да прескочите канала на това правителство и да изберете следващия или предходния канал, защото там простотията не е така силно концентрирана, няма. Вие можете да се правите на високо възвисени над битката между камионите на Джино и автобусите на Динко, но и вашият живот зависи от камионите на наркотрафика и автобусите на \"Булгартабак\". Добре де, няма ли все пак някаква малка вероятност да ни заливат с простотия, за да ни отвратят от нея, като в „Портокал с  механизъм“? Не, няма. В самата книга става ясно, че експериментът е неуспешен – главният герой Алекс, атакуван до главозамайване с филми за насилие, не се отказва от насилието. А от нашия живот става ясно, че простотията от екрана има съвсем ясна, проста и директна цел – да свикваме с нея, за да започне да ни изглежда като нормалност.", "date": "2017.12.14", "title": "\"Биг брадър\" с механизъм"}
{"url": "http://clubz.bg/61854-robi_uilqms_bil_sedmica_v_intenzivnoto", "text": "Британската поп звезда Роби Уилямс обясни в интервю за лондонския в.\"Сън\", че турнето му   е било прекъснато през септември, защото лекари са открили \"аномални образувания\" в мозъка му.  Певецът прекарва седем дни в интензивно отделение, след като лекарите откриват аномалиите, които приличат на съсиреци. Тогава той отмени и датите от турнето си в Русия, като по-късно стана ясно, че е бил хоспитализиран. Роби Уилямс предлага да представя Русия на „Евровизия“ Проблемът се появил по време на концерт на 2 септември в Цюрих, а за отмяната на останалите дати от турнето бе съобщено на 5 септември с обяснение, че той има проблеми със здравето. Лекарят, който го прегледал зад кулисите, преценил, че турнето може да продължи. Уилямс сега разказва, че въпреки уверенията на доктора той се чувствал много зле: Затова решил да си направи подробен медицински преглед в Лондон, където установили \"някои аномалии, включително нещо, което прилича на съсирек в мозъка ми\". Беше много страшно, спомня си певецът. След изписването си от болницата той останал два месеца в дома си в Лос Анджелис, но дори за полет през Окена е трябвало отново да бъде прегледан, за да му позволят да се качи на самолета. Роби Уилямс е злоупотребявал с алкохол и наркотици, сега казва пред \"Сън\", че случилото се го накарало да преосмисли живота си:", "date": "2017.12.14", "title": "Роби Уилямс бил седмица в интензивното"}
