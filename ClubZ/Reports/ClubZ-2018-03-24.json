{"url": "http://clubz.bg/65763-s_trud_ne_mojete_da_izkarate_tolkova_pari", "text": "Подкрепям категорично и безусловно вицепремиера Валери Симеонов в неговата оценка на рекламите за хазарт като \"безобразни\" и призива му да се забранят. Подкрепям го също толкова категорично, колкото през лятото, когато успя да ограничи денонощната чалгаджийска свинщина на Слънчака и други подобни \"райски места\". Валери Симеонов: Рекламите на хазарт са безобразни, бих ги забранил Хазартът е проказа, която цивилизованите държави забраняват или ограничават до определени места. В България първият закон, който прие новоизбраното царско мнозинство и правителство бе законът за освобождаване на хазарта от данъци. В цивилизованите страни от данъци - например ДДС - се освобождават лекарствата, книгите, детските храни. В България видимо нищи, болезнено бедни хора трескаво търкат гнусните купончета с надеждата да изкарат някой лев за хляб. Големи билбордове насърчават подрастващите и всички останали също да го правят с подканата - \"С труд не можете да изкарате толкова пари...\" Не е било да си пусна компютъра и да не ми светне първо някой ЕБЕТ... Подкрепям категорично Валери Симеонов - ако той и тези, които застанем зад него успеем поне да ограничим публичните последствия на тази проказа, България ще стане малко по-цивилизована страна - между впрочем, като останалите в Европа... Като Турция, Израел и Русия... Списъкът може да бъде продължен.  ", "date": "2018.03.24", "title": "\"С труд не можете да изкарате толкова пари\""}
{"url": "http://clubz.bg/65764-koj_iska_izsledovatelqt_na_zverstvata_na_stalin_da_e_v_zatvora", "text": "Два дни след президентските избори в Русия бе възобновен процесът срещу историка от Карелия, ръководител на местния клон на „Мемориал“ Юрий Дмитриев. Властите го обвиняват, че е злоупотребил с непълнолетната си доведена дъщеря за изготвянето на порнографски материали. Дмитриев прекара една година в следствения изолатор, след което бе освободен с мярка за неотклонение подписка. Доказателства за вината на Дмитриев няма и това е потвърдено от няколко експертизи, включително и назначени от следствието. Девет години лагер за историк, документирал Големия терор на Сталин Логиката в руското правосъдие е, че ако човек е освободен от следствения изолатор, то срещу него няма нищо. Но когато след това прокуратурата поиска 9 години строг режим – пред очите си имаме опит за реванш. Някой в руските силови органи и специални служби е решил да нанесе ответен удар на гражданите, които се изправиха в защита на Дмитриев. 65 години от смъртта на Сталин. Как в Русия се опитват да го реабилитират Новата атака на служителите на силовите органи от Карелия едва ли може да се разглежда отделно от преизбирането на Владимир Путин. Дори и всички съвпадения да са случайни, хората виждат ясна причинно-следствена връзка. Президентът бе избран и силоваците вече не се страхуват от възмущението на обществото. Изглежда, служителите на силовите органи смятат, че не Путин, а самите те са победили на изборите, а високите резултати дават именно на тях, а не на президента, карт-бланш за всякакви своеволия с гражданите. Но от политическа гледна точка всичко може да бъде точно обратното. Всяка група от обществото видя в победата на Путин възможност за себе си. Така Ксения Собчак, която представлява новото поколение „казионни либерали“, предаде на президента молба за помилване на 16 политически затворници, сред които знакови и проблемни за властите имена като Олег Навални ( ) и Олег Сенцов. Служителите на силовите органи от Карелия пък решиха да работят в обратната посока и да действат според своето разбиране за настоящата политическа ситуация. И така Путин влиза в четвъртия си мандат, а Дмитриев очаква първата си присъда. В предишните шест години (ако не и повече) гражданите на Русия предпочитаха да разграничават президента от неговия бюрократичен апарат – първият, казват те, не знае какво прави вторият. Болярите са лоши и трябва да информираме президента за това – по тази логика работеха и откритите линии, и говорителят на Кремъл Песков: „Президентът е информиран за проблемите“. След изборите от 18 март обаче, приети и от държавния апарат като безпрецедентен триумф, дистанцията между президента и неговите „боляри“ неизбежно ще намалява. 76% от гласовете „за“ означават, че президентът днес повече от всякога носи лична отговорност за всичко, което се случва в страната. Така че, в случая с историка Дмитриев, служителите на силовите органи не трябва да проявяват твърде много самоинициатива. 65 години от смъртта на Сталин. Как в Русия се опитват да го реабилитират", "date": "2018.03.24", "title": "Кой иска изследователят на зверствата на Сталин да е в затвора?"}
{"url": "http://clubz.bg/65804-sebastian_kurc_priemaneto_na_turciq_v_es_bi_bilo_greshka", "text": "Това заявява австрийският канцлер Себастиан Курц в интервю за германската телевизия Ер Те Ел, излъчено и от тв канала Ен Те Фау, немският вариант на Си Ен Ен. Да припомним, че 31-годишният Курц стана най-младият премиер в Европа и вече е 100 дни на власт. Той подлага на остра критика арестите на инакомислещи и масовите уволнения в публичния сектор на хора, които си позволяват да изразяват лично мнение, което не е в унисон с политическата линия на властимащите. Борисов пред Курц: Турция е стигала до Австрия, владяла ни е пет века Курц взима отношение и по разразилия се през последните дни в Германия дебат принадлежи ли ислямът към християнски държави: Мюсюлманите в Австрия, Германия и в други държави членки на ЕС имали пълното право да изповядват религията си. Нямало място обаче за политически ислямизъм, нито за каквато и да била тенденция към радикализиране. Курц, чиято страна след България на 1 юли поема европредседателството, посочва и приоритетните теми за Виена: сигурност и битката срещу нелегална миграция. Вече е съгласувал с председателя на Европейския съвет Доналд Туск, че  . Курц призовава също ролята и влиянието в рамките на ЕС да не се свеждат единствено до големите държави: Той изпитвал дълбоко уважение към следваната от германската канцлерка Ангела Меркел линия. Политиката на френския президент Макрон обаче била толкова релевантна, колкото оспорваната линия на унгарския премиер Виктор Орбан. Курц припамня, че след Швеция Австрия е приела най-много бежанци. Ето защо никой не можел да отправи упрек към страната му, но допълва: Според Курц в Централна Европа не може да се допуска неограничен поток от бежанци. До нищо не водела и постоянната дискусия за въвеждане квоти за прем.", "date": "2018.03.24", "title": "Себастиан Курц: Приемането на Турция в ЕС би било грешка"}
{"url": "http://clubz.bg/65814-kak_ruhna_vtorata_po_visochina_tv_kula_v_rusiq_video", "text": "Недовършена и изоставена телевизионна кула беше разрушена в събота в руския град Екатеринбург. Тя рухна зрелищно като част от плановете за реконструкции  в града преди световното първенство по футбол, което ще се проведе тади година в Русия. Тв кулата беше разрушена въпреки протестите на местните жители, които смятат, че високата постройка вече се е превърнала в символ на града. Последно на 23 март сутринта няколко противници на разрушаването на съоръжението се изкачиха до върха му, развяха руското знаме, а един от тях след това скочи с парашут оттам. Другите трима останаха горе 9 часа. Пожар унищожи кулата “Гьоте” във Франкфурт (ВИДЕО) Кулата, която е трябвало да бъде втората по височина в Русия със своите 360 м (след Останкино), никога не е била използвана по предназначение. Издигането ѝ започва през 1983 г., основната ѝ част е построена през 1986-89 г. Строителството ѝ спира през 1991 г. с рухването на Съветския съюз. Остава недовършена на 220-ия метър. Тя постепенно се превръща в предпочитано място за търсачи на силни усещания, много хора губят там живота си през годините. Според някои данни загиналите са 11. Имало е много проекти как да се преострои кулата, никой от тях не се реализира. На мястото ѝ сега се планира да се изгради спортно-развлекателен комплекс. \n\t", "date": "2018.03.24", "title": "Как рухна втората по височина тв кула в Русия (ВИДЕО)"}
{"url": "http://clubz.bg/65813-stotici_hilqdi_na_pohod_za_kontrol_na_oryjiqta_v_sasht_snimki", "text": "Стотици хиляди хора от цяла Америка се стекоха на масов митинг с искане властите най-после да вземат мерки за контрол над огнестрелните оръжия и с цел да дадат стимул за движение за политически активизъм сред младежта по въпроса, предаде АП, цитирана от БТА. Шествия имаше в над 50 щата  Организаторите нарекоха митинга \"Походът на нашия живот\" и се надяват той да достигне размаха на миналогодишния женски поход - един от най-големите протести в столицата Вашингтон след Виетнамската война, в който взеха участие далеч повече от очакваните 300 000 души. Стрелба в гимназия във Флорида, потвърдени 17 убити (ВИДЕО, СНИМКИ) Участниците в днешния поход са предимно ученици от горните класове на американските училища, станали в последно време арена на поредица от кървави стрелби с десетки жертви. Последната от тях бе трагедията в гимназията в Паркланд във Флорида на 14 февруари, където 19-годишен бивш ученик застреля 17 свои съученици. Много ученици от това училище пристигнаха специално за случая в столицата. Учителите да се въоръжат, предлага Тръмп Въпреки, че оръжейното лоби в САЩ все още е силно, анкетите през последните месеци отчитат, че нарастващ брой американци настояват за по-строг контрол върху огнестрелните оръжия. Според последното проучване, извършено по поръчка на АП, за затягане на този контрол са се изказали 69 на сто от анкетираните. През октомври 2016 г. те са били 61 на сто, а през октомври 2013 - 55 на сто. В същото време почти от половината американци не очакват официалните власти да вземат такива мерки. И въпреки че много от скандиранията днес бяха насочени срещу президента Тръмп, от Белия дом днес излязоха с позиция, че подкрепят всички смели млади американци, които участват в шествието.  Шествия под надслов \"Марш за нашия живот\" в защита на контрола върху оръжията се проведоха в целия свят. Походи имаше и в редица европейски държави, подкрепата си дадоха хората и в Австралия, и в Япония. Във Великобритания маршът започна от американското посолство, където демонстранти лежаха на земята, а дете носеше плакат с надпис: \"Може да съм малък, но съм достатъчно голям, за да знам, че оръжията убиват.\" Протест имаше и под Айфеловата кула в Париж.    Учителите да се въоръжат, предлага Тръмп", "date": "2018.03.24", "title": "Стотици хиляди на поход за контрол на оръжията в САЩ (СНИМКИ)"}
{"url": "http://clubz.bg/65805-borisov_maksimalni_nakazaniq_za_slujitelite_na_letishteto", "text": "Максимално тежки наказания ще бъдат наложени на служителите на аерогара София, които на 20 март „пропуснаха“ да направят проверка на документите на пасажерите, кацащи с полет от Париж. Това е поискал премиерът Бойко Борисов, съобщава правителствената пресслужба. Както Клуб Z съобщи в посочения ден всички служители на \"Гранична полиция\", работещи на шестте гишета, на които е трябвало да бъдат извършени проверките, са напуснали постовете си по едно и също време. От „Гранична полиция“ обясниха, че те са  Как пасажери на полет от Париж влязоха у нас без никаква проверка Премиерът Борисов е привикал вътрешния министър Валентин Радев, главния секретар на МВР гл. комисар Младен Маринов и директора на Главна дирекция „Гранична полиция“ гл. комисар Светлан Кичиков, за да му докладват за случая на летището. Борисов е разпоредил на всички служители, извършили дисциплинарни нарушения, да бъдат наложени максимално тежки наказания. В кратки срокове ще бъде извършен и анализ на работа на ГКПП Аерогара София, като отново по разпореждане на премиера, ще бъдат предприети адекватни мерки за реорганизацията й. Поведението на служителите на летището поставя под сериозно съмнение позицията на Борисов, че България несправедливо не е допускана в Шенген, защото е изпълнила всички условия за членство. Фактът, че пътник може да влезе на територията на страната без никаква проверка и то през най-строго охраняваното летище в България, означава, че всъщност страната ни не изпълнява изискванията за европейска сигурност. Още по-неприятното е, че случката идва в момент, когато България е председател на Съвета на Европейския съюз.", "date": "2018.03.24", "title": "Борисов: Максимални наказания за служителите на летището"}
{"url": "http://clubz.bg/65816-premieryt_na_italiq_podade_ostavka%C2%A0", "text": "Италианският премиер Паоло Джентилони официално подаде оставка тази вечер след конституирането на новия парламент, но ще продължи да изпълнява текущите задължения до съставянето на ново правителство, съобщи Франс прес, цитирана от БТА. Резултатите от изборите в Италия предвещават политическа несигурност На първото си заседание след парламентарните избори на 4 март Камарата на депутатите и Сенатът избраха председатели след споразумение между дясната коалиция и \"Движение 5 звезди\", които победиха на изборите, но без мнозинство. Лявоцентристката коалиция, големият губещ на изборите, която беше издигнала Джентилони на власт, засега премина в опозиция, отказвайки да служи за \"патерица\" на единия или другия лагер. Джентилони връчи оставката си на президента на републиката Серджо Матарела, след което отиде при двамата нови председатели на двете камари, за да ги информира за решението си съгласно протокола. Президентът на републиката помоли премиера да остане на поста, за да управлява текущите дела, уточни президенството. Ди Майо и Салвини - новите политически играчи в Италия Консултациите на Матарела за ново правиелство практически биха могли да започнат от вторник, след като парламентарните групи бъдат конституирани и изберат своите председатели, но според италианската преса те няма да започнат преди 3 април, след великденската ваканция. Ди Майо и Салвини - новите политически играчи в Италия", "date": "2018.03.24", "title": "Премиерът на Италия подаде оставка "}
{"url": "http://clubz.bg/65815-bas_lansdorp_trqbva_da_otidem_na_mars_za_edna_po_dobra_zemq", "text": "В петък в София дойде Бас Лансдорп - холандският предприемач, решил да прати първите хора на Марс. 41-годишният машинен инженер и предприемач създаде през 2012 г Mars One - частна компания с една основна цел, създаването на човешка колония на Червената планета.  Ще колонизираме ли Марс? Бас Лансдорп ще каже Благодарение на фондация ELEVATE Лансдорп разказа за проекта си за пръв път пред българската публика и отговаря на множество въпроси - основно от младежи и деца. Разказа в детайли за огромните предизвикателства пред мисията, чиято подготовка до първия успех и първите стъпили на Марс ще продължи поне 14 години. Според него ние вредим достатъчно на планетата си и нямаме план Б, ако й причиним нещо непоправимо. А мисията ще вдъхнови децата да се интересуват от наука, от космоса, а възрастните - да се образоват още, да създават нови бизнеси. Ако хората имат обща цел, това ги сближава, казва Бас. Но как малка холандска компания постига това, с което не се захващат Щатите, Китай, Русия? Според Лансдорп ключов е техният подход да пратят хората на новата планета завинаги - да ги превърнат в еднопосочни пътници и колонизатори. В Ню Йорк обаче има атмосфера (вярно, не най-чистата), гравитацията е точно като за нас, намират се храна, убежище. Имаме ли технологиите, за да пратим хора до Марс? Да, можем, твърди Лансдорп, макар да нямаме системите за целта и създаването им ще е истинско инженерно предизикателство. От 200 суверенни държави по света кажи-речи 200 имат ядрена технология, но колко имат междуконтинентални ядрени ракети? Пред Клуб Z холандският мечтател каза: Изстрелването на ракета от Земята се проваля в 5% от случаите и днес, а космически кораб, пътувал и кацнал на Марс, би бил в такова състояние, че да е почти невъзможно да се върне тук. Затова от Mars One ще пратят първо техника - роувъри, капсули за живеене, животоподдържащи системи, и по план до 2032 г. първите четирима души. След това през две години ще се пращат нови екипи и нов хардуер. През 2022 г. се очаква първата демонстрационна мисия. Това ще струва 6 млрд. до първото изстрелване, изчислили хората на Лансдорп. Откъде ще дойде тази гигантична сума? Освен Mars One, която представлява фондация с нестопанска цел, Бас създава и Mars One Ventures - медийна компания, която ще отрази цялата мисия. Мърчандайзинга около \"Междузвездни войни\" е на стойност 2 млрд. годишно, даде друг пример той. Компютърната поредица FIFA пък скоро ще печели близо 3 млрд. всяка година. Колко може да изкара \"играта\" Mars One? Но обещава, че проектът няма да бъде превърнат в риалити шоу без съобразяване с тежката мисия на екипа. Това е според Лансдорп е най-голямото предизвикателство и затова преди време той обяви, че търси доброволци. Включили са се над 200 000 души от цял свят, твърди той, подбрани са 100. От тях първо ще заминат четирима, които ще пътуват 7 месеца заедно и ще прекарат поне още 2 години сами. После могат да станат 8, дузина, и повече, ако в бъдеще ракетите могат да увеличат капацитета си. Всяка година първите 100 ще бъдат тествани в симулация на мисията. Но когато вече са там, те ще решават как да живеят, как да работят, как да развиват обществото си. Легалната страна на суверенитета им е проблем на далечното бъдеще. Според много учени амбициите на Лансдорп са нереалистични. Двама учени от MIT например изчислиха, че в базата при сегашния план и сегашните технологии, екипажът би загинал след 162 дни. Пътуването и животът в космоса са рискови, животът на чужда, пустинна планета без атмосфера - невъобразимо повече. Един от съветниците на Лансдорп, физикът и Нобелов лауреат Герардус 'т Хоофт бе казал пред в. \"Гардиън\", че трябва да се добави по една нула след всяка цифра в плана - 6-те милиарда да станат 60, а изстрелването да се планира за следващия век. Пред Клуб Z Лансдорп коментира: Лансдорп призна: Според някои евентуален провал на проекта може да откаже хората за много дълго време от това да колонизират Марс. Ако обаче това наистина ще е възможно чак след век, едва ли един неуспех сега, ще разубеди хората тогава.  Холандският предприемач няма поведението на звезда, каквото е например това на Илон Мъск. Преговори със SpaceX е имало, разказа той, но засега не е ясно дали ще работят заедно. През смях Лансдорп разказа как е срещнал Мъск в тоалетната при посещение на офисите на SpaceX, но му било неудобно да го заговори, иначе обсъждал идеята си само с неговите мениджъри. А проектът на Лансдорп, ако следва целта си честно и с помощта на най-добрите специалисти, може да бъде полезен за Земята и човечеството, дори и да се провали. Ако 6 милиарда стигнат само за подобряване на технологията за пречистване на вода, за подобряване на космическите ракети, подобряване на космическите храни, системите за пречистване на въздуха, това лоша инвестиция ли ще е?  Снощи десетки деца и младежи научиха повече за космоса, за предизвикателствата в бъдещето ни, за амбициите на човечеството. В бъдеще Mars One може и да не се превърне в първата стъпка на чужда планета, но със сигурност ще ни побутне малко по-близо. ----", "date": "2018.03.24", "title": "Бас Лансдорп: Трябва да отидем на Марс за една по-добра Земя"}
{"url": "http://clubz.bg/65808-bnt_spira_dve_predavaniq_zaradi_nisyk_rejting", "text": "БНТ спира излъчването на две авторски седмични предавания - „Светът е 7“ и „Плюс това“, научи Клуб Z. От 1 април двете рубрики отпадат от програмната схема, като причината е в ниския им рейтинг. „Светът е 7“ е авторско предаване на Йоана Левиева-Сойър и Евгения Атанасова за информация, коментар и анализ на международната политика, което предлагаше задълбочен прочит на най-важните световни теми от седмицата всеки петък от 17,30 до 18,00 часа. Идеята на „Плюс това“ с водещи Милена Цветанска и Георги Милков пък е да дава трибуна не на политиците, които често виждаме на тв екрана, а на личности, които са добри в това, с което се занимават, но рядко попадат под светлините на прожекторите. На мястото на свалената рубрика „Плюс това“ в събота от 9,00 часа ще гледаме „Денят започва с Георги Любенов“, което досега се излъчваше в неделя, а вече ще заема сутрините и в двата почивни дни. Кошлуков подхвана културата Спирането на всяко предаване в БНТ (особено заради нисък рейтинг) се превръща бързо в новина в последните месеци, след като за програмен директор на телевизията бе назначен Емил Кошлуков. Едно от първите му действия бе да заплаши друго тематично предаване – уникалната рубрика за култура „Денят започва с култура“, като даде срок от две седмици на екипа му да удвои рейтинга, иначе щял да бъде сменен с хора, които \"могат и знаят как да направят\" исканото от него. Последваха протести, декларация от страна на екипа на предаването, обвиняваща Кошлуков в натиск и пр. действия. В резултат една от продуцентките на „Денят започва...“ Весела Петрова бе отстранена от предаването. Кошлуков маха продуцентка на \"Денят започва с култура\"   Кошлуков маха продуцентка на \"Денят започва с култура\"", "date": "2018.03.24", "title": "БНТ спира две предавания. Заради нисък рейтинг"}
{"url": "http://clubz.bg/65809-slujitelite_na_letishteto_pushili_qli_i_bili_do_wc", "text": "Служителите на „Гранична полиция“, които не бяха на работните си места при пристигането на полета от Париж на 20 март, са били „пред сградата на терминала, да ядат, други - до тоалетната, а трети – са пушили“. Как пасажери на полет от Париж влязоха у нас без никаква проверка Това стана ясно от брифинг на вътрешния министър Валентин Радев днес по повод инцидента, при който над 40 души от полета от Франция са минали граничния контрол без задължителната гранична и паспортна проверка. МВР ще започне дисциплинарна проверка срещу 13 служители, свързани със случая. В момента те дават обяснения и вече са отстранени от работа. Сред тях са и ръководителите на тези, които не са били по местата си, заяви Радев. Те ще бъдат заменени с хора от Бургас и Варна. Той е разпоредил и проверка от дирекция \"Вътрешна сигурност\", \"защото не може всички да ги няма вкупом на работното им място\". Вътрешният министър не изключва и версията за умишлени действия. Според Валентин Радев всички пътници от самолета от Париж, които не са били подложени на граничен контрол на летището, са били проверени впоследствие, включително и багажа им. Директорът на „Гранична полиция“ предположи, че е имало и опит за прикриване на случая. Сигналът за случая пристигнал с ден закъснение към МВР. Според Кичиков това показва, че е имало опит за прикриване на случилото се. Главният секретар на МВР Младен Маринов заяви, че в хода на проверката ще се провери и защо сигналът пристига по-късно. Според него подобни случаи на немарливост . Борисов: Максимални наказания за служителите на летището По-рано през деня днес премиерът Бойко Борисов  привика Радев, Маринов и Кичиков, за да му докладват за случая на летището. Борисов разпореди на всички служители, извършили дисциплинарни нарушения, да бъдат наложени максимално тежки наказания. Поведението на служителите на летището е особено неприятно за премиера Борисов, защото поставя под сериозно съмнение позицията му, че България несправедливо не е допускана в Шенген, защото е изпълнила всички условия за членство. Фактът, че пътник може да влезе на територията на страната без никаква проверка, означава, че всъщност страната ни не изпълнява изискванията за европейска сигурност. Борисов: Максимални наказания за служителите на летището", "date": "2018.03.24", "title": "Служителите на летището пушили, яли и били до WC"}
{"url": "http://clubz.bg/65812-193_nashi_obshtini_v_bitka_za_byrz_internet", "text": "193 български общини са подали заявление за за безплатен високоскоростен интернет, а бюджетът, който отпуска Европа по този проект е 120 млн. евро. Българската еврокомисарка Мария Габриел и министърът на транспорта Ивайло Московски обясниха и какъв ще бъде принципът, по който ще се отпуска финансиране: Общините ще получат ваучер на стойност 15 хиляди евро. Сумата може да се използва за инсталация или преоборудване на вече съществуващата система. Процедурата стартира на 15 май, а подборът ще бъде на принципа – печелят първите 1000 кандидати. Общият брой на кандидатствалите в цяла Европа към момента е 7502. Според него скоростта на достъпа до интернет е на добро ниво, но като покритие, има какво да се желае. Той призова общините за активност. Ако даден проект не бъде одобрен на първия етап, той ще може да кандидатства за финансиране в някой от следващите 4 конкурса.", "date": "2018.03.24", "title": "193 наши общини в битка за бърз интернет"}
{"url": "http://clubz.bg/65807-dezinformaciqta_e_6_pyti_po_byrza_ot_istinata_v_twitter", "text": "Дезинформацията и фалшивите новини се разпространяват 6 пъти по-бързо в Twitter от истинските новини и събития. Това показва изследване на екип от едно от най-реномираните учебни заведения в света -  , представено през март и публикувано и в сайта на университета, и в списание  Проучването е най-мащабното по темата, правено досега. То е за целия 12-годишен период, откакто Twitter съществува. Изследователите са използвали 6 различни инструмента за проверка дали дадена информация, появила се в туитовете, е истинска или не. Проучването засяга съобщения само на английски език, но това е и основният език, който се използва от потребителите на социалната мрежа в цял свят. На база на историята на Twitter от 2006 г. насам екипът е подбрал 126 000 разпространявани информации, споделени 4,5 милиона пъти от 3 милиона души. Всяка от информациите е проверена за достоверност. Twitter спира рекламите на Sputnik и Russia Today Учените  са установили, че дезинформация или фалшива новина достига до 1500 потребители на социалната мрежа 6 пъти по-бързо от \"обикновената\", истинска новина след публикуването й. Подвеждащите истории, свързани с политика, се разпространяват по-скоростно от тези в други сфери като бизнес, здраве, технологии, наука или шоубизнес. Освен това \"политическите\" фалшиви новини, които се продуцират, а оттам - разпространяват, се оказват и най-много като брой в сравнение с публикациите от останалите аспекти на живота. Изследване: Русия се е намесвала в туитър след атентати във Великобритания Туитовете, съдържащи дезинформация или лъжа, са със 70% по-атрактивни за споделяне, отколкото истинските истории, става ясно още от изследването.  Екипът на Масачузетския технологичен институт е успял да установи още, че фалшиви новини и дезинформация се разпространяват основно от хора, а не от т.нар. ботове в мрежата. Тоест - реален човешки фактор, а не технология стои зад дезинформацията в интернет и в частност н социалната мрежа Twitter. Това само по себе си прави и много по-трудно справянето с проблема, казват изследователите - ако разпространителите бяха ботове, можеше да се търси техническо решение за ограничението им.  В последните години Twitter се опитва да \"чисти\" фийда от дезинформация - например с ограничение на рекламите на \"медии\", за които има ясни доказателства, че разпространяват пропаганда и фалшиви или манипулирани факти. Тези мерки обаче няма как да попречат на реални хора да споделят подобен род съдържание. Причината хората да споделят съмнителнои публикации е, че този тип материали влияят емоционално и предизвикват реакция - на изненада, страх, раздразнение и т.н.  Синан Арал - професор в Масачузетския технологичен институт и съавтор на изследването, обяснява защо е така: Провокирани от резултата за скоростта и мащаба на разпространение на фалшиви новини и дезинформация, след като установили, че отговорни за това разпространение са хората,  учените допуснали, че вероятно тези, които споделят подобни информации имат повече последователи в Twitter. Тук резултатът обаче се оказал изненадващ - споделящите дезинформация като цяло имат по-малко последователи от тези, които споделят проверена и достоверна информация. Изследване: Русия се е намесвала в туитър след атентати във Великобритания", "date": "2018.03.24", "title": "Дезинформацията е 6 пъти по-бърза от истината в Twitter"}
{"url": "http://clubz.bg/65810-i_v_hyrvatiq_se_karat_zaradi_istanbulskata_konvenciq_snimki", "text": "Хиляди консервативни хървати излязоха  в събота по улиците на столицата Загреб, за да протестират срещу предстоящата ратификация на Истанбулската конвенция, съобщава Ройтерс. Аргументите им са добре познати от съпротивата, която документът получи в България - те са срещу дефинцията на джендър като \"социална роля\", която може да подкопае традиционните семейни ценности. Конституционният съд ще се произнесе за Истанбулската конвенция Протестиращите демонстираха по централните улици на Загреб като носеха плакати с надписи \"Спрете Истанбулската конвенция за суверенна Хърватия\", развяваха нацонални флагове и пееха патриотични песни. През седмицата хърватското дясно правителство прие документа, който е посветен на борбата с насилието срещу жените, въпреки опозицията в собствените си редици. Срещу конвенцията се обявиха консервативните кръгове, както и Католическата църква в страната. Противниците на документа твърдят, че подкрепят борбата с насилието срещу жените, но твърдят, че той открива пътя за въвеждането на транссексуалните и трансджендър като отделни категории. Председателят на ЕС - големият отсъстващ за Истанбулската конвенция Миналия месец Истанбулската конвенция беше отхвърлена в две източноевропейски държави - България и Словакия, припомня Ройтерс. Аргументите бяха подобни. Хърватското правителство настоява парламентът да ратифицира конвенцията. То излезе и със специално изявление, в което се казва, че документът няма да промени правната дефиниция, която има в Хърватия за брака като съюз между мъж и жена. Според протестиращите обаче ратификацията е неприемлива. Те издигнаха плакати с надписи: \"Това е предателство\", \"Пленкович, тръгни си\", като поискаха оставката на премиера Андрей Пленкович. Според поддръжниците на ратификацията на конвенцията на протеста е имало много ветерани от войната, докарани с автобуси от други места в страната, както и от чужбина. Събирането било политически мотивирано. Социологическо изследване, огласено през седмицата, показва, че две трети от хърватите всъщност подкрепят ратификацията.  Поддръжници на конвенцията организираха по-малък контра протест, а полицията трябваше да раздели двети групи, за да не се стигне до сблъсъци след размяната на вербални обиди. Председателят на ЕС - големият отсъстващ за Истанбулската конвенция", "date": "2018.03.24", "title": "И в Хърватия се карат заради Истанбулската конвенция (СНИМКИ)"}
{"url": "http://clubz.bg/65758-starost_botoks_i_ogromni_pechalbi", "text": "Амишите живеят по-дълго. Поне членовете на религиозната общност в Индианаполис. Техният живот е средно с десет години по-дълъг, отколкото на членовете на сектата в други части на Америка и достига 85 години.  Причината не е в начина им на живот като от преди 300 години, а в генетична мутация, която се предава при поколенията на релиогиозно и културно изолираната общност. Благодарение на нея освен това амишите в Индианаполис не страдат от диабет тип 2, пише изданието, цитирано от БТА. Амишите живеят по-дълго заради генна мутация? За медицинските изследвания тези резултати, които неотдавна бяха публикувании в списание \"Нейчър\", са многообещаващи - сега се очакват клинични изпитания на медикамент, който действа подобно на ген срещу остаряването. Човечеството не се е отказало от мечтата за хапче срещу старостта. Докато медицинската наука се стреми да се бори с възрастта най-вече като рисков фактор за редица заболявания, цели клонове от икономиката се занимават с борбата срещу външните белези на остаряването.  Пазарът на продукти за грижа за кожата с формули, забавящи стареенето, се оценява на над 25 милиарда долара от института за пазарни изследвания Euromonitor. За хранителни добавки като витамини и микроелементи само в Германия се харчат над 1 милиард евро годишно, сочи статистика на компанията за пазарни проучвания IQvia.  В света годишно се правят над 8,5 милиона инжекции с Botox и други подобни вещества срещу бръчки, съобщава американската професионална организация за естетическа и пластична хирургия ISAPS.  Световният пазар, свързан със здравето, красотата и фитнеса, се оценява на   или почти половината от брутния вътрешен продукт на Испания.  Внимание! Забравете старата си козметика! Според проучване на Strategy&, подразделение за стратегически анализи на PwC,    Бизнесът е многообещаващ, при това не само за хранителните продукти, козметиката и фитнеса.  Всъщност те дори вероятно са много повече, тъй като организацията не отчита всички страни по света, а и следи само дейността на специализираните хирурзи. На САЩ се падат най-много разкрасителни операции с 18 % от общия брой.  Мнозина клиенти на клиниката \"Пьозелдорф\" в германския град Хамбург искат да изглеждат по-млади. Botox срещу гневните бръчки между веждите или сгъстяване на миглите са част от редовното \"меню\" наред с уголемяването на бюста, изсмукването на мазнини, корекцията на носа или намаляването на гърдите при мъжете.  И допълва: Както и преди, клиентите му са основно жени, но броят на мъжете нараства непрекъснато и вече е достигнал 26 %.  Работата изисква да не им личат 15-те работни часа дневно, твърдят те, а и не искат да изглеждат по-зле от младите си конкуренти.  Не им харесва обаче, че трябва да отсъстват от работа заради периода на възстановяване, допълва Клайнинг. Поради това бизнесмените често искат часове в събота. Сред най-търсените от мъжете процедури, наред с лицевата терапия с Botox, са отстраняването на мазнини от корема и гърдите.  Любовта към порното тласка германците към пластичната хирургия Тъй като процесът на остаряване при мъжете започва по-късно, отколкото при жените, клиентите от силния пол на клиниката са средно 50-годишни спрямо средно 30 години при жените. Сред клиентките мнозина имат професии, при които добрият външен вид е особено важен - манекенки, продавачки, актриси най-често прибягват до услугите на лекарите.  Повечето клиенти на клиниката отдават голямо значение на естествения външен вид. Никой не трябва да забелязва, че нещо е било правено, допълва той.  Докато бизнесът с продукти и услуги срещу остаряване процъфтява, много компании изобщо не се възползват пълноценно от възможностите, които предлага по-напредналата възраст, посочва Хайнц Грюне, ръководител на кьолнския институт за пазарни проучвания Rheingold.  Групата на 60-годишните се е променила много от 90-те години.  Днес 60-годишните на пръв поглед почти не се отличават от 40- и 50-годишните. Всички посещават едни и същи кръчми, слушат еднаква музика, обличат се по подобен начин - те живеят в един и същи свят.  При споменаване на \"възрастни хора\" 60-годишните мислят за родителите си.  Според експерта браншът все още изобщо не е осъзнал какъв потенциал се крие в променените възприятия за възрастта и как се е изменил пазарът.  Изкуството е продуктите за по-възрастни хора да се предлагат по начин, по който да не бъдат разпознавани като такива. Някои компании вече са приложили този подход, например автомобилостроителният сектор при автомобилите с висока проходимост.  По думите му този тип коли се продават толкова добре не заради елегантния си вид, а защото всеки може да се качва в тях без проблеми.  Друг пример за продукти, прекрасно адаптирани за по-възрастни потребители, предлага Apple. Психологията също оказва влияние върху това колко дълго живеем. Различни изследвания са установили, че усещането за младост се отразява положително върху здравето, казва директорът на Мрежата за изследване на възрастта към университета в Хайделберг.  Това означава, че до известна степен всеки може сам да окаже влияние върху остаряването и здравето си. При това изкуството да се живее играе голяма роля.  Остаряването обаче все още е стигма, твърди психологът.  Продължителността на живота нараства, но не е безкрайна. Дори при оптимални условия човешкият организъм може да достигне максимум 115 до 125 години.  Извън външни фактори като замърсяване на околната среда, мръсна питейна вода, недостатъчни лекарски грижи, продължителността на живота се определя най-вече от генетични фактори.  \"Дали наистина определен човек ще достигне тази възраст, до голяма степен зависи от начина на живот\", посочва той. Внимание! Забравете старата си козметика! Любовта към порното тласка германците към пластичната хирургия", "date": "2018.03.24", "title": "Старост, ботокс и огромни печалби"}
{"url": "http://clubz.bg/65811-kak_zaplahite_splotqvat_evropa", "text": "Германската канцлерка застана твърдо на страната на Великобритания и даде повод на страни като Гърция или Италия да преосмислят резервите си спрямо една по-настъпателна политика към Русия. Редица правителствени ръководители дори обявиха, че в отговор на смъртоносната атака, извършена на европейска земя, възнамеряват да изгонят руски дипломати от страните си. Това би била и възможно най-суровата дипломатическа мярка. И CNN съобщава, че гоним руски дипломати. Външно отрича Изглежда, че британската министър-председателка възприема тази европейска подкрепа като лична победа. Само че тя греши. Година преди излизането на страната ѝ от ЕС, Тереза Мей още веднъж усети силата на европейската солидарност: европейските ѝ колеги застанаха категорично зад нея срещу Путин. В бъдеще тази задружна подкрепа ще ѝ липсва безкрайно. Защото, въпреки всички уверения на Мей, че и след Брекзита ще има чудесно партньорство по въпросите на сигурността, когато Великобритания се превърне в трета страна и вече няма да участва в срещите на върха на ЕС, Лондон ще усети драматичен спад във влиянието си. В Брюксел европейските правителствени ръководители очертаха и договорените следващи стъпки в преговорите за Брекзит. Бе постигнато политическо единодушие за това как трябва да изглежда преходният период за британците, както и за това, че основата на бъдещите двустранни отношения ще бъде едно споразумение за свободна търговия. Това е възможно най-малкият общ знаменател на международните отношения. Само че, както се казва почти със съжаление, червените линии на британците в момента не позволяват нищо повече. И все пак те биха могли да променят мнението си. \"Гардиън\": Поне 10 държави от ЕС гонят руски дипломати. Сред тях и България  В преговорите за Брекзит вече има и утвърдена схема: първоначално британската страна предявява големи претенции, след което обаче свежда глава - когато види, че ЕС няма да промени курса си. Прозрението, че накрая Обединеното кралство няма да излезе победител, явно вече е достигнало и до Острова. Европейската солидарност се запазва и по отношение на заплахите на американския президент. ЕС реагира с предупреждение за ответни мерки, после изпрати посредници във Вашингтон и в крайна сметка спечели малко време. Но за обсъждането и решаването на съществуващите проблеми в двустранната търговия е необходимо повече време. Освен това европейците не са съгласни да водят преговори с опрян в главата пистолет. ЕС готви мита за американски стоки в отговор на мерките на Тръмп Фактът, че от Белия дом си тръгнаха съветници с богат икономически опит, не вещае нищо добро. Търговската война със САЩ - в една или друга форма - не е предотвратена, а изглежда само отложена. Буреносните облаци над САЩ се сгъстяват и във външната политика. Назначението на \"ястреба\" Джон Болтън за съветник по въпросите на националната сигурност застрашава разговорите със Северна Корея. Както и ядрената сделка с Иран. Европейците вече обмислят какво от това биха могли да спасят, ако САЩ се оттеглят от споразумението. Това именно е и заплахата за нова международна криза. Същевременно войната в Сирия продължава, а с похода си срещу кюрдите турският автократ Реджеп Ердоган само я усложнява. Международното положение е толкова тревожно, че успява да сплоти европейците. Първите стъпки за реформиране на еврозоната бяха отложени за лятото, защото ЕС в момента се занимава с нещо друго. А именно: да оцелее в тези буреносни времена. Европейските правителствени ръководители разбраха, че само когато са заедно, са достатъчно силни, за да могат да устоят на ударите, които получават от стари врагове и от бивши приятели. \"Гардиън\": Поне 10 държави от ЕС гонят руски дипломати. Сред тях и България  ЕС готви мита за американски стоки в отговор на мерките на Тръмп", "date": "2018.03.24", "title": "Как заплахите сплотяват Европа"}
{"url": "http://clubz.bg/65796-qstrebyt_boltyn_nqma_da_pozvolim_na_rusiq_da_ni_razigrava", "text": "Ето какви са позициите на Болтън по някои ключови международни теми: Болтън бе сред поддръжниците на инвазията в Ирак и не промени позицията си - за разлика от редица други официални представители на администрацията на Буш, които впоследствие изразиха съжаление. В качеството си на помощник-държавен секретар в правителсвото на Буш от 2001 до 2005 година Болтън беше обвиняван, че е манипулирал разузнавателните данни за притежаваните от Ирак оръжия за масово унищожение, които бяха използвани като претекст за започването на войната през 2003 година. Новият американски съветник по националната сигурност дълго време беше привърженик на идеята за военен отговор на провокациите на Пхенян. В своя реч в Сеул през 2003 година, по повод шестстранните преговори по ядрената програма на Северна Корея, Болтън нарече тогавашния севернокорейски лидер Ким Чен Ир \"тираничен диктатор\". Джон Болтън е последователен критик на Кремъл. Неотдавна той отхвърли руската връзка в предизборната кампания на Доналд Тръмп, но като цяло не отрича намесата на Москва в американските избори. Когато в началото на март руският президент Владимир Путин представи нови ядрени оръжия, Болтън написа в Туитър следното: Добре известно е, че Болтън не одобрява ядрената сделка с Иран. Той се обявяваше за мерки, които да доведат до смяната на режима в Техеран. А след като друг хардлайнер по отношение на Иран - \"ястребът\" Майк Помпео - се издигна до държавен секретар, бъдещето на дипломатическата сделка с Иран е под въпрос. Тръмп си избра \"ястреб\" за съветник по сигурността Освен това Болтън е противник на закриването на много оспорвания затвор в Гуантанамо, подкрепя преместването на американското посолство в Израел от Тел Авив в Ерусалим и настоява за засилване на натиска срещу Пекин, като САЩ разширят помощта си за Тайван.   След като напуска временно американската политика през 2006, Болтън прекарва известно време в Ирландия и активно се застъпва срещу по-нататъшната европейска интеграция. Навремето той нарече засиленото европейско сътрудничество \"грешка\". Привличането на човек от администрацията на Буш в екипа на Тръмп шокира мнозина международни наблюдатели, особено след като Тръмп беше дал знак, че смята войната в Ирак за огромна грешка. В Южна Корея консервативният депутат Ким Хак Йонг определи назначението на Болтън като \"тревожна новина\": Така пък реагира на назначенията на Болтън и Помпео консултантската компания за оценка на риска Eurasia Group. Самият Джон Болтън изглежда изобщо не се впечатлява от тези реакции. В интервю за Fox News той заяви:  ", "date": "2018.03.24", "title": "\"Ястребът\" Болтън: Няма да позволим на Русия да ни разиграва"}
{"url": "http://clubz.bg/65797-kak_supermen_si_obrysna_mustaka_video", "text": "След като миналата година стана обект на присмех в интернет заради \"компютърно обръснатото\" си лице, британският актьор Хенри Кавил се прости с прословутия си мустак със със забавно видео, съобщава Контактмюзик. Мустакът на 34-годишния Кавил се \"прочу\" миналото лято като обект на възможно най-лошото компютърно отстраняване във филмовата история, заради което и собственикът му \"отнесе\" цялото световно остроумие. Тогава Кавил се снимаше в обичайната си през последните години роля на Супермен за комиксовата продукция \"Лигата на справедливостта\". Същевременно актьорът работеше и над филма \"Мисията невъзможна 6\", като ролята му в шпионската поредица го задължаваше да носи мустак. Когато \"Уорнър брадърс\" неочаквано поискаха презаснемане на сцени от комиксовия филм, Хенри Кавил се озова в ситуация да се подвизава като мустакат Супермен, чието окосмяване екипът по специални ефекти впоследствие премахна в постпродукцията. Поднасяйки поредна порция смях на феновете, Кавил сподели в Instagram специално видео, посветено на вече наистина обръснатия мустак. Кадрите започват с призив на британския актьор към феновете да запазят спокойствие при вида на гладко избръснатото му лице: Видеото след това преминава в монтаж от снимки на Кавил със спечелилия смехотворна слава мустак, докато на заден план звучи песента \"Ще те помня\" на Сара Маклоклън. Клипчето завършва с надписа \"Обръснат, но не забравен\".", "date": "2018.03.24", "title": "Как Супермен си обръсна мустака (ВИДЕО)"}
{"url": "http://clubz.bg/65798-hamlet_na_kymbyrbach_otnovo_u_nas", "text": "Бенедикт Къмбърбач се преобразява блестящо в образа на датския принц. Спомняме си, че билетите за „Хамлет“ в лондонския арт център „Барбикан“ бяха изкупени буквално за минути след пускането им в продажба – близо година преди премиерата. Впоследствие спектакълът се превърна в едно от събитията на годината – не просто заради безпрецедентния интерес, а най-вече заради великолепната игра на Къмбърбач. Критиката, разбира се, беше безпощадна. Доменик Кавендиш от „Дейли Телеграф“ заяви, че петзвезден актьор е поставен в средняшко, тризвездно шоу. „След цялото това свръхвълнение, как да оценим Хамлет на Къмбърбач? – пише Куентин Летс от „Дейли мейл“. – Дали кавалерът от малкия екран Бенедикт носи същината на датчанина? Да. Но неговото изпълнение е по-добро от останалата част на спектакъла. Това е един добър Хамлет в скърпена, на места дори детинска постановка.“ Всичко това не отказа публиката, а предизвика интереса ѝ още повече. През 2015-а спектакълът, режисиран от Линдзи Търнър, се излъчи на живо чрез сателитна връзка и до днес вече е гледан 750 хил. зрители по цял свят. \n\t Прожекцията на „Хамлет“ е част от програмата NT Live на Британския национален театър за излъчване на хитови театрални продукции от Обединеното кралство в кина по целия свят. Преводът на български език е на Cikanek Management.", "date": "2018.03.24", "title": "Хамлет на Къмбърбач отново у нас"}
{"url": "http://clubz.bg/65757-kysniqt_soc_se_zavryshta_s_vse_po_strashna_sila", "text": "С всеки изминал ден се завръща с все по-страшна сила същото, все същото чувство на безсилие да попречиш на глупостите и безпросветността, на грешките и безотговорността, на некомпетентността и безумията, на стихийната сила на необмислените решения и самовлюбеността на авторитарността. Точно така беше по времето на късния соц. Пазя си докладните и възраженията срещу недомислията в сферата, в която разбирах и според знанията, които притежавах. Стена, твърда като бетон и ледена като айсберг. Без да съм бил дисидент - просто бях в необходимата степен трезво мислещ и в достатъчната степен сравнително можещ. Нищо. Нулев резултат. Нула, кръгла нула. Разтревожено съзерцание на рушенето и пълната безотговорност спрямо това, което работи - че трябва хубавото в него да се запази, а недостатъчно ефективното - да се оптимизира. Непрекъснато работа на коляно, от днес за вчера, с щурм, по заповед - като разговаряш с мен ще мълчиш, една суматоха, едно най-обикновено дялкане по кората на 1-2 дървета, вместо поглед, който да обхване гората. И отново, и пак - с всеки изминал ден се завръща същото - с все по-страшна сила. А и безсилието е същото - да спреш онова, което ще има непоправими последици за любимите дела. Някога роднините и приятелите ми казваха - разбери, така е било и ще бъде у нас, твърде млад си още да промениш нещо. Сега все по-често аз самият си казвам - явно така е било и ще бъде у нас, твърде възрастен съм вече да променя нещо...  ", "date": "2018.03.24", "title": "Късният соц се завръща. С все по-страшна сила"}
{"url": "http://clubz.bg/65799-germaniq_i_ispaniq_ne_se_pobediha_angliq_specheli_v_holandiq", "text": "Германия и Испания направиха 1:1 в един от най-интересните приятелски мачове снощи. Двубоят се игра в Дюселдорф. Родриго Морено изведе гостите в 6-ата минута, а в 35-ата Томас Мюлер изравни. Двата съперника се надиграваха интересно и предложиха качествен футбол. В 65-ата минута Матс Хумелс удари греда. Националите паднаха от Босна на полупразния стадион в Разград Англия пък се поздрави с успех като гост на Холандия - 1:0 с гол на Джеси Лингард в 59-ата минута. Двубоят в Амстердам бе дебют за Роналд Куман начело на \"лалетата\". 25-има пияни англичани задържани в Амстердам На неутралния и за двата отбора терен на ст. \"Етихад\" в Манчестър тимът на Аржентина би Италия с 2:0. Без оставения на скамейката заради контузия Лео Меси \"гаучосите\" взеха връх към края на срещата с попадения на Евер Банега и Мануел Лансини, съответно в 75-ата и 85-ата минута. На вратата на \"скуадра адзура\" отново застана Джанлуиджи Буфон, който се беше отказал от тима след провала в световните квалификации, но промени решението си. Франция пък се провали зрелищно на \"Стад дьо Франс\" в Париж срещу Колумбия - 2:3 от 2:0. А \"петлите\" поведоха набързо чрез Оливие Жиру и Тома Льомер в 11-ата и 26-ата минута. Луис Муриел върна латиноамериканците в битката още в 28-ата, а след малко повече от час игра Радамел Фалкао изравни. Пет минути преди края гостите получиха дузпа и Фернандо Кинтеро направи обрата пълен. Кристиано Роналдо потвърди отличната си форма напоследък, като донесе драматична победа на Португалия срещу Египет - 2:1. Звездата на \"Ливърпул\" Мохамед Салах даде преднина на \"фараоните\" в 57-ата минута. Течеше допълнителното време, когато Роналдо показа защо е на терена. Той реализира в 92-ата и 94-ата. Месеци преди световното пък Бразилия опита от атмосферата на Москва и стадион \"Лужники\". Един от фаворитите за титлата срази Русия с 3:0 с голове само за 20 минути след почивката. Жоао Миранда откри в 47-ата, Фелипе Коутиньо удвои в 62-ата, а Паулиньо в 67-ата оформи крайния резултат. Вечерта бе специална за Станимир Стоилов, който постигна победа в първия си мач начело на националния тим на Казахстан - 3:2 срещу Унгария на терена на маджарите. Мъри наскоро смени клубния \"Астана\" с първия отбор на казахстанците. Гостите имаха вихрено начало. Роман Муртазайев вкара в 6-ата минута, а в 10-ата Бактиор Зайнутдинов направи 2:0 в 10-ата. Адам Салай намали в 21-ата, но в 39-ата Йербекулан Сейдахмет върна аванса на Стоилов и компания. Кристиан Немет бе точен за крайното 2:3 в 68-ата. В понеделник България и Казахстан ще играят на унгарска земя във вторите контроли и на двата тима. Нашите паднаха снощи с 0:1 от Босна в Разград. 25-има пияни англичани задържани в Амстердам", "date": "2018.03.24", "title": "Германия и Испания не се победиха, Англия спечели в Холандия"}
{"url": "http://clubz.bg/65800-trymp_zabrani_na_transseksualni_da%C2%A0_slujat_v_armiqta", "text": "Американският президент Доналд Тръмп забрани на транссексуални да служат в армията, освен „при ограничени обстоятелства“, предадоха световните агенции. Да се задържат военнослужещи с история или диагноза \"полова дисфория\", които могат да се нуждаят от значителна медицинска терапия, е \"значителен риск за ефективността на армията\", посочват от Белия дом.  Понятието \"полова дисфория\" се използва за означаване на усещането за липса на синхрон между половата идентичност и външния вид, обяснява АП, цитирана от БТА. Президентът изненада ръководството на Пентагона миналата година с туит, в който обяви, че ще отхвърли плана на предшественика си Барак Обама да се позволи на транссексуалните открито да служат в армията.  Опитите на Тръмп да наложи забрана срещнаха юридически пречки и Пентагонът започна да разрешава на транссексуалните да кандидатстват за военна служба през януари. ", "date": "2018.03.24", "title": "Тръмп забрани на транссексуални да  служат в армията"}
{"url": "http://clubz.bg/65801-desetki_raneni_pri_sblysyci_v_barselona", "text": "Над 20 души бяха ранени снощи при сблъсъци с полицията в Барселона, предаде Би Би Си. Протестите избухнаха, след като испанският върховен съдия Пабло Ярена нареди вчера арест без право на пускане под гаранция на петима сепаратистки активисти от Каталуня. Сред тях е и кандидат-премиерът Жорди Турул. Кандидатурата му трябваше да бъде гласувана днес повторно от регионалния парламент, след като завчера той не успя да събере необходимото абсолютно мнозинство. Полицията използва палки, за да държи протестиращите далеч от правителствените сгради. Съдия нареди арест на кандидат-премиера на Каталуня Протести имаше и в други градове в Каталуня. В действителност те бяха организирани още преди да бъде обявено решението на съдия Ярена, отбелязва Би Би Си. Демонстрантите развяваха флаговете на независима Каталуня, скандираха призиви за отцепване от Испания Някои горяха портрети на испанския крал Фелипе VI, на премиера Мариано Рахой и на съдията Пабло Ярена. Сблъсъците започнаха, когато ай-буйните протестиращи се опитаха да пробият полицейския кордон. Сепаратистите в Каталуня се разцепиха – не избраха премиер Това, което най-много разгневи протестиращите, е, че сега почти цялото ръководство на Каталуня е заплашено със затвор до 25 или 30 години по различни обвинения – бунт, противодържавна дейност, сепаратизъм и присвояване на държавни средства. Става дума за 25 души начело с експремиера Карлес Пучдемон. Част от тях са в ареста, а други са в доброволно изгнание в чужбина. Същевременно Върховният съд в Мадрид активира отново европейските заповеди за арест на намиращите се зад граница сепаратисти. Сред тях е и Пучдемон, който от края на октомври 2017 г. пребивава в Белгия, но от няколко дни е във Финландия. Полицията в скандинавската страна е получила вчера искане от Испания той да бъде екстрадиран и е започнала обмен на информация с властите в Мадрид. Междувременно финландският депутат Мико Карна, който бе домакин на Пучдемон, обяви, че той е отпътувал още снощи за Белгия. Председателят на каталунския парламент Роже Торен не отмени днешната сесия въпреки ареста на Жорди Турул. Той бе помолен за това лично от кандидат-премиера след арестуването му. Турул дори настоя гласуването за него да се състои. Според Конституционния съд обаче кандидатът трябва лично да присъства на заседанието. Гласуване нямаше, но на сесията бяха отправени остри нападки към централното правителсдтво в Мадрид. Макар най-голямата политическа сила в парламента на Каталуня да е проевропейската и антисепаратистка партия „Сиутаданс“ („Граждани“), трите отцепнически сили, взети заедно, имат абсолютно мнозинство. Парламентът на Каталуня трябва да избере регионален премиер най-късно до 22 май. В противен случай той ще бъде разпуснат и ще бъдат свикани нови избори, което според мнозина е най-вероятният вариант. Сепаратистите в Каталуня се разцепиха – не избраха премиер", "date": "2018.03.24", "title": "Десетки ранени при сблъсъци в Барселона"}
{"url": "http://clubz.bg/65802-i_cnn_syobshtava_che_gonim_ruski_diplomati_vynshno_otricha", "text": "България е една от членките на Европейския съюз, които обмислят да изгонят руски дипломати. Германия, Франция, Дания, Латвия, Литва, Естония, Чехия, Холандия, Ирландия и още няколко други държави също ще се включат в солидарността към Великобритания. Очаква се това да стане в понеделник, съобщава CNN. Председателят на ПГ на ГЕРБ Цветан Цветанов коментира ситуацията преди партиен форум в Поморие: По думите на Цветанов България може да погне руските дипломати, когато има заплаха за националната сигурност на страната. Към настоящия момент такава заплаха няма, обясни още той. Вчера и британският в. „Гардиън“ оповести информация, според която страната ни е в списъка на държавите, които ще наредят руски длъжностни лица да ги напуснат, като отговор на поканата за действие от страна на Обединеното кралство. \"Гардиън\": Поне 10 държави от ЕС гонят руски дипломати. Сред тях и България  Също вчера обаче премиерът Бойко Борисов даде да се разбере, че България едва ли смята да предприема подобни мерки. Борисов: България няма да отзове дипломати от Русия без доказателства Позовавайки се на чуждестранен дипломат обаче и CNN твърди, че България е сред страните, които ще предприемат мерки срещу Русия заради отравянето на бившия шпионин Сергей Скрипал в английския град Солсбъри. Случката предизвика сериозен срив в отношенията между Москва и Лондон, като кралството изгони вече 23-ма руски дипломати. CNN съобщава още, че американският президент Доналд Тръмп   от своя Национален съвет за сигурност да изгони определен брой руски дипломати от САЩ. Ако държавният глава вземе под внимание съвета, той ще експулсира дипломатите още в началото на следващата седмица. Тръмп се готви да изгони десетки руски дипломати, съобщи междувременно агенция Блумбърг, като се позовава на два независими източника. Той се е съгласил с препоръките на съветниците си и експулсирането вероятно ще бъде оповестено в понеделник, твърдят двамата, но правят уговорката, че решението на държавния глава може и да не е окончателно. Президентът на САЩ бил готов да действа, но искал преди това да е сигурен, че и съюзниците ще предприемат подобни мерки срещу Русия.  По-рано и британският в. \"Таймс\" съобщи, че САЩ и до 20 европейски страни се готвят да експулсират руски дипломати. Безпрецедентната координирана акция щяла да започне в понеделник с отзоваването на посланика на ЕС от Москва Маркус Едерер за четири седмици. Изданието също споменава България сред държавите, които ще предприемат мерки срещу Русия. Вестникът цитира германската канцлерка Ангела Меркел, която казва: \"Решени сме да действаме заедно\", съобщава БТА. Още вчера от партията на Христо Иванов „Да, България“ излязоха с  , в която изразяват тревогата си от публичното разграничаване на Борисов от общата позиция на ръководителите на страните от ЕС. Борисов: България няма да отзове дипломати от Русия без доказателства", "date": "2018.03.24", "title": "И CNN съобщава, че гоним руски дипломати. Външно отрича"}
{"url": "http://clubz.bg/65803-kiril_sakskoburggotski_borisov_e_umen_i_se_spravq_video", "text": "Очевидно премиерът е умен човек, който се справя добре със ситуацията в България, а страната стои много добре на международата сцена, като постигна и икономически растеж. Това каза в интервю за Нова тв Кирил Сакскобургготски, синът на бившия български министър-председател Симеон Сакскобургготски в коментар за Бойко Борисов. Неизвестно защо телевизията го представи като \"принц\", макар типичната титла за християнските монарси от Източна Европа да е „княз\". Той постави максимална оценка по скалата от 1 до 10 на управлението на Сакскобургготски. Най-горд с баща си бил в нощта на изборите, когато НДСВ спечели вота, както и при влизането на България в ЕС и НАТО. Той каза още, че от 30 години той работи в един и същи инвестиционен фонд. Занимава се основно с испаноговорящия пазар. Първите пари, които изкарал, били от бране на домати. Заедно с брат си изкарвали по 3 лева на ден, но научили стойността на труда и парите. Кирил казва, че е от България, че е израснал в Испания, че има германска фамилия, че живее във Великобритания, но е българин.  ", "date": "2018.03.24", "title": "Кирил Сакскобургготски: Борисов е умен и се справя (ВИДЕО)"}
{"url": "http://clubz.bg/65795-pochina_jandarmeristyt_razmenil_se_za_zalojnichka_vyv_frenskiq_supermarket", "text": "Почина жандармеристът, разменил се със заложничка в супермаркета при вчерашната терористична атака в Южна Франция, предадоха световните агенции, цитирани от БТА. Нов терористичен акт във Франция. Похитителят искал освобождаване на Абдеслам Съобщението е на френския министър на вътрешните работи Жерар Колон, който написа в Туитър тази сутрин, че полковник Арно Белтрам от жандармерията е \"загинал за страната си\". Белтрам се предложи невъоръжен като размяна за жена, взета за заложник от 25-годишния атентатор. Полковникът оставил включен телефона си така, че полицията да може да слуша какво става вътре в супермаркета. Властите заявиха, че щом чули изстрели отвътре, решили да щурмуват, убивайки въоръжения нападател. Белтрам беше тежко ранен и с неговата смърт загиналите при вчерашната атака стават четирима. Групировката \"Ислямска държава\" пое отговорност за атаката, най-кървавата, откакто Еманюел Макрон стана президент през май. Френският държавен глава отдаде почит на починалия жандармерист, като заяви, че той е загинал като герой и заслужава уважението и възхищението на цялата нация, предаде Франс прес. По-късно Ройтерс съобщи, че през нощта полицията е арестувала втори човек, за когото се подозира, че е свързан с нападението. Задържаният е непълнолетен, роден през 2000 година, и е бил приятел на нападателя Редуан Лакдим. Вчера бе арестувана жена, свързана с 25-годишния Лакдим. Късно снощи прокуратурата заяви, че се разследва дали нападателят от марокански произход е получил помощ за атаката или е съобщил на някого за плановете си.  \n\tЛакдим се обяви за последовател на терористичната групировка \"Ислямска държава\", преди да открие огън в супермаркета. Междувременно генералният секретар на ООН Антониу Гутериш осъди терористичната атака в Южна Франция, предаде ТАСС. Кабинетът му посочи, че той е изтъкнал действията на френските сили за сигурност, благодарение на чиито действия е могло да се избегне голям брой жертви.", "date": "2018.03.24", "title": "Почина жандармеристът, разменил се за заложничка във френския супермаркет"}
{"url": "http://clubz.bg/65780-i_ronaldino_se_vpuska_v_politikata", "text": "Роналдо де Асис Морейра, известен като Роналдиньо, е поредният бивш футболист, който се впуска в политиката. Той реши да участва в парламентарните избори в Бразилия през октомври, съобщи в. \"Дейли телеграф\". 37-годишният Роналдиньо ще се състезава от листата на дясната Бразилска републиканска партия (БРП). Не за първи път доскорошната звезда се обвързва с десницата. Преди година той открито подкрепи крайнодесния популист Жаир Болсонаро, който смята да се кандидатира за президент. Изборите за държавен глава съвпадат с парламентарния и регионалния вот след половин година. Носител на \"Златната топка\" стана президент на Либерия Бразилските републиканци се надяват, че включването на известно име като Роналдиньо ще им придаде тежест и ще засили позициите им. Известният с конските си зъби футболист е изключително популярен. Той окачи обувките само преди три години, а преди това направи славна кариера в \"Барселона\" и националния отбор на южноамериканската страна. С испанския клуб той спечели Шампионската лига на Европа и \"Златната топка\", а с тима на родината си стана световен шампион. Включването на Роналдиньо в редовете на БРП може да се окаже повратен момент за партията, смята депутатът Карлос Гомес. Първият тур на изборите е насрочен за 7 октомври. Тогава в Бразилия е пролет, тъй като огромната част от страната се намира в южното полукълбо. Роналдиньо е родом от Риу Гранде ду Сул - най-южния й щат. Предстоящите избори ще бъдат едни от най-важните в демократичната история на Бразилия, тъй като страната бе потопена в дълбока политическа и икономическа криза през последните години. Край: Дилма Русеф бе свалена Бразилия бе домакин на световното първенство по футбол през 2014 г., а две години по-късно се състоя олимпиадата в Рио де Жанейро. Тези две спортни събития пресушиха държавната хазна. Това бе една от причините за свалянето на президентката от български произход Дилма Русеф. Поста зае вицепрезидентът Мишел Темер, чийто рейтинг обаче оттогава е най-ниският в историята на страната, която така и не може да излезе от рецесията. Същевременно още един бивш световен шампион с Бразилия - Ромарио, обяви намерението си да се кандидатира за губернатор на щата Рио де Жанейро. Когато съобщи новината, някогашният съотборник на Христо Стоичков от \"Барселона\" допълни, че няма административен опит. Но знае, че ситуацията в щата е \"хаотична\". Край: Дилма Русеф бе свалена", "date": "2018.03.24", "title": "И Роналдиньо се впуска в политиката"}
{"url": "http://clubz.bg/65793-grigor_prekysna_seriq_ot_tri_zagubi", "text": "След серия от три поредни загуби Григор Димитров намери път към успеха от повече от месец насам в \"АТП уърлд тур\". Българинът победи с обрат германеца Максимилиан Мартерер във втория кръг на турнира от \"Мастърс 1000\" в Маями - 4:6, 6:2, 6:1. Първата ни ракета падна на финала в Ротердам от Роджър Федерер в средата на февруари, а след това записа поражения на старта в Дубай и Индиън Уелс. Решаващ в първия сет срещу Мартерер се оказа седмия гейм, в който Димитров допусна пробив след 3 двойни грешки в битка, продължила повече от 10 минути. Така германецът дръпна с 4:3, след което затвърти и малко по-късно затвори сета с 6:4. Григор отговори бързо. Във втория сет той направи брейк за 2:0, а губеше в гейма с 0:30. После отрази точка за рибрейк и до края на частта нямаше проблеми, като за финал реши да не чака подаването си и с нов пробив изравни общия резултат - 6:2 и 1:1. Третият сет се разви по подобен начин, с тази разлика, че Гришо беше още по-убедителен и след 6:1 сложи точка на лошата си серия. Следващият му съперник е добре познат - французинът Жереми Шарди, елиминирал своя сънародник Ришар Гаске. При успех четвъртият в световната ранглиста ще се класира на осминафинал. От турнира в Маями вече отпадна Новак Джокович, който беше в потока на Димитров. Сърбинът преклони глава пред Беноа Пер - 3:6, 4:6. Давид Гофен също претърпя крушение при завръщането си на корта след контузията в мача с Григор в Ротердам. Деветият в света загуби тежко от Жоао Соуза с 0:6, 1:6 във втория кръг.", "date": "2018.03.24", "title": "Григор прекъсна серия от три загуби"}
{"url": "http://clubz.bg/65794-specagenti_obiskirat_kembridj_analitika", "text": "Представители на британския регулаторен орган за защита на личните данни влязоха в лондонските офиси на компанията \"Кембридж Аналитика\", озовала се в епицентъра на скандала за неправомерно събиране на данни от Фейсбук за оказване на въздействие върху американските избиратели, предаде Ройтерс, като се позова на очевидец. Около 20 служители на регулаторния орган - Комисариат за информацията - облечени с якета с инициалите на комисариата на тях, влезли в офисите на компанията в центъра на Лондон, малко след като британският върховен съд издаде разрешение за претърсване. \n\tСлужителите на комисариата, които били въведени от охраната, били видени да проверяват документи в офисите, които се намират на втория етаж на сграда на оживената лондонска улица \"Ню Оксфорд\", заяви очевидецът. Ръководителят на комисариата Елизабет Денъм е поискала разрешението, след като информатор разкри, че компанията е събирала лични данни на 50 милиона потребители на Фейсбук в подкрепа на президентската кампания на Доналд Тръмп през 2016 г. Британските власти разследват дали Фейсбук, най-голямата социална мрежа в света, е направила достатъчно, за да защити данните. Илон Мъск изтри Tesla и SpaceX от Фейсбук Вчера американски конгресмени поискаха изпълнителният директор на Фейсбук Марк Зукърбърг да дойде в Конгреса, за да обясни как данните са попаднали в \"Кембридж Аналитика\", и с това допринесоха за още по-голямо засилване на натиска върху компанията Фейсбук, която е подложена на кръстосан огън от инвеститори и рекламодатели. Британски депутати също поискаха да чуят обяснение от Фейсбук. \n\tОтделно, също вчера, британският вестник \"Гардиън\" написа, че бивш политическа консултант на \"Кембридж Аналитика\" е обивинил ръководството й, че е подвело британската общественост за нейната работа преди референдума за членството в ЕС за организация, агитирала за Брекзит. Британи Кайзър, бивш директор в компанията от 2014 до началото на тази година, заяви пред вестника, че \"Кембридж Аналитика\" е извършвала обработка на данни и аналитична дейност за организацията \"Да напуснем ЕС\" (на английски Leave.EU), при положение че публично била отрекла. Арън Банкс, един от големите спонсори на \"Да напуснем ЕС\", каза пред изданието, че организацията не е получавала никакви данни, нито в нейна полза е била извършвана някаква дейност от \"Кембридж Аналитика\". Партията за независимост на Обединеното кралство, която също агитираше за излизане от ЕС, обаче била предоставила на компанията някои от данните си, които тя след това анализирала. В четвъртък опитите на комисариата да разследва \"Кембридж Аналитика\" се натъкнаха на пречка, след като съдът отложи с 24 часа решението за издаване на разрешение за претърсване на офисите на британската консултантска компания. Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) В сряда Зукърбърг заяви, че компанията му е допуснала грешки при боравенето с данните и обеща по-строги мерки за ограничаване на достъпа до тях. Американската социална мрежа Тъмблър (Tumblr) блокира 84 потребителски профила, за които заяви, че са свързани с Русия и \"кампанията за повлияване на американските избори през 2016 г.\", предаде ТАСС. Тъмблър заяви, че възнамерява да предупреди всички, които са отговаряли на публикации на профилите или по някакъв начин са били свързани с тях, както и да им изпрати по електронната поща списък с блокираните профили.  Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ)", "date": "2018.03.24", "title": "Спецагенти обискират \"Кембридж Аналитика\""}
{"url": "http://clubz.bg/65748-vselenata_v_orehova_cherupka", "text": "Е, Теорията на всичко остана блян, но както Стивън Хокинг сам припомняше: Философът у Хокинг изглежда предусещаше границите на способността за познание. Ученият у него обаче отказваше да се задоволи с необяснимото. И двете, смирението пред грандиозното и стремежът към овладяването му, са символ на гения. И само геният може да понесе взаимодействието им. И все пак Стивън Хокинг, подобно на Хамлет, не вярваше че ореховата черупка на Вселената ще спре човека да погледне отвъд, в необозримите й начала. И ние сме длъжни да му се поклоним. Последно от Хокинг: Вселената ще потъне в мрак Една от основните заслуги на един от най-големите умове на последните десетилетия е приносът му към изнасянето на теоретичната физика извън кабинетите на Кеймбридж и Оксфорд. С книгите си \"Кратка история на времето\" и \"Вселената в орехова черупка\", Хокинг със сигурност запали заспалото любопитство към света на науката у мнозина. И аз имах удоволствието да прочета втората му книга, която остави траен белег върху световъзприятието ми. Ако светът, може би покрай баналностите на днешната политика, ви се струва предсказуем, съветвам ви да се допитате до Хокинг, който, редом с гениалността на още неколцина, осветява проблематичността му поне малко по-далеч от българо-турската граница. През 1970 година Хокинг и Роджър Пенроуз доказват, че ако Вселената е описуема от общата относителност на Айнщайн и се разширява, както сочат уравненията на руснака Александър Фридман, то тя трябва да е произлязла от точка с безкрайно висока плъътност, наречена \"сингуларност\". И въпреки че англичанинът не е първият, който предлага идеята за начало на Вселената и Голям взрив, приносът му за общоприетата днес теория е значителен. Стивън Хокинг: Пренаселването ще унищожи Земята до 2600 г. Теоретичните последици от представата за начало на Вселената и времето са обект на различни интерпретации. Мнозина виждат божествена намеса, но и атеистите нямат ясен отговор, тъй като се предполага, че законите на физиката, каквито ги познаваме, не важат в сингуларността. Така или иначе, теорията поддържана от Хокинг, оставя много повече на въображението, отколкото предишните схващания за статична и вечна Вселена. Хокинг промени също и разбирането за черните дупки, като предположението му, че те изпускат радиация, с което губят енергия, бе емпирично доказано. И в последна сметка, какъв по-добър пример от Хокинг за това, че и прикован на количка, в очакване на смъртта, човек може да бъде същински Прометей. Кой още го е страх от орехови черупки? Константин Туманов – философът с неограничено съзнание Стивън Хокинг: Пренаселването ще унищожи Земята до 2600 г. Константин Туманов – философът с неограничено съзнание", "date": "2018.03.24", "title": "Вселената в орехова черупка"}
{"url": "http://clubz.bg/65777-efektyt_novichok", "text": "Инцидентът е причината британското правителство да започне икономическа война с Русия, а други европейски държави да преосмислят отношението си към съвместни проекти с Москва. В допълнение към класическата критика за газопровода \"Северен поток\" 2, европейските политици разговаряха за още едно намаляване на зависимостта от руския газ. Русия е застрашена от ефекта \"Новичок\", коментира руското издание. \"Газпром\" не може без Украйна  Правителството на Обединеното кралство смята да обяви икономическа война в отговор на отказа на руските власти да обяснят как \"отровата от руски произход е била използвана в малък британски град\". Британските власти възнамеряват да създадат аналог на \"Списъка \"Магнитски\" - с персонализирани санкции срещу руски длъжностни лица, бизнесмени и политици, които \"са близо до руския президент Владимир Путин\". На руснаците, които ще фигурират в този списък, ще им бъде забранено да влизат в Обединеното кралство и техните сметки и активи ще бъдат проверени в съответствие със закона за престъпното финансиране, влязъл в сила на 1 януари 2018 г. Лондон погва руските олигарси за имотите Документът позволява на британските правоохранителни органи да изпратят искане до съда, с което да поискат обяснение за произхода на пари, недвижимо имущество или други активи със \"съмнителен произход\". В този случай собственикът ще бъде принуден да докаже пред съда, че имотът е закупен с честно придобити доходи. Подобни проверки застрашават участниците в списъка и техните близки. Освен това, дори да не попаднат в аналог на \"Списъка \"Магнитски\", това няма да спести на богатите руснаци проверки за \"престъпни финанси\". Първоначално този закон беше приет, за да очисти британския пазар на недвижими имоти от чуждестранни купувачи, чиито доходи могат да предизвикат доста неудобни въпроси от правоприлагащите органи. Как руските олигарси изтеглят пари от Европа В същото време не е сигурно, че аналогът на \"Списъка \"Магнитски\" ще заработи - финансовото влияние на руснаците, които живеят в Обединеното кралство, е доста сериозно. Търговията между страните през 2016 г. се оценява на 14 млрд. долара, като голяма част от тази сума се дължи именно на богатите руснаци. Мнозина смятат, че секторът на услугите във Великобритания може да се превърне в \"руско лоби\" и да не позволи въвеждането на строги ограничения срещу богатите руснаци. В допълнение към личните санкции срещу руския елит, Великобритания разглежда и секторни ограничения. Премиерът Тереза ​​Мей заяви, че Обединеното кралство възнамерява да изостави доставката на руски газ. Структурата на доставките на газ за Великобритания е трудна за разнообразяване. Например през 2017 г. \"Газпром\" доставя на Великобритания 16,26 милиарда кубически метра газ за 2,85 милиарда долара. Основната част от търсенето в Обединеното кралство се сблъсква със собствени депозити в Северно море, както и доставки от Норвегия. В същото време \"Газпром\" заема второ място сред доставчиците на газ за най-големите британски предприятия. Британското министерство на бизнеса, енергетиката и промишлеността твърди, че руският газ не съставлява повече от 1% от общия внос на газ на Острова. Но тук възниква въпросът как са го изчислили - част от доставките идват от континентална Европа, където Великобритания ги купува от газоразпределителни центрове, в които горивото е де юре европейско и де факто руско. По същия начин, ние можем да \"разчетем\" доставките на руски втечнен природен газ (LNG) от проекта \"Arctic LNG-2\" на руската компания \"Новатек\", която продава гориво за търговците, и те го продават на клиенти, включително във Великобритания. Руските власти реагираха доста спокойно на заплахите от Великобритания. Министърът на енергетиката на Русия Александър Новак е сигурен, че Великобритания няма да може да намери алтернатива на руския газ поради изключително атрактивната цена на руското синьо гориво. Министърът е убеден, че такова търсене ще доведе до вреда и загуба единствено за британските компании. Паралелно с Великобритания, германският канцлер Ангела Меркел също заговори за намаляване на зависимостта от руски газ. Подобно на Великобритания, Германия обръща внимание на доставките на втечнен природен газ, въпреки че не е възможно да се премине бързо към този вид гориво от Германия - причината е, че не разполага с необходимите терминали за втечнен природен газ. Този въпрос Берлин иска да реши достатъчно бързо - коалиционното споразумение след последните избори в Бундестага предвижда създаването на терминал за втечнен природен газ в Брунсбютел, който се намира недалеч от Хамбург. Терминалът ще струва около 500 милиона евро и ще започне да работи през 2022 година. Освен това властите обмислят възможността за построяването на друг терминал в Дуисбург, със сходна оценка на стойността, но едва ли ще бъде изграден толкова бързо. Меркел умело маневрира в световния дневен ред. От една страна, изразява своята подкрепа и солидарност с британските власти в подкрепа на антируски дискурс, заявявайки намаляване на зависимостта от руския газ, а от друга страна канцлерът не е толкова категоричен по отношение на руския проект \"Северен поток-2\". Отравянето на Скрипал направи позицията й по-неутрални, но тя все още подкрепя новия руски газопровод, който е от полза за германския бизнес. Вносът на втечнен природен газ в Европа нараства постоянно през последните години - до края на 2017 г. LNG е представлявал 16% от целия внос на синьо гориво на Стария континент, а през следващите пет години този дял ще нарасне от сегашните 100 милиона кубически метра втечнен природен газ на ден до 266 милиона кубически метра. САЩ планират да залеят Европа с втечнен природен газ Европейският пазар на LNG през 2017 г. е нараснал с 53%, за сравнение, средните темпове на растеж в световен план през 2017 г. са били 33%. Освен това САЩ все още не са достигнали проектния капацитет на доставките - те са на една пета по отношение на вноса на втечнен природен газ в ЕС. Делът на руските доставки за Европа е 44%, Норвегия заема втора позиция с дял от 33%, за LNG остава третото място. Отравянето на двойния шпионин Скрипал даде на няколко държави допълнителни аргументи срещу \"Северен поток-2\". Руският проект с нова сила е критикуван от Полша, която разполага със собствен терминал за втечнен природен газ. Заместник-министърът на външните работи Конрад Сжмански е убеден, че след инцидента в Солсбъри \"има нова ситуация\". Полският президент Анджей Дуда дори се опита да убеди Ангела Меркел за \"Северен поток 2\" по време на посещението на канцлера в Полша. Меркел се въздържа от силни изявления. Освен Полша, САЩ също се включиха. Група сенатори от Републиканската и Демократическата партия поискаха администрацията на Доналд Тръмп да блокира проекта на руския газопровод. \"Трябва да дадем ясен знак на нашите европейски съюзници, че сме твърдо решени да подкрепим тяхната енергийна независимост и да ги предпазим от вредните последици на \"Северен поток 2\"  \"в дългосрочен план\", се казва в изявлението. А може би те просто лобират за доставките на LNG за Европа. \"Ди Цайт\": \"Северен поток 2\" зависи от Тръмп Прогноза - втечнен газ от САЩ реже приходите на \"Газпром\" до 38% Лондон погва руските олигарси за имотите Как руските олигарси изтеглят пари от Европа САЩ планират да залеят Европа с втечнен природен газ \"Ди Цайт\": \"Северен поток 2\" зависи от Тръмп Прогноза - втечнен газ от САЩ реже приходите на \"Газпром\" до 38%", "date": "2018.03.24", "title": "Ефектът \"Новичок\""}
{"url": "http://clubz.bg/65767-manic_street_preachers_dali_tova_koeto_pravim_izobshto_shte_ustoi_video", "text": "Ники Уайр от Manic Street Preachers призна, че   49-годишният басист и колегите му Джеймс Дийн Брадфийлд и Шон Муур пускат на пазара тринадесетия си студиен албум   през април, но Ники не е сигурен колко дълго ще издържи успехът на бандата. Групата вече издаде прекрасната Distant Colours през февруари: През януари второто най-обичано уелско музикално чудо (след Том Джоунс) стартира със сингъла International Blue: А ето я и най-прясната песен - Dylan & Caitlin: Парчето е дует с The Anchoress, или иначе казано Катрин Ан Дейвис, родена и - разбира се - обичана най-много в... Уелс. Но дуетите са стара слабост на Джеймс и бандата. На част от тях се дължи и великанският им статут. Например на този с Нина Першон от The Cardigans. Бестселърът на бандата обаче бе техният пети албум  , който празнува 20-ата си годишнина през септември. Оттам, както може би помните, е това - You Stole the Sun from My Heart, в която гласът на Джеймс къса парчета от слуха ви и ги разхвърля от балкона по снега: А с оглед на времето над София нека си припомним и тази: Басистът казва, че все още е изключително горд от  , за който със сигурност вярва, че ще устои на проверката на времето.", "date": "2018.03.24", "title": "Manic Street Preachers: Дали това, което правим, изобщо ще устои? (ВИДЕО)"}
