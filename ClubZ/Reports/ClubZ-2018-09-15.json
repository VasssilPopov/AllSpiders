{"url": "http://clubz.bg/73211-bronz_za_ansambyla_na_svetovnoto", "text": "Българският ансамбъл взе бронзов медал в многобоя на Световното първенство по художествена гимнастика в столичната зала \"Арена Армеец\".   взеха и квота за олимпийските игри през 2020 г. Притеснението от изявата пред родна публика - изпълнила местата в залата, днес явно даде отражение, тимът ни допусна грешки, но все пак стигна до подиума. Момичетата на треньорката Весела Димитрова получи общо 22,350 за съчетанието с три топки и две въжета. Направиха само леки неточности, а делегацията ни подаде контестация за оценката, която не беше зачетена. При второто изиграване на пет обръча обаче българският отбор извърши повече и видими и за неспециалисти грешки. Първо започна по-рано от сигнала, може би подведен от публиката, а след това единият от уредите излезе от килима и трябваше да бъде взет резервен. Все пак момичетата се овладяха, а съчетанието бе изпълнено с доста сложност и техника. 19,700 стигна само за бронза (сбор от 42,050), което е възможно най-предното класиране за ансамбъла при тези обстоятелства. Титлата е за Русия - 46,300 (23,250 и 23,050), а второто място за Италия - 44,825 (22,775 и 22,050). В неделя са финалите на два уреда, за които българският тим се класира и има шанс за още отличия.", "date": "2018.09.15", "title": "Бронз за ансамбъла на Световното"}
{"url": "http://clubz.bg/73204-ne_sred_hishtnicite_nqma_dobri_hora", "text": "„Ех, твоята работа е най-приятната във вестника – през ден ходиш на кино, безплатно и в работно време“, ми каза преди няколко години един голям вестникарски началник. Само някой, който не ходи особено често на кино, може да предположи, че това е особено приятно. В крайна сметка от над 100 премиерни филма годишно , ако десет се окажат добри – значи киното е имало много силна година. Това се отнася за световното кино – положението с българските филми е по-лошо. Да обясняваш почти всяка седмица, че за съжаление и тази уикенд по екраните не тръгва нищо особено интересно, не е най-приятната работа. Особено, когато става дума за български филм. Ако не друго, този уикенд поне имаме разнообразие и цели пет нови  заглавия.   е фантастичен екшън  ,   съчетава няколко жанра,  е френски филм  ,   е китайска анимация за един самонадеян гъсок, а   е българска драма, за която може би ще говорим по-нататък… От тези пет предложения само две ще съберат публика, но има и едно, което си струва да се гледа. \n\t Ако познавате някои от досегашните хищници, знаете, това са изключително грозни и опасни извънземни ловци, за които нашата мила родна планета е само ловен резерват, любимият им дивеч сме ние, хората, а любимите им трофеи са нашите гръбначни стълбове. Шестият филм започва с поредния неканен космически гостенин, даже не само един, а срещу него ще се борят група мъже, пациенти на военна психиатрична клиника и една жена, специалист по еволюционна биология. Най-доброто, които може да се каже за „Хищникът“ е, че е кървав   и динамичен . Както и че се опитва да бъде и смешен – дали успява, е друг въпрос. Всичко останало не е толкова добро. Като започнем от опитите да се избегне демонизацията на хищниците  , мине се през лошия избор на актьори и се свърши с жанровата каша, поради която зрителят трудно може да се ориентира кога да се смее, кога да се страхува и кога да съжалява, че е дал 13 лева лева за билет. Това е историята на леко задръстена   самотна майка Стефани  , която опитва да разкрие тайнственото изчезване на своята нова приятелка Емили. Странното е, че Стефани води разследването в кулинарния си видео-блог  . Може би това е ход за привличане на женската публика. В ролята на внезапно изчезващата Емили е зашеметяващо изглеждащата Блейк Лайвли. От трейлъра може да останете с впечатлението, че „Лесна услуга“ е смъртоносно сериозен трилър, но не е така. Смъртоносен сериозен трилър е „Не казвай сбогом“   на Дейвид Финчър с Бен Афлек и Розамунд Пайк. А „Лесна услуга“ е опит да се направи нещо подобно, като се „обогати“ и с хумористични елементи. Възможно е по-непретенциозните зрители да останат доволни. Възможно е и някой друг режисьор да улучи точните съставки на коктейл от ноар, криминална мистерия и лека комедия – но този случай не е такъв. Пол Фийг е далеч по-силен в комедията, отколкото в мистерията. Резултатът е отново объркваща зрителските възприятия жанрова каша, доста подобна на тази в „Хищникът“. Тази седмица аз бих заложил на френския филм на режисьорката Клер Дени „Слънцето в нас“. Това е една елегантна и забавна история за любовта, макар и не напълно щастлива, но със сигурност не е съвсем безнадеждна. 50-годишната парижка художничка Изабел   търси идеалната, абсолютна любов. Изабел е пълна с енергия, благодарение на картините си живее добре, но копнежът ѝ да намери човека, с когото да сподели остатъка от живота си, я прави едновременно уверена и крехка. А филмът е едновременно весел и тъжен, но и лек за гледане, без да е повърхностен. Обаче го дават само в „Одеон“, в Дома на киното и „Влайкова“ – по една прожекция дневно.", "date": "2018.09.15", "title": "Не, сред хищниците няма добри хора "}
{"url": "http://clubz.bg/73206-magistralata_nish_belgrad_ot_dnes_struva_7_evro", "text": "В Сърбия от днес се въвеждат по-високи пътни такси за автомобили с чуждестранна регистрация, предаде Танюг, като се позова на съобщение на предприятие Пътища. Например, таксата за автомобил от Белград до Ниш, която досега е била 6,5 евро, от днес става 7 евро. Новите цени за чуждестранни коли се въвеждат с цел съгласуване на тарифите с курса на еврото. При изработването на старата тарифа цените са били изчислени по курс 1 евро за 120,3918 динара от 13 ноември 2014 г., а новите цени са съобразени с курса от 10 септември 2018 г. - 1 евро за 118,2951 динара. Според новото решение цените в евро ще се закръглят, както следва: от 0,01 до 0,49 евро се закръгля на 0,50 евро, а от 0,51 до 0,99 - на 1 евро.", "date": "2018.09.15", "title": "Магистралата Ниш - Белград от днес струва 7 евро"}
{"url": "http://clubz.bg/73179-qponiq_skoro_nqma_da_otstypi_rekorda_za_naj_star_chovek", "text": "В средата на юли японското правителство съобщи, че Чио Мияко, най-възрастната жителка на планетата, е починала на 117-годишна възраст. Нейното място отново се очаква да бъде заето от друга японка - 115-годишната Кане Танака, вероятно ще бъде обявена за най-старата жена на планетата. Актуална информация, предоставена от японското министерство на здравеопазването, очертава картина, в която японските жени ще продължат да държат този рекорд и в бъдеще. Според данните на министерството броят на японските граждани над 100 години отново се е покачил и е стигнал 69 785. Като от тях 88 на сто са жени, съобщава \"Вашингтон пост\". Това представлява увеличение от над 2000 столетници спрямо 2017 г. и драматичен скок спрямо 1963 г., когато Япония за първи път започва да събира данни за хората, които надхвърлят 100 години. Тогава те са едва 153-ма. Япония чества своите столетници. Понеделник е официален празник, известен като Деня на почит към възрастните хора. Тогава столетниците получават писмо с благодарности от премиера, в случая Шиндзо Абе, и чаша за саке със сувенирна стойност. Но техният растящ брой е поредното свидетелство за застаряването на японската нация. Медианната възраст в страната е 47,3 години. Така Япония е най-възрастната нация в света след Монако.  Азиатската държава има публичен дълг от 236 процента от БВП. Това поражда нови притеснения за икономическата тежест, която трябва да понесе японското общество от бързото застаряване на населението. Нарастват опасенията, че все повече възрастни хора са обречени на бедност, особено застрашени са жените. По време на правителството на Абе се появи инициативата \"100-годишен живот\" - това е идеята старите хора да продължат да бъдат активни и да допринасят за обществото.  \"Днес да си на 70 години е като да си на 60 или 50 в миналото\", коментира преди година премиерът. Той даде за пример себе си. \"Аз ще стана наскоро на 63 години, но се чувствам като на 52 или 53 г.\", каза той тогава. \"Не се пенсионирайте\" и други съвети от японския лекар по дълголетие, който доживя 105 г. Според прогнози на Японския национален институт за населението броят на столетниците ще продължава да расте, докато общо населението на страната ще намалява прогресивно. Хората над 100 години ще стигнат 170 хил. след десетилетия, гласят някои изчисления. Японка е най-популярният артист за миналата година (снимки) На 10 хил.души в Япония се падат 4,8 столетници. Според проучвания големият брой дълголетници в страната се дължи на хранителния режим, в който преобладава рибата и рибните продукти, както и усилията старите хора да останат активни и да работят до възможно най-късна възраст. Японка е най-популярният артист за миналата година (снимки)", "date": "2018.09.15", "title": "Япония скоро няма да отстъпи рекорда за най-стар човек"}
{"url": "http://clubz.bg/73210-stotici_aresti_na_rabotnici_na_novoto_letishte_na_istanbul", "text": "Турската полиция е задържала стотици работници, протестиращи срещу лошите условия на труд на новото летище в Истанбул, което трябва да отвори врати следващия месец, съобщи днес синдикален лидер, цитиран от агенция Ройтерс. Протестът започна след инцидент в петък с автобус с работници, при който пострадаха 17 души, каза синдикалният лидер Йозгур Карабулут. Хиляди работници се включиха в демонстрацията, която бе разпръсната от полицията и жандармерията със сълзотворен газ, каза синдикалният лидер. Той уточни, че говори от местната жандармерия, където се опитва да освободи работниците. Ердоган разпореди: футболните трансфери - вече в турски лири Опозиционният депутат Али Баяр от прокюрдската Демократична партия на народите каза, че са задържани около 400 души. Общежитията на работниците \"изглеждат като лагер за интернирани\"... Когато отидохме там тази сутрин, войници от жандармерията все още задържаха работници\", каза Баяр за Ройтерс. Новото летище е един от мащабните проекти на президента Реджеп Тайип Ердоган. То трябва да бъде най-голямото в света. По време на 15-годишния бум в строителството под ръководството на Ердоган, в Турция бяха построени мостове, пристанища и железопътни линии, които преобразиха страната, отбелязва Ройтерс. Ердоган: Турция е изправена пред \"долна икономическа атака\"  Бумът бе подхранен от евтиния дълг, но Ердоган каза вчера, че правителството замразява инвестициите, за да овладее инфлацията и да подкрепи турската лира, която тази година загуби около 40 процента от стойността си спрямо долара. Летището трябва да отвори врати в края на октомври, но Карабулут постави това под съмнение, тъй като според него са нужни още два месеца работа. Синдикатите отдавна се оплакват от лошите условия на труд и безопасност на обекта, но заради извънредното положение, въведено след опита за преврат през юли 2016 г., правото за организиране на стачки и протести бе ограничено. Извънредното положение бе отменено през юли т.г. През февруари министерството на труда съобщи, че 27 работници са загинали на обекта от началото на работата там през 2015 г., повечето от тях - при трудови инциденти или от здравословни проблеми. Работниците се оплакват от лоша храна, буболечки в леглата и бавене на заплати. Снимки, качени от тях онлайн, показват напукани тавани и стени в контейнерните домове, където са настанени. Операторът на летището IGA съобщи, че изпълнителният директор Кадри Самсунлу се е срещнал с представители на синдикатите и разглежда техните оплаквания. Карабулут каза, че синдикатът е получил само устни обещания от IGA и настоява за писмени ангажименти. Той допълни, че повечето работници няма как да продължат да протестират. \"Повечето от тях трябваше да отидат на работа днес под натиск и под заплахи\", каза синдикалният лидер. \"Така че, те отидоха на работа днес без желание, но искат обществеността да знае, че те ще продължат да протестират довечера, ако колегите им не бъдат освободени\", допълни той. Ердоган: Турция е изправена пред \"долна икономическа атака\" ", "date": "2018.09.15", "title": "Стотици арести на работници на новото летище на Истанбул"}
{"url": "http://clubz.bg/73209-%E2%80%9Edemokratichna_bylgariq%E2%80%9C_mladen_marinov_da_byde_otteglen", "text": "Коалицията „Демократична България“ разпространи позиция, с която настоя Младен Маринов да бъде освободен от поста главен секретар на МВР и да бъде оттеглен като кандидат за министър. Коалицията между „Да, България“ и ДСБ оцени предложените номинации за нови министри като „хора без необходимите личностни и професионални качества, доказали готовността си да обслужват политиката на премиера за разпределяне на общите ни пари към корупционните схеми на управляващата олигархия“ Шефът на ГДБОП: Да се извиня на журналистите? Сериозно ли ме питате? „Демократична Бългрия“ изрежда и причините за това: Според коалицията на Христо Иванов и Атанас Атанасов „кандидатурата на Маринов е абсолютно емблематична за цялостния модел на управление на сектор „Сигурност“ при Бойко Борисов, характеризиращо се с пълзяща криминализация, отказ от реформи и лансиране на напълно непригодни и зависими хора в професионалното и политическо управление на МВР“. СДС: Арест на журналисти е срамно петно за европейска и натовска държава „Никак не е случайно, че дори в самия период, в който протича неговото инсталиране на поста министър, избухнаха два огромни скандала: пореден тежък пробив в граничния контрол на „Аерогара София“ и неоснователното задържане от полицията на журналисти, разследващи тежка корупция. \n\tТези два много тежки инцидента показват пълния провал на политиката в областта на сигурността. \n\tНеправомерното задържане на журналисти е поредното свидетелство за прибягването към авторитарни практики в името на отбраната на корупционния модел на управление на страната“, се казва в позицията. „Демократична България“ остава на позицията си за оставка на правителството на Борисов, разпускане на парламента и насрочване на предсрочни парламентарни избори. СДС: Арест на журналисти е срамно петно за европейска и натовска държава", "date": "2018.09.15", "title": "„Демократична България“: Младен Маринов да бъде оттеглен"}
{"url": "http://clubz.bg/73169-bombata_sys_zakysnitel_koqto_shte_ubie_naj_malko_5_miliona_dushi", "text": "Езерото Сарес на Таджикистан е зашеметяващо. Но според някои експерти е бомба с часовников механизъм, пише американското онлайн издание Ozy.com. Още в първите мигове от съществуването си язовирът Усой убива цяло село. През 1911 г. при силно земетресение огромно парче скала се отчупва и погребва под отломките си малкото селище Усой - там, където от векове се вие кипящата планинска река Мургаб, по стръмно ждрело в подножието на Музкол Памир.  Масивното свлачище блокира реката и така се образува езерото Сарес в Таджикистан. На около 1860 фута височина (около 3263 м над морското равнище) водната чаша е най-високият естествен язовир в света. В тази \"бомба със закъснител\" има 16 кубични километра вода. Езерото Сарес е изолирано и сега, но през 1911 г. изолацията е още по-голяма - отнема шест седмици, докато новината за бедствието достигне цивилизацията. Днес в долината Бартанг има поне 30 села, разпръснати в околните райони. И всички те са в смъртна опасност. Ако язовирът пропадне, това ще е най-голямото природно бедствие в човешката история, което ще окаже влияние върху живота на 5 милиона души. И това е най-консервативната оценка. Как и защо ще се случи това? Изберете си. Най-вероятният и очевиден фактор, който ще задейства спусъка на бедствието, е земетресение - дори и да не е от мащабите на труса, който е създал язовира. Ако язовирът пропадне, може да предизвика друго смъртоносно свлачище, но това няма да е най-лошото. Водата на езерото може да тръгне във вид на стофутова приливна вълна по установените водни пътища, засягайки 5 милиона души не само в Таджикистан, но и в Афганистан, Узбекистан и Туркменистан. Най-смъртоносните наводнения, описани в историята, са настъпили в Китай през 1931 г., когато са загинали 4 милиона души. Оценките, че наводнение от езерото Сарес би засегнало 5 милиона, са направени преди две десетилетия и доколкото проучванията за популацията на речните долини са оскъдни, данните от 2010 г. сочат, че населението в района се е увеличило няколко пъти от 1998 г. насам. Не е нужно да е земетресение. Анализатори се опасяват, че Сарес може да бъде цел на терористите, които с една добре поставена бомба може да причинят сериозни щети на местните общности. Дори ако язовирът не се срути, свлачище може да предизвика вълна, която да задейства други пропадания и лавини върху десетки местни села. И докато тероризмът е свързан с въпроса \"дали\", то - предвид сеизмичната активност в Таджикистан, земетресението е въпрос на \"кога\". Ричард Стоун, изследовател, който проучва езерото Сарес отпреди близо 10 години - казва, че не е постигнат голям напредък в предотвратяването на катастрофата. Когато Таджикистан беше част от Съветския съюз, ситуацията беше контролирана от система за раннно предупреждение - но предупрежденията трябваше да бъдат изпратени в Москва и Душанбе, столицата на Таджикистан, на повече от 2000 и 200 мили. Тази система се срина с рухването на съветската империя. Фаизмамад Давлатбеков от Памир, Таджикистан, автор на публикации за езерото, казва, че не само милиони човешки животи са изложени на риск, но и цялата екосистема. \"Заплахата е много по-голяма от домовете в Таджикистан\", обяснява той. \"Много е вероятно голямо замърсяване да дойде в резултат на катастрофа в езерото Сарес\". В допълнение към това, Давлатбеков казва, че въздействието върху околната среда вероятно ще се разпространи в съседните на Таджикистан страни. През 2000 г. Световната банка инициира програма за намаляване на риска в размер на 4.2 милиона долара около езерото Сарес, но главно е фокусирано върху това как да бъдат предупредени околните райони, ако се наложи евакуация в случай на внезапна катастрофа. Според проучване на Организацията на ООН за прехрана и земеделие, инженерните решения за язовира се оказват практически невъзможни поради отдалечеността на езерото, достъпно само от два пътя - и двата затворени през по-голямата част от годината поради метеорологични условия. На конференция през 2007 г. някои съветници препоръчаха Таджикистан да проучи възможността за прокопаване на тунел под езерото, за да бъдат източени част от неговите 16 кубични километра вода и така да се намали риска от преливане. Междувременно много местни учени твърдят, че няма опасност язовирът да се разруши, което - заедно с липсата на финансиране - може би е причината, поради която правителството на Таджикистан е пренебрегнало до голяма степен приключването на програмата на Световната банка. Вместо това езерото Сарес се разглежда като потенциална икономическа възможност. Президентът на Таджикистан Емомали Рахмон посети Узбекистан миналия месец за първи път, откакто е на поста от 1992 г., отчасти, за да обсъди използването на вода от езерото като питейна вода за двете страни. Това би могло, обяснява Давлатбеков, да смекчи евентуалния катастрофален ефект на водата, като същевременно донесе сериозни приходи на Таджикистан. Дали двете държави могат да  се споразумеят, за да се намали навреме нивото на водата - когато земетресение може да удари още утре - е въпрос на догадки.", "date": "2018.09.15", "title": "Бомбата със закъснител, която ще убие най-малко 5 милиона души"}
{"url": "http://clubz.bg/73165-chinovnikyt_stoqn_sreshtu_predpriemacha_ivan", "text": "Ще ги нарека Стоян и Иван и ще се опитам да си представя как се чувстват през септември 2018. Стоян е чиновник. Има си началник, старши чиновник. На Стоян никой никога не му е казвал, че неговата работа е да може в екип, с определен бюджет и с краен срок да постига цели. Основната работа на Стоян е да не разсърди шефа си неволно. Защото волно на него и през ум не му минава да го разсърди. Шефът спуска задачки и Стоян ги изпълнява. Той работи за малки задачки, които не му е ясно къде и как се вместват, но то не му и трябва. Понякога получава по-сериозен ангажимент: да организира и проведе някакво мероприятие. Стоян е цар на мероприятията, те са му в малкия пръст. През останалото време основното му занятие е да не ядоса началника. Началникът членува в ГЕРБ и е назначен от ГЕРБ. Това доста уплаши Стоян в началото, защото той не е в никаква партия, а се чуваше, че един член на ГЕРБ е мераклия за мястото му. Обаче се оказа, че Стоян има неподозирано предимство – като застрашен служител той се старае да угоди на началника си повече, отколкото би се старал какъвто и да е член на ГЕРБ. За тази цел Стоян трябва да е наясно кого началникът не харесва, кого закриля, с кого флиртува, с други думи нужна му е информация, която някои хора наричат клюки. Голяма част от работното време на Стоян преминава в набирането на такава информация. Стоян е наясно, че началникът му може и да му прости пропуск в работата, но няма да му прости ако настъпи негов човек, или ако похвали противник. Стоян много внимава. Особена ако се спомене думичката „реформа“ в административната система. Добре че напоследък не я споменават. Под реформа в неговата система Стоян и всички около него разбират съкращения. Колкото повече се обострят партийните страсти по върховете на държавата, толкова по-рядко се споменава за реформа. Напоследък никак. Това е успокоително. Догодина Стоян ще получи 10 процента увеличение на заплатата. Ето го и Иван. Той се занимава с малък частен бизнес. Има, да речем, фурна и заедно с няколко работници правят тестени изделия по местни рецепти, толкова стари и легендарни, че никой не помни от кое време. Продукцията им се купува, да не кажа, че е сред туристическите атракции в градчето. Иван си е поставил за цел да поддържа легендата с добро качество. Тази есен обаче той е притеснен, колкото не е бил през последните няколко години. Искат увеличение от 14 процента за цената на газа. 14 сега, ама като се насложат и другите увеличения през годината стават 30. Фурната на Иван не работи с газ, но цената на газа дърпа нагоре и цената на тока, а това вече е проблем. Тази година много дъжд се изваля, на борсата цената на брашното също расте, а фурната се храни с брашно. А и не се знае дали купувачите няма да намалеят, защото и те ще затегнат коланите, ако не искат да зъзнат през зимата. Сега прочетоха, че от догодина ще има и задължителна здравна осигуровка, всичко си повишава цената след увеличението на тока, даже и гражданската отговорност. И тук идва още по-сложното: няколкото работници във фурната идват при Иван и му казват, че и те къща хранят, ей на Стоян му повишават заплатата с десет процента за това, че си клати краката цял ден, те да не би да не заслужават увеличение при това положение. Прави са. Иван започва да мисли и единственото, което измисля е да освободи единия работник, за да може да увеличи заплатите на другите трима. Само че ще им се наложи да поемат и неговата работа. А на Стоян няма да му се наложи да върши повече работа, освен ако повечето усилия за лоялност към началника не се броят за работа. Увеличението на Стоян от десет процента ще дойде от данъците на фурната и фурнаджиите, един от които ще стане безработен. Иван ръководи малък бизнес, но е свикнал да прави сметки. Колко пъти още може да се играе това същото упражнение? Докога бизнесът ще може да носи послушните чиновници на гърба си, колко ще се увеличават те и заплатите им? И дали не е по-добре да затвори фурната, чуди се Иван. Защото, според Иван, Стоян получава заплата от неговите данъци, за да подпомага Иван в работата му, но помощта е все така никаква, а издръжката на Стоян расте. Новината за 10-процентното увеличение на бюджетните заплати дойде като гръм от ясното небе на вече почти стъкмения бюджет за следващата година. И ако мислите, че това число бе постигнато със сложни преговори с работодатели и синдикати, както предполага подписаната преди няма и половин година конвенция, лъжете се. Никакви преговори нямаше. За самите синдикати и за бизнеса това беше неочаквано. Няма по-мека дума от „изненадващо“ за тази ситуация. Има по-точни думи – несъобразено с конвенцията, необосновано, нелогично и т.н. И в никакъв случай не става дума за политика на доходите. У нас няма политика НА доходите, има доходи ЗА политика. Който е наясно с това, набързо се ориентира, че 10-процентовото увеличение на заплатите на служителите е отговор на решението на БСП да се разхожда сред народа. Вие си се разхождайте и си говорете за избори, ние ще повишим заплатите на тези, от които изборите зависят – нещо ей толкова просто и ясно е аргументът за увеличението на бюджетните заплати. И този аргумент е политически, не икономически. Ето впрочем за колко бройки става дума, когато си говорим за бюджетни заплати. 132 648 служители работят в централната (98 663 души) и териториалната (33 985) администрация. Най-високата заплата е на главен секретар на ведомство, около 2 150 лв. Най-ниски заплати получават редовите специалисти – 630 лева. Изключение е, ако служител не разполага със служебен компютър. Но по-впечатляващо от това е оборудването на служителите с телефони. Заетите само в изпълнителната власт разполагат с 457 967 телефонни номера, почти поравно разделени между фиксирани и мобилни телефони. През 2016 година чиновниците са говорили по телефоните за 20 милиона лева. Но ако си мислите, че това е помогнало за въвеждането на информационните технологии в работата на служителите, не сте прави – 64,76 процента от администрациите нямат системи за управление на документи, потоци и съдържание през интернет, а 44,36 процента нямат система за управление на база данни. Затова пък в сравнение с 2015 година служителите сега разполагат с 100 000 бройки повече мобилни телефони. Сред тези красноречиви числа Иван прочита, че незаетите щатни административни бройки са 5 840. Дали пък да не стане служител като Стоян? Ще му купят поне един мобилен телефон, ще му дадат компютър, ще му увеличат заплатата с 10 процента. Само че колко дълго ще продължи това, мисли си Иван и още повече си мисли ще продължи ли изобщо след края на европейските фондове. И решава, че по-перспективното е да емигрира. Така емигрантите в чужбина стават с един повече, безработните в страната с четирима повече, а градчето остава без най-вкусната си туристическа атракция.", "date": "2018.09.15", "title": "Чиновникът Стоян срещу предприемача Иван"}
{"url": "http://clubz.bg/73194-kak_nike_prevyrna_skandalna_reklama_v_pechelivsh_biznes_video", "text": "В началото нещата не изглеждаха никак добре. В първи дни на септември Nike даде главна роля на безработния играч по американски футбол Колин Каперник в рекламната си кампания по случай 30-годишнината на слогана Just do it (\"Просто го направи\"). Акциите на Nike паднаха с 3 пункта заради рекламата, разбунила Америка В следващите дни се развихри буря от недоволство срещу фирмата в социалните мрежи. Хиляди горяха, нарязваха или просто изхвърляха на боклука екипите си на Nike. Акциите на компанията паднаха с близо три пункта. Заговори се за трайни последици върху имиджа на гиганта, за пазарни загуби и т.н.     Колин Каперник е онзи същшят, който пред лятото на 2016 г. първи започна да не стои прав на химна преди началото на всеки двубой от професионалната Национална футболна лига (НФЛ) на САЩ, като протест срещу полицейското насилие над тъмнокожи и расовата дискриминация. През миналия сезон цели отбори последваха примера на куотърбека (този, който подава топката) и това доведе до политически и финансови трусове. А в средата на септември всичко изглежда коренно различно за Nike. Акциите й на борсата достигнаха рекордните в историята 83,47 долара. Предишното върхово постижение беше $83. Вече се говори, че кота \"90 долара\" е напълно постижима скоро. Това е така, защото продажбите на Nike отбелязват ръст от 20 процента в сравнение със същия период на миналата година, според \"Блумбърг\". Пазарната капитализация на компанията също е нараснала до над 133 милиарда долара. В САЩ горят екипи на Nike заради реклама със спорна звезда (СНИМКИ) Самата реклама, която е озвучена с гласа на Каперник и той се появява в края й, е сред най-популярните в социалните мрежи като брой харесвания, споделяния и достигнати потребители. За тези десетина дни Nike се е сдобила с около 170 000 нови последователи в инстаграм. Тя е №2 по гледания в същата социална мрежа, отстъпвайки само на рекламен спот за Световното по футбол през 2026 г., което САЩ ще приеме заедно с Канада и Мексико. Леброн участва във видеото, а също така Серина Уилямс и други популярни спортисти. В текста се казва, че Крал Джеймс надскочил дори баскетбола и от негова забивка в ученическите години видеото ни пренася към церемонията по откриването общественото училище в родния си град Акрон, Охайо, което звездата създаде наскоро. Много от големите щатски спортисти подкрепиха Каперник и Nike, дори онези, които нямат договори с фирмата.  Президентът Доналд Тръмп, които поведе публичното недоволство от колениченето по време на химна, зададе риторичен въпрос в туитър какво цели \"неясното послание\" на Nike и предрече мрачни времена за компанията.  Изданието опровергава Тръмп и за още нещо - прогнозите му за тотален срив в популярността на НФЛ и спад на тв рейтингите на мачовете. Това нямало да се промени докато играчите не започнат да зачитат химна. Спадът е налице, но анализатори твърдят, че телевизиите в Америка масово отчитат по-ниска гледаемост на всичките си програми и предавания. Сезонът в НФЛ започна миналата неделя и отделни играчи все още коленичеха на химна. В топ 5 най-гледаните тв предавания в целия ефир през седмицата са 5 мача от лигата. А Колин Каперник продължава да е безработен от пролетта на 2017 г., когато напусна \"Сан Франциско Фортинайнърс\". Той съди НФЛ заради това, че според него неправомерно е лишен от правото на труд. Нито един клуб не иска да го вземе дори като резерва. В САЩ горят екипи на Nike заради реклама със спорна звезда (СНИМКИ)", "date": "2018.09.15", "title": "Как Nike превърна скандална реклама в печеливш бизнес (ВИДЕО)"}
{"url": "http://clubz.bg/73146-eto_gi_novite_pobediteli_v_igrata_na_sp_%E2%80%9Eklub_z%E2%80%9C", "text": "Вече са ясни победителите в последната игра на списание „Клуб Z“. През август голямата награда бе осигурена от SLIM PASTA – пет продукта за отслабване и електронна книга с готварски рецепти. За да получат наградите си, късметлиите, които спечелиха, е достатъчно да изпратят съобщение във   или на   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица.", "date": "2018.09.15", "title": "Ето ги новите победители в играта на сп. „Клуб Z“"}
{"url": "http://clubz.bg/73149-zapochva_novata_igra_na_sp_%E2%80%9Eklub_z%E2%80%9D", "text": "Новият брой на списание „Клуб Z” вече е на пазара. Можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. Този път наградите са осигурени от любимото ви списание. Печелившите ще бъдат изтеглени на 15 октомври 2018 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2018.09.15", "title": "Започва новата игра на сп. „Клуб Z”"}
{"url": "http://clubz.bg/73195-shefyt_na_gdbop_da_se_izvinq_na_jurnalistite_seriozno_li_me_pitate", "text": "Полицаите, които са задържали разследващия журналист от „Биволь” Димитър Стоянов и румънския му колега Атила Биро, са били на секретен пост и не са знаели, че журналистите ще идват на местопроизшествието. Това обясни в предаването „Тази събота” по bTV директорът на ГДБОП Ивайло Спиридонов. Журналистите бяха задържани край Радомир в нощта на четвъртък срещу петък, докато работят по разследване за злоупотрела с еврофондове, свързано със строителната фирма „Джи Пи Груп”. Случаят \"Биволъ\": вместо лошите пернишката полиция арестувала жалбоподателите Ивайло Спиридонов заяви тази сутрин, че служителите на МВР не са възпрепятствали журналистическо разследване и полицаите са си изпълнили задълженията както трябва. Шефът на ГДБОП обясни, че след като на 13 септември са получили точната локация на документите, които се унищожават, на мястото е изпратен автопатрул от Перник. В същото време главният редактор на „Биволь” Атанас Чобанов е подал информация, че отново се пълни друг автомобил с такива документи и най-вероятно ще тръгне към мястото. СДС: Арест на журналисти е срамно петно за европейска и натовска държава „Поради което направихме организация колегите от Перник да застанат на т. нар. секретен пост, който изненада въпросните господа”, обясни Спиридонов. Арестуваните журналисти са пуснати след \"нощ с белезници насред полето\" Шефът на ГДБОП няколко пъти повтори, че не дължи извинение на никого. Димитър Стоянов твърди, че от ГДБОП са знаели, че журналистите също се движат натам. Спиридонов обаче отрече. „Каква работа имат тези журналисти да се намират на мястото, нали са подали на нас информацията? Българските служби за сигурност ли работят или журналистите? Оставам с впечатлението, че искате при българските служители на МВР и българските граждани най-вече да създадете усещането, че журналистическата гилдия е нещо повече от тях”, заяви шефът на ГДБОП. Цялата работа е  , продължи Спиридонов. СДС: Арест на журналисти е срамно петно за европейска и натовска държава Арестуваните журналисти са пуснати след \"нощ с белезници насред полето\"", "date": "2018.09.15", "title": "Шефът на ГДБОП: Да се извиня на журналистите? Сериозно ли ме питате?"}
{"url": "http://clubz.bg/73196-kogato_humoryt_ne_e_vulgaren", "text": "Сатирата в най-популярното токшоу в родния телевизионен ефир често се налага да върви с червена точка. Сега българският зрител ще се завърне към хумора, който не е вулгарен – по БНТ1 тръгва Шоуто на Греъм Нортън. И ще се излъчва всяка неделя от 19 ч. В първото му издание този уикенд в студиото на ирландския комик ще видим Харисън Форд, Райън Гослинг, Рийз Уидърспун и Марго Роби. Ще си припомним колко забавно е извън злободневието на политиката – Харисън Форд ще сподели как ступва колегата си Гослинг на снимачната площадка и след това опитва да му се извини с бутилка уиски в ръка, а Рийз Уидърспун ще изпълни ритуал, предназначен за доброволец в снимачния екип. На Марго Роби вероятно няма да ѝ бъдат спестени въпросите за #MeToo, както и обвиненията в секстормоз срещу самата нея. А музикалните гости ще ни върнат към славното си минало – дамското трио „Бананарама“. Шоуто, което има милиони зрители по цял свят, стартира през 2007 г. по Би Би Си 2, след две години преминава в ефира на Би Би Си 1. Дотук продукцията има 24 сезона и 370 епизода. Греъм Нортън е популярен ирландски комик, петкратен носител на наградата „Бафта“ за своето шоу. Той е и коментатор на Би Би Си на музикалния конкурс „Евровизия“. В допитване на Би Би Си през 2004 г. заема осмо място сред най-влиятелните личности в британската култура. Началото е винаги със скеча „Нека шоуто започне”, последван от хумористичен обзор на водещия с темите на деня, както и забавни портрети на гостите в предаването, които се разполагат на обичайното диванче. По време на шоуто често се търсят мнения на хора от публиката, цитират се и коментари от социалните мрежи. Преди финала ще видим рубриката „Това е всичко, за което имаме време“, в която участник заема „червения стол“ и разказва забавна история. Ако Нортън и гостите му се отегчат, комикът дърпа ръчка, a столът „катапултира“ разказвача.", "date": "2018.09.15", "title": "Когато хуморът не е вулгарен"}
{"url": "http://clubz.bg/73207-gerb_s_dve_nominacii_za_transporten_ministyr", "text": "Две са номинациите на ГЕРБ за нов министър на транспорта. Това каза пред журналисти в Пловдив Цветан Цветанов, председател на Парламентарната група на ГЕРБ и заместник-председател на партията, предаде „Фокус”. Манолев няма да е министър на транспорта, плаши със съд заради публикации Кандидатурите ще бъдат обсъдени в понеделник, 17 септември, на Коалиционен съвет. Засега имената на номинираните се пазят в тайна. Те ще бъдат обявени публично едва след като бъдат обсъдени с коалиционните партньори. По думите на Цветанов и двете кандидатури са достатъчно добре подготвени и отговорят на изискванията и предизвикателствата, които стоят в областта на сектор „Транспорт”. Шефът на парламентарната група на ГЕРБ коментира и забавянето на президентския указ за освобождаване на главния секретар на МВР Младен Маринов, който е номиниран за министър на вътрешните работи. Румен Радев обвини правителството в лъжа за Ню Йорк Вторият човек в ГЕРБ подчерта, че в момента има излишък от 2,5 млрд. лв., непрекъснато се разкриват нови работни места и че от 2019 г. ще има увеличение с 10% на възнагражденията на работещите в бюджетния сектор. „Всички тези факти показват, че правителството е стабилно и се движим в правилната посока“, категоричен бе Цветанов. Румен Радев обвини правителството в лъжа за Ню Йорк", "date": "2018.09.15", "title": "ГЕРБ с две номинации за транспортен министър"}
{"url": "http://clubz.bg/73208-premieryt_na_chehiq_obqvi_che_nqma_da_izostavi_ungariq", "text": "Чешкият премиер Андрей Бабиш заяви в интервю за в. \"Право\", че не подкрепя засилващите се критики срещу Полша и Унгария от страна на ръководството на ЕС, предаде ТАСС. Мария Габриел се надява процедурата спрямо Унгария да продължи \"Унгарците и поляците могат да реагират по-добре на появата на възможни заплахи за демокрацията (в техните страни), отколкото депутатите от Европарламента или чиновниците в Брюксел\", подчертава премиерът. Унгария ще оспорва искането да бъде лишена от право на глас Чешкият премиер заяви, че основната заслуга ЕС да се откаже от квотата за разселване на мигранти е негова. Премиерът подчерта, че Чехия няма да приеме нито един бежанец, дори и сирийски сирачета, преминали нелегално в ЕС. Той разкритикува ЕС за мудността в затягането на миграционна политика и заяви, че бежанците трябва да се депортират в страните, от които произхождат, и там да им се оказва ефективна помощ.  Той отбеляза, че Чехия проявява солидарността си чрез финансова и медицинска помощ, доставяна директно в Сирия и други кризисни зони. Политиката на Чехия е ясна, \"няма да приемем и един-единствен бежанец\", посочи премиерът. Бабиш добави, че като премиер му е особено интересно да се занимава с външнополитически въпроси. В резолюцията за Унгария, приета в сряда на сесията на Европарламента в Страсбург се казва, че Будапеща нарушава чл. 2 от Договора за ЕС, според който съюзът \"се основава на ценностите на уважение към човешкото достойнство, свободата, демокрацията, равенството, върховенството на закона и спазването на правата на човека, включително на лица, принадлежащи към малцинствата\". Ако някоя от страните в ЕС се отклони от тези принципи, влиза в сила чл. 7 от договора, който позволява на Съвета на ЕС да прекрати редица права на държавата нарушител в европейските институции. На практика това може да лиши Унгария от право на глас в Съвета на ЕС. Унгария ще оспорва искането да бъде лишена от право на глас", "date": "2018.09.15", "title": "Премиерът на Чехия обяви, че няма да изостави Унгария"}
{"url": "http://clubz.bg/73152-kniga_sluhove_i_rifove_na_malkylm_okolo_acdc", "text": "Удивително е, но около живите рок фосили AC/DC ври и кипи. Първата голяма инжекция  дойде с контролирано изпуснатото информация, че новият албум ще съдържа рифове, записани приживе от Малкълм Йънг. Той ни напусна през ноември, 2017 г., но в последните години не бе с бандата поради тежка деменция, а другите от вечните \"момчета\" признаха, че накрая е учел преди всеки концерт репертоара като чисто нов. Погребаха Малкълм Йънг с шотландски гайди (ВИДЕО) Та, докато брат му Ангъс Йънг и Аксел Роуз разтърсват касичката за пари, самото появяване на замъглени кадри от студио във Ванкувър с... нещо като Брайън Джонсън и нещо като Фил Ръд (абе, той не е ли в затвора?!?) беше с ефекта на взрив от TNT Народът изпадна в истeрия. После дойде ред да се види в кадър дългогодишният звукоинженер и продуцент на AC/DC Майк Фрейзър - и той в компанията на своите приятели от групата в Warehouse Studio. Това стана ясно от поредна снимка, появила се в интернет. Фрейзър смесваше и отговаряше за звученето на няколко албума на AC/DC, включително последните три записа - Stiff Upper Lip, Black Ice и Rock Or Bust. И трите албума бяха записани в Warehouse Studio. Преди това \"неволно\" на кадър се появи и Ангъс с племенника си Стиви. AC/DC ще записва албум с Аксел Роуз, следва ново турне Явно AC/DC са в пълен комплект, а присъствието на четирима души от бандата в студиото Warehouse Studios, където записаха последните си три албума, може да се тълкува доста еднозначно, писаха медиите. Сякаш отвсякъде мирише на тлъсти зелени долар..., пардон - на творчески новини. За капак нова книга за AC/DC, която обхваща годините на легендарния вокалист Бон Скот в бандата,   анонсираха световните медии само преди дни. Книгата се нарича „AC/DC 1973-1980: The Bon Scott Years“ и е написана от Джеф Аптър и дори вече се продава \"на зелено\" за по 25 щатски долара. „За феновете и критиците, годините от 1973-а до 1980-а – ерата на Бон Скот – са най-значимите от цялата петдесетгодишна кариера на AC/DC“, пише в представянето на проекта, цитиран от Zrock. Книгата е пълна с редки снимки и страхотни случки, документирайки всички ключови събития от това бурно време. Бивши членове на AC/DC с турне в памет на Бон Скот Същевременно няколко членове на някогашния състав на AC/DC също стартираха световно турне. И това, ако не е истинска мания, зраве му кажете! AC/DC ще записва албум с Аксел Роуз, следва ново турне Бивши членове на AC/DC с турне в памет на Бон Скот", "date": "2018.09.15", "title": "Книга, слухове и рифове на Малкълм около AC/DC"}
{"url": "http://clubz.bg/73200-rumen_radev_obvini_pravitelstvoto_v_lyja_za_nyu_jork", "text": "Президентът Румен Радев съобщи в Казанлък, че дадените обяснения от Министерския съвет по повод това кой ще представлява България на Общото събрания на ООН в Ню Йорк, не отговарят на истината, съобщи „Фокус“. Държавният глава прие почетния строй на първия Национален събор на запасното войнство в местността Крънска кория край Казанлък. Защо Борисов, а не Радев ще ръководи делегацията пред ООН в САЩ „Проблемът изобщо не е дали ще ходи президентът или премиерът, проблемът е дали се спазва законът, как се вземат решенията, дали се спазва духът на Конституцията“ За първи път от 2010 г. насам премиерът Бойко Борисов ще води делегацията на България в ООН, защото предвид изминалото европредседателство било добре министър-председателят да представлява страната на сесията на Общото събрание в Ню Йорк, обясни вчера министърът на външните работи Екатерина Захариева. Събитието е от 18 септември до 5 октомври, като се очаква и среща на Борисов с президента на САЩ Доналд Тръмп. Захариева: Борисов, а не Радев, отива в Ню Йорк заради... председателството Досега България беше представлявана от президента на този форум – миналата година в Ню Йорк бе Румен Радев, а преди това пътуваше Росен Плевнелиев. Решението на Министерския съвет България да бъде представена от премиера предизвика напрежение с администрацията на президента. Представители на правителството твърдят, че е имало консултации с екипа на Радев, от там обаче отричат. Румен Радев обясни още, че няма как да подпише указ за освобождаването на главния секретар на МВР Младен Маринов, който е номиниран за вътрешен министър, „при положение, че няма съгласуване, което законът изисква за всеки проект на акт, който съдържа предложение за указ“. Липсата на такъв указ бе посочена като причина гласуването на промените в правителството в Народното събрание да бъде отложено с един ден. След това номинираният за транспортен министър Александър Манолев се оттегли и гласуването отново беше отложено за след съвета на коалицията, който е насрочен за понеделник. Захариева: Борисов, а не Радев, отива в Ню Йорк заради... председателството", "date": "2018.09.15", "title": "Румен Радев обвини правителството в лъжа за Ню Йорк"}
{"url": "http://clubz.bg/73197-precheshe_li_naistina_lipsata_na_prezidentski_ukaz_na_smqnata_na_ministri", "text": "Можеше ли Народното събрание да гласува внесените от премиера Бойко Борисов промени в Министерския съвет и без преди това президентът Румен Радев да е подписал указ за освобождаване на кандидата за министър на вътрешните работи Младен Маринов от поста главен секретар в МВР? Въпросът е актуален, след като планираният ремонт на правителството бе отложен в четвъртък по искане на управляващите от ГЕРБ с един единствен мотив - липсата на указ на държавния глава.  Конституцията и законодателството обаче по никакъв начин не възпрепятстват избора на Младен Маринов за министър преди формалното му освобождаване от висшия административен пост в силовото ведомство.  Това е мнението на конституционалисти, които Клуб Z потърси за мнение. Тази теза сподели пред БНР и професорът по конституционно право и бивш служебен премиер в кабинет, назначен от Росен Плевнелиев Георги Близнашки. Той припомни, че за разлика от други европейски страни, в България няма изискване за неизбираемост на хора, заемащи пост в държавната администрация, на политически позиции, каквато е тази на министъра. Освен това, макар да няма срок, в който президентът да подпише предложението на Министерския съвет за указ, той няма друг ход, освен да го подпише. Според самия президент пречка към момента е само това, че не е имало съгласуване на предложението от страна на правителството, каквато е процедурата. Според неофициалната информация към момента - очаква се указът да е факт до дни. Румен Радев обвини правителството в лъжа за Ню Йорк Още по-любопитното е, че дори един от юристите в ГЕРБ - депутатът Димитър Лазаров, заяви в прав текст пред БНТ, че ако Народното събрание беше гласувало министерските оставки и новите министри въпреки отсъствието на указ на президента, то Маринов не би попаднал в ситуация на \"несъвместимост\". С други думи - и той е на мнение, че липсата на указ не беше пречка за осъществяване на министерските рокади, планирани от самите управляващи за миналия четвъртък. Друг е въпросът, че в същия ден и един от кандидат-министрите - Александър Манолев, предложен за мястото на Ивайло Московски, се отказа.  Манолев няма да е министър на транспорта, плаши със съд заради публикации В чл. 110 от основния закон е записано на какви условия трябва да отговаря кандидатът за министър в българското правителство, преди да бъде подложено името му на гласуване от Народното събрание. Ето го и текстът:  Ето какви са условията за народни представители в чл. 65 на конституцията: С други думи - Младен Маринов, дори формално неосвободен от поста главен секретар на МВР, отговаря на условията да бъде избран за министър. Темата за несъвместимостта се третира в новия закон срещу корупцията и предотвратяване на конфликта на интереси. В него (както и в стария закон, който стана част от настоящия - б.р.) срокът за предприемане на действия за отстраняване на обстоятелства, които водят до несъвместимост с работата на дадена политическа ипи публина позиция, е 1 месец. В случая действие по освобождаване на Маринов като главен секретар на МВР - искането към президента да издаде указ - вече е факт. Реализацията на това формално обстоятелство пък е въпрос на време.  По темата за несъвместивостта има и няколко решения на Конституционния съд, припомниха юристи. Остава въпросът защо от ГЕРБ използваха формално липсващия указ, за да отложат ремонта на кабинета със седмица. Според депутата Лазаров - това било \"жест на етика\" от страна на ГЕРБ към държавния глава - да бъде изчакан да подпише.  Манолев няма да е министър на транспорта, плаши със съд заради публикации", "date": "2018.09.15", "title": "Пречеше ли наистина липсата на президентски указ на смяната на министри?"}
{"url": "http://clubz.bg/73193-noviqt_biznes_na_makron", "text": "Чашите с кралски символи и портрети са отколешна традиция за Великобритания, а Белият дом продава сувенири от десетилетия. Сега Франция се включва в тази традиция - Елисейският дворец започна да предлага чаши и ключодържатели с президентските и френски символи за първи път, предаде Ройтерс.  Продажбата на такива сувенири е разрешена от президента Еманюел Макрон, чийто лик е на плакат, който се предлага на феновете на президента и туристите за 9,90 евро (11,60 долара). От   могат да се купят фланелки, часовници, тефтери, чанти и химикали, като някои са на цени, които могат да накарат купувачите да се позамислят: синя тениска с избродирана дума \"президент\" струва например 55 евро. Решението президентската марка да се използва за търговски цели е взето преди месеци, но продажбата започва в момент, когато 40-годишният френски президент отчита спад на доверието до 23 процента или под равнището на предшествениците му в същия момент от управлението им. Не е ясно дали портретът му на плакатите и чашите ще бъде приет положително от гласоподавателите. Мнозина го обвиняват, че полага особени грижи за богатите, а стилът му на управление е по-подходящ за монарх. Франция по традиция има резервирано отношение към маркетинга, свързан с президентството, като Макрон заяви след избирането си, че възнамерява да върне високия статут на този пост. Някои от предлаганите стоки са със съвсем всекидневна употреба, включително кожени ключодържатели с малка ивичка в червено, бяло и синьо за 29 евро, чаша с лика на Макрон за 24,90 евро и платнена пазарска чанта с надпис \"ELYSEE\" за 15 евро. Най-скъпата вещ е позлатена с 14-каратово злато гривна за 250 евро, за която има избор дали да изобразява надписа \"свобода\", или \"братство\" или пък \"равенство\".  Всички стоки са произведени във Франция, информира сайтът, като част от приходите ще отиват за поддръжката 300-годишния Елисейски дворец. Освен традиционните сувенири като паметни монети и знамена, Франция не би била Франция, ако не предложи и типични френски вкусотии, някои от които са закачка с името на Макрон. За 19,50 евро ценителите на лакомствата могат да си купят кутия със седем типични слепени курабийки \"макарон\" в червено, синьо и бяло. ", "date": "2018.09.15", "title": "Новият бизнес на Макрон"}
{"url": "http://clubz.bg/73199-mariq_gabriel_se_nadqva_procedurata_sprqmo_ungariq_da_prodylji", "text": "Еврокомисарят Мария Габриел изрази очакване процедурата спрямо Унгария да продължи, както е зададена от Европейския парламент. Тя коментира темата пред радио „Фокус“. Казусът „Унгария“ е поредното доказателство, че европейските демократични принципи и ценности не са даденост и трябва да ги отстояваме, каза още еврокомисарят. Европарламентът даде зелена светлина за лишаването на Унгария от глас Така Мария Габриел се солидаризира с мнозинството в Европейския парламент, което прие доклад за нарушаване на европейските ценности в Унгария и даде зелена светлина за лишаването на страната от право на глас в ЕС. Бившите ѝ колеги – евродепутати от ГЕРБ, обаче гласуваха срещу тази процедура, като само Ева Мейдел се въздържа. Как гласуваха българските евродепутати за Унгария? 5 на 8 \"за\" Орбан „Дали става въпрос за Унгария или за друга страна, важното е, че това за ЕС е една червена линия. Не трябва да горим мостове – голямото предизвикателство е Европа да остане обединена, за да може да отстоява своето място на международната сцена. Процедурата изисква единодушие и е нормално по пътя за крайното решение да се чуе гласа на всяка държава членка, както и на различните политически групи в Европейския парламент. Това е най-демократичното в един обществен дебат“, каза Габриел. Как гласуваха българските евродепутати за Унгария? 5 на 8 \"за\" Орбан", "date": "2018.09.15", "title": "Мария Габриел се надява процедурата спрямо Унгария да продължи"}
{"url": "http://clubz.bg/73198-sds_arest_na_jurnalisti_e_sramno_petno_za_evropejska_i_natovska_dyrjava", "text": "Първата политическа сила, която реагира на скандала със задържаните разследващи журналисти, е извънпарламентарният Съюз на демократичните сили (СДС). Синята партия разпространи позиция, с която „настоява за пълна прозрачност от страна на отговорните институции по случая с арестуваните край Радомир журналисти от България и Румъния\". Двамата журналисти са били задържани за няколко часа в нощта на четвъртък срещу петък на полето до Радомир, а по-късно отведени и до полицейското управление. Те са били на мястото, където са унищожавани документи, свързани с тяхно разследване за злоупотреби с европейски средства. Случаят в Радомир е пореден удар срещу медийната свобода Журналистите са информирали предварително МВР за данните, които също са отишли на място, но са задържали... жалбоподателите. Случаят \"Биволъ\": вместо лошите пернишката полиция арестувала жалбоподателите Вчера задържането бе осъдено и от омбудсмана Мая Манолова. Парламентарните политически сили засега не са реагирали. Шефът на ГДБОП: Да се извиня на журналистите? Сериозно ли ме питате? Първоначално шефът на ГДБОП Ивайло Спиридонов се извинил на главния редактор на „Биволь“ Атанас Чобанов, но тази сутрин в ефира на бТВ каза, че няма за какво да се извинява. Случаят \"Биволъ\": вместо лошите пернишката полиция арестувала жалбоподателите Шефът на ГДБОП: Да се извиня на журналистите? Сериозно ли ме питате?", "date": "2018.09.15", "title": "СДС: Арест на журналисти е срамно петно за европейска и натовска държава"}
{"url": "http://clubz.bg/73203-migranti_v_avstriq_podpaliha_kiliqta_si_predi_da_gi_deportirat", "text": "Група мигранти, очакващи депортиране от Австрия, запалиха пожар в затворническата си килия късно снощи. Има ранени, предаде ДПА. \n\tПетима афганистанци на възраст между 18 и 33 години и 30-годишен иракчанин са били приети в болница за интензивно лечение, съобщава австрийската агенция АПА. Тази снимка разтърси Австрия (ВИДЕО) Говорител на полицията каза, че следователите са намерили обгорено прощално писмо, което сочи, че може би мигрантите са извършили опит за самоубийство. Това предположение се подсилва от факта, че затворниците са се опитали да не допуснат в килията нито полицията, нито служители на затвора, след като предизвикали пожара. Той бил бързо изгасен, но заради гъстия дим други 40 затворници били преместени на безопасно място. Контролът бил възстановен с участието на 100 полицаи и 70 пожарникари. Не е ясно как е бил запален огънят, отбелязва ДПА.  Австрийски медии напомнят, че не за първи път затворници се опитват да опожарят килиите си. Има съобщения и за гладни стачки.", "date": "2018.09.15", "title": "Мигранти в Австрия подпалиха килията си преди да ги депортират"}
{"url": "http://clubz.bg/73201-kak_toprazuznavachyt_maasen_se_prevyrna_v_zaplaha_za_merkel", "text": "Драматичните събития от края на август и началото на септември т. г. в източногерманския град Кемниц разтърсиха Германия, потресоха Европа и света. Походи на неонацисти и десни радикали доведоха до сериозни сблъсъци, 35-годишен германец беше убит. Срещу насилието се възправиха хиляди граждани, последваха нови походи с искания да се сложи край на омразата и насилието. Дори вече има и издадена присъда срещу неонацист, вдигнал ръка в хитлеристки поздрав – 5 месеца лишаване от свобода и 2000 еввро глоба. Канцлерката Ангела Меркел остро осъди случилото се в Кемниц, нарече го “лов на вещици”. Шеф от службите опровергава Меркел за протестите в Кемниц Появи се и видео, на което се вижда как озлобени мъже преследват с крясъци и ругатни мигранти. Шефът на германското контраразузнаване (Федерална служба за защита на конституцията) Ханс-Георг Маасен. Без да изчака анализ на събитията и фактите, на 7 септември той даде смущаващо интервю за в. “Билд”. При случилото се в Кемниц не можело да се говори за лов на вещици, а краткото видеото не било автентично, а манипулирано. Последвала експертиза доказа точно обратното. Дори служители в контраразузнавателната служба не скриха възмущението си. Пожелал анонимност високопоставен служител в контраразузнаването и подчинен на Маасен заяви за “”Шпигел”: Позицията и прибързаните заключения на Ханс-Георг Маасен предизвикаха вълна от недоволство в цяла Германия. Политици от всички цветове с изключение на крайнодясната партия Алтернатива за Германия поискаха оставката на Маасен. Предишният лидер на социалдемократите и доскорошен външен министър Зигмар Гарбиел призова вътрешния министър Хорст Зеехофер незабавно да уволни Маасен: Същата позиция изрази и сегашната лидерка на съуправляващата в Берлин Германска социалдемократическа партия (ГСДП) Андреа Налес. Вън от съмнение е, че социалдемократите няма да отстъпят при искането за оставка или уволнение на Маасен. Ако това не стане, действително се задава опасност социалдемократите да напуснат широката коалиция и така да настъпи политическа криза. Твърдо зад Маасен е прекият му началник - вътрешният министър и лидер на баварския Християнсоциален съюз (ХСС) Хорст Зеехофер. Единствено той би могъл да уволни шефа на контраразузнаването. В опит да се намери решение в четвъртък заседаваха канцлерката Меркел, лидерката на социалдемократите Налес и Зеехофер. Поради договорка за секретност информация не достигна до обществеността. Че е бил труден разговор, говори фактът, че тримата са отложили взимане на окончателно решение по казуса Маасен за идния вторник. Леко успокоение внесе канцлерката Меркел. Вчера тя заяви от Вилнюс, където е на посещение, че няма опасност управленската широка коалиция да се разпадне. Но понякога човек не е пророк и в собствената си страна. Разбира се, че никой от управляващата коалиция не иска разпад на правителството. Никак обаче не е сигурно, че това няма да се случи. Според социологическо изследване на института Civey мнозинството е за уволнението на Маасен – 51,1 на сто от запитаните. Впечатляващи са резултатите при симпатизантите на партии. Над 80 на сто са за уволнението на Маасен сред избирателите на социалдемократите, зелените и крайната левица. Това е позицията и на 51 на сто от привържениците на десницата – ХДС и ХСС. Показателно е, че едва 5 на сто от симпатизантите на крайнодясната Алтернатива за Германия са за подобна мярка. Това е по-скоро в ущърб на Маасен, коментарът е излишен. Вариантите са три. Маасен подава оставка. Това обаче едва ли ще се случи поради липса на покаяние от негова страна. Освен това той безрезервно подкрепя началника си, вътрешния министър Хорст Зеехофер, който е крайно оспорван политик и министър. Макар засега да е изключено, но ако все пак Зеехофер уволни Маасен, това би означавало той да загуби втора битка срещу Меркел. Първата беше през април т. г. по бежанския проблем. Ако се стигне до сериозен сблъсък със съуправляващите в Берлин социалдемократи, които настояват за отстраняването на Маасен, по-вероятно е Зеехофер да посъветва шефа на контраразузнаването сам да подаде оставка. Третата възможност е Маасен да запази поста си. При такъв вариант има сериозна заплаха за ескалация на напрежението, което би довело до разпад на широката коалиция. Съуправляващите социалдемократи вече обявиха категоричната си позиция срещу оставането на Маасен начело на контраразузнаването. Изключено е да преразгледат решението си. В противен случай биха загубили доверието на поддръжници и избиратели – днес казваш едно, утре друго. Така вариантът Маасен да запази поста си е най-невероятен. Нито социалдемократите, нито десницата на Меркел и Зеехофер имат интерес от предсрочни избори. Ако управленската коалиция се разпадне, това ще е от полза единствено за Алтернатива за Германия. Според последните социологически изследвания не е изключено при нови избори тази евроскептична и крайнодясна партия да стане втора политическа сила. Това би било равносилно на политическа гибел за социалдемократите и реална заплаха за Германия като мотор на ЕС. Ето защо лидерите на управляващите в момента три партии – ХДС, ХСС и ГСДП, Ангела Меркел, Хорст Зеехофер и Андреа Налес ще направят всичко възможно да намерят решение по казуса Маасен. Трудно, но не невъзможно.", "date": "2018.09.15", "title": "Как топразузнавачът Маасен се превърна в заплаха за Меркел"}
{"url": "http://clubz.bg/73163-v_germaniq_se_gotvi_gorsko_vystanie_snimki", "text": "„Не сечете, а спасете!“, това е призивът, отправян от природозащитниците, загрижени да се запазят горите, които енергийният концерн РВЕ иска да ликвидира, за да разкрие нови мини за кафяви въглища. Поредната такава кауза, би казал някой, но мащабите в случая са значителни, както и вниманието, с което обществеността се отнася към въпроса. Гората „Хамбахер Форст“ е в околностите на град Юлих, недалеч от Аахен, площта й е 200 хектара, от които половината трябва да се изсекат в името на бизнес-интересите на РВЕ. Офанзивата обаче има сериозни противници, които сериозно са се заели да спрат изсичането на масивите. Вече от години се спотайват в гората, готови да поднесат най-различни видове изненади на полицаите, чието участие в операцията е неизбежно. Денят Х е първи октомври – тогава трябва да започне изсичането и колкото повече наближава набелязаната дата, толкова повече се изостря напрежението в „Хамбахер Форст“. Една намеса на съда би могла да преобърне нещата, но засега те вървят само в една посока – в съответствие с намеренията на РВЕ. Конфронтацията между окупаторите и полицията се ожесточава все повече и още отсега се говори, че се върви към най-голямата полицейска операция в следвоенната история на провинция Северен Рейн-Вестфалия. Гората е обявена от полицията за опасен район и преминаващите оттам могат да бъдат контролирани без наличието на конкретни подозрения - който навлезе в участъка, го прави на собствен риск. Шосетата около гората периодически се затварят, автомобилите се подлагат на проверки. Подобно на ъндърграунд-отпора по време на Виетнамската война, и в германската гора край Юлих бил прокопан цял лабиринт от тунели, където „въстаниците“ складирали оръжие, за да могат ефективно да се противопоставят на изсичането. Тази новина гръмна в медиите за кратко, преди да се установи, че става дума за поредния фейк, вдъхновен от необмислено полицейско изявление. При това този фейк не е единственият – на трети септември полицията представи пред медиите цял арсенал иззето оръжие, принадлежало на активистите (прашки, брадви, мачете). Ден по-късно вътрешното министерство на провинция Северен Рейн-Вестфалия призна, че въпросните предмети били иззети още през 2016 година и нямали връзка с актуалните събития. Оръжията били показани само като пример. Лабиринт няма, няма и оръжие, но противниците на изсичането са и изобретателни, и упорити, и нямат намерение да отстъпват. Пребивават в къщички по върховете на дърветата, откъдето се е случвало да замерят полицаите с камъни и коктейли „Молотов“, а при един от последните инциденти въстаник е уринирал върху органите на реда. Актуалната задача на органите е да свалят активистите от дърветата, за да освободят пространството за предстоящата сеч. Но за момента операцията върви всякак другояче, освен гладко, за уикенда е свикана поредната голяма протестна демонстрация – по ирония на съдбата точно тогава, когато германското Министерство на земеделието и горите отбелязва дните на гората и нейната ценност. Природозащитниците получават известна подкрепа от страна на местните жители – от близките села. Но в тях съвсем не всички са против изсичането на гората, тъй като мнозина са служители именно на РВЕ. „Дълго време ми беше безразлично. Но сега, с приближаването на края, ми се иска гората да се запази“, казва един от местните, който не желае името му да бъде цитирано.", "date": "2018.09.15", "title": "В Германия се готви горско въстание (СНИМКИ)"}
{"url": "http://clubz.bg/73202-angelkova_otchete_ryst_na_ruski_turisti_v_kozloduj", "text": "Козлодуй има голям потенциал да стане притегателен център за културно-исторически туризъм. По този начин общината ще има възможност да се превърне във все по-търсена и атрактивна туристическа дестинация за четири сезона. Това заяви министърът на туризма Николина Ангелкова по време на откриването на втория Фестивал на занаятите и изкуствата в Козлодуй, където тази година се очакват над 2000 посетители, съобщи пресцентърът на министерството. По време на посещението си в града министър Ангелкова е имала работна среща с кмета на общината Маринела Николова и двете са обсъдили „възможностите за развитие на регионалния туризъм“. От съобщението не става ясно дали забелязаният ръст на туристи от Русия е свързан с дейността на АЕЦ „Козлодуй“, която работи с руски технологии и изисква поддръжка от руски специалисти. Посочените годишни приходи от нощувки правят по около 80 лева на ден. Ето как продължава съобщението: „В Регистъра на туристическите атракции, създаден от Министерството на туризма по данни на българските общини, са включени 7 обекта от Козлодуй, сред които античните крепости Августа и Региана, корабът \"Радецки\", мястото на слизане на Ботевата чета на дунавския бряг, Аспаруховия вал, Матеевият геран и др. Ангелкова е добавила, че много перспективен за цялото дунавско крайбрежие, а и за община Козлодуй, е маршрутът \"Дунав Ултра\" - най-дългият за туристи велосипедисти у нас - 730 км по поречието чак до Черно море. Той свързва най-северозападната с най-североизточната част на страната и преминава през близо 90 населени места. На вторите годишни награди на Министерството на туризма през 2017 г. веломаршрутът спечели първо място в категория \"Иновация на годината\" в туризма. \"Пътят за устойчиво развитие на регионалния туризъм очевидно е правилен и ние като администрация ще насърчим всеки работещ проект за по-нататъшното му стимулиране. Принос за този напредък имат и събития като настоящия фестивал, който е сред новите туристически атракции в общината, но според мен има прекрасно бъдеще\", е допълнила министърът на туризма.“", "date": "2018.09.15", "title": "Ангелкова отчете ръст на руски туристи в Козлодуй"}
{"url": "http://clubz.bg/73188-sluchaqt_v_radomir_e_poreden_udar_sreshtu_medijnata_svoboda", "text": "До този момент няма официално становище, такова се очаква. Благодарение на активните действия на българското гражданско общество и намесата на румънските власти двамата журналисти - Димитър Стоянов от \"Биволь\" и Атила Биро от Rise Project Romania - са били пуснати рано тази сутрин. За щастие полицията е успяла да изземе документите, които е трябвало да бъдат изгорени и така да ги спаси от унищожение. Чакат се изявления както от двамата журналисти, така и от отговорните български власти.    Случилото се засега се тълкува по два начина: или на двамата е трябвало да им бъде попречено да съберат доказателства и да информират обществото, че важни улики за корупция се унищожават.  АЕЖ: Журналисти арестувани, докато правят разследване. МВР мълчи Или пък хората, които стоят зад изгарянето на въпросната документация, са активирали своя си мрежа, а полицаите, пристигнали на място, всъщност не са знаели, че двамата са журналисти и че случаят ще се раздуха.  Разследване на \"Биволь\" разкри случаи на корупция с консултантски фирми, участващи в проекти с европейско финансиране. Става въпрос за големи обществени поръчки - например за изграждане на пътища, водопроводи и други. Вършени са неща, които не се вписват в никакви антикорупционни стандарти. И за всичко това има доказателства, които сега е трябвало да бъдат унищожени. Можем да предположим, че някои от въпросните консултантски фирми са близки до хора от правителството, респективно до кръгове, свързани с управлението. Виждали сме как в миналото корупционни схеми изобщо не са били разследвани, когато в тях са били замесени и хора от властта. В България има систематична корупция на много и различни нива. Арестуваните журналисти са пуснати след \"нощ с белезници насред полето\" И борбата срещу нея е много трудна. Проблем в случая е и това, че за да се задействат европейските институции, трябва да бъде подаден сигнал от съответната страна. А такъв от България няма. Една от най-съществените причини за това е наличието на систематична корупция и предполагаемото участие в тези корупционни схеми на хора, близки до властта. Освен това искам да припомня, че България е страната в ЕС с най-лоши показатели за медийна свобода и с най-голяма медийна концентрация. Повечето собственици на медии просто нямат интерес да се шуми по тези теми. В България посегателствата срещу медийната свобода не са спирали. Затова и в последната класация на \"Репортери без граници\" страната е поставена на 113-о място. Това е само поредният удар срещу свободата на медиите. Но все пак е добре, че е имало журналисти на това място, иначе тези документи едва ли щяха да бъдат спасени и вероятно щяха да бъдат изгорени. Арестуваните журналисти са пуснати след \"нощ с белезници насред полето\"", "date": "2018.09.15", "title": "Случаят в Радомир е пореден удар срещу медийната свобода"}
{"url": "http://clubz.bg/73191-kitaj_testva_5g_mobilna%C2%A0mreja_v_17_grada", "text": "Китайският мрежови оператор Чайна телеком (China Telecom) обяви началото на тестове на мрежа пето поколение 5 Джи (5G) в 17 града в страната, предаде ТАСС. Според съобщение на компанията тези мерки са насочени към ускоряване на пускането в експлоатация на технологията в Китай. Ръководителят на компанията Ян Цзе, цитиран от вестник \"Чайна дейли\", уточни, че целта на тестовете е \"да се даде импулс и да се осигури лидерството на компанията в надпреварата за комерсиализацията на технологията\". Сроковете и градовете, в които ще се състои тестовото пускане на мрежата, не се посочват. По думите на Ян Цзе Чайна телеком също така планира да създаде иновативни центрове 5 Джи за ускорено изследване и разработка в сферата на комуникационните технологии от това поколение. Според прогнозите на консултантската компания Ърнест и Янг (Ernst & Young - EY) до 2025 година в Китай ще има над 576 милиона ползватели на 5 Джи мрежата, което е над 40 процента от общия брой на ползвателите в света.  Освен Чайна телеком активно разработват 5 Джи мрежата в Китай и други китайски оператори като Чайна мобайл (China Mobile) и Чайна юником (China Unicom).", "date": "2018.09.15", "title": "Китай тества 5G мобилна мрежа в 17 града"}
{"url": "http://clubz.bg/73192-zashto_shekspir_ne_haresval_monarhiqta", "text": "Опитите на официални информатори на британската корона да получат пари от бащата на Уилям Шекспир (1564 -1616), вероятно са определили отношението на английския драматург към властта и аристокрацията, съобщи в. \"Гардиън\", позовавайки се на документи, намерени в британския Национален архив. Бащата на драматурга - Джон Шекспир, се е занимавал с производство и търговия с кожени изделия, бил е член на градския съвет и магистрат. Новооткритите документи обаче показват, че от 1569 г. до 1572 г. той е имал финансови проблеми и е бил обвиняван, че незаконно е давал на заем пари и търгувал с вълна. Проблемите му продължили до около 1583 г. , когато синът му Уилям е бил на 19 години. На негово име е бил записан дълг от 132 лири (равняващи се на днешни 20 000 лири). Това го е поставяло под опасност да бъде задържан и е уронвало репутацията му.  Събитията от този период са определили отношението на Уилям Шекспир към властта и морала, убедена е изследователката Кети Меър. То се проявява в пиеси като \"Макбет\" и \"Крал Лир\". По онова време той е учел латински текстове от Овидий, Хораций, Ливий и Тацит, които са \"скърбели за изчезването на републиканските добродетели и настъпилия морален упадък на политическия живот по времето на императорите\". Това е съвпадало с впечатленията на Уилям Шекспир от действителността и случващото се с баща му.", "date": "2018.09.15", "title": "Защо Шекспир не харесвал монархията"}
{"url": "http://clubz.bg/73189-uraganyt_floryns_ubi_petima_v_karolina_i_prichini_epichni_navodneniq", "text": "Петима души загинаха, след като ураганът \"Флорънс\" удари източното крайбрежие на САЩ в Северна и Южна Каролина, изтръгвайки дървета, причинявайки преливания на реки, наводнения и прекъсвания на електроснабдяването, предаде Ройтерс. Стихията настъпва на фронт от 350 мили (560 километра) и в двата щата и макар да беше понижена от ураган в тропическа буря, властите очакват да залее повечето от региона с вода. Тридесетхилядното градче Бърн в Северна Каролина беше изцяло наводнено. В четвъртък \"Флорънс\" беше ураган от трета степен по скалата на Сафир-Симпсън с ветрове, духащи със скорост 120 мили (192 километра) в час. В петък, когато стигнаха над сушата, скоростта им спадна до равнището на тропическа буря, но донесоха валежи между 76 и 100 литра на квадратен метър по югоизточния бряг на Северна Каролина и по североизточния бряг на Южна Каролина. Електроснабдителните компании смятат, че близо 2,5 милиона души са останали без ток, а над 22 600 души бяха приютени в 150 места за временно подслоняване. Очаква се бурята да засегне общо 10 милиона души.", "date": "2018.09.15", "title": "Ураганът \"Флорънс\" уби петима в Каролина и причини \"епични\" наводнения"}
{"url": "http://clubz.bg/73190-ruskata_cyrkva_kysa_s_konstantinopol_zaradi_kievskata_patriarshiq", "text": "Руската православна църква обяви, че къса част от връзките си с Константинополската патриаршия, която тя упреква заради това, че иска да признае автокефалията на една от Украинските православни църкви, която е независима от Москва, предаде Франс прес. В Украйна има църква, свързана с Москва, и църква, която е предана на Киевската патриаршия, самопровъзгласила се след независимостта на страната през 1992 г. и която не е призната досега от нито една православна църква по света, отбелязва Франс прес. Вселенският патриарх пак вбеси Кирил - обеща Украинска и Македонска църква Константинополският патриарх Вартоломей не е обявил официално решението си за признаване на автокефална църква в Украйна, но тази перспектива, която би позволила на Украйна да се освободи от религиозното попечителство на Русия над част от поклонниците, е нетърпима за Московската патриаршия, отбелязва Франс прес. През септември Константинополската патриаршия прати двама емисари в Киев, което породи гнева на Руската патриаршия. Той даде днес пресконференция след обявяването на две решения на Светия синод на Русия. Първо Светият синод обяви в комюнике, че Московската патриаршия няма да участва повече в епископалните събирания, комисии и структури, председателствани от представители на Константинополската патриаршия. Второ в литургиите си църквите под контрола на Москва няма да се молят повече за Константинополския патриарх. Вселенската патриаршия започна процедура за автокефалия на Украинската православна църква Според Иларион тези решения могат да се оприличат на \"скъсване на дипломатическите отношения\" между двете патриаршии. Московската патриаршия бе заплашила да скъса напълно с Константинополската, ако тези \"антиканонични дейности\" продължат. Руският патриарх Кирил, смятан за съюзник на президента на Русия Владимир Путин, се противопоставя твърдо на искането за независимост на Киевската патриаршия, която не е призната, но е подкрепяна от проевропейките украински власти. ДС планирала да опожари Вселенската патриаршия в Истанбул Светият синод на Руската православна църква предлага да се инициира всеправославно обсъждане по ситуацията с възможността за предоставяне на автокефалия на Киевската патриаршия от страна на Константинополската патриаршия, това съобщи още днес митрополит Иларион, предаде ТАСС. По негово мнение обсъждането на ситуацията с представители на всички местни православни църкви ще помогне за преодоляване на нов разкол в православния свят. Вселенската патриаршия започна процедура за автокефалия на Украинската православна църква ДС планирала да опожари Вселенската патриаршия в Истанбул", "date": "2018.09.15", "title": "Руската църква къса с Константинопол заради Киевската патриаршия"}
{"url": "http://clubz.bg/73187-losha_novina_za_trymp_manafort_shte_sytrudnichi_na_specprokurora", "text": "Бившият ръководител на предизборната кампания на Доналд Тръмп - Пол Манафорт, призна вината си пред федерален съдия по две обвинения и прие да сътрудничи със специалния прокурор Робърт Мълър, предадоха световните агенции. \n\tМанафорт призна вината си по обвинения в престъпен сговор срещу САЩ и във възпрепятстване на правосъдието, отбелязва Франс прес. Робърт Мълър пък разследва евентуално съглашателство между хора от предизборната кампания на Тръмп и Русия, припомнят агенциите. Пол Манафорт, ръководил кампанията на Тръмп, застава пред съда Манафорт, 69-годишен бивш лобист, вече бе признат за виновен през август по друго дело за банкови и данъчни измами, гледано в щата Вирджиния. Това, че Манафорт призна сега сам вината си, ще му позволи да избегне нов продължителен и скъпоструващ процес, който може да постави в неудобно положение и самия Тръмп в навечерието на парламентарните избори през ноември, отбелязва Франс прес. \n\tБелият дом обаче побърза да увери, че решението на Манафорт няма нищо общо с президента или неговата \"победоносна президентска кампания през 2016 г.\" Споразумението за сътрудничество на Манафорт със службите на прокурора Мълър е важен обрат, тъй като бившият директор на кампанията на Тръмп от година оспорваше обвиненията. Това е обаче лоша новина за обитателя на Белия дом, който не спира да говори за \"лов на вещици\". Този негов аргумент е все по-отслабен от напредъка в разследванията на Мълър, отбелязва Франс прес. В какво е обвинен Манафорт и каква е връзката му с Русия За момента Мълър не успя да докаже съглашателство между Москва и членове от екипа на Тръмп. Той обаче постигна няколко осъдителни присъди или ангажименти за сътрудничество от страна на бивши сътрудници на Тръмп. \n\tСпоред документите, предадени в съда по сегашното разследване срещу Манафорт, първоначалните седем обвинения бяха сведени до две, по които той пледира днес виновен, посочва Франс прес. Според Ройтерс и ТАСС сега Манафорт може да получи до 10 години затвор по обвиненията, за които той призна вината си, предава БТА. \n\tМанафорт, бивш влиятелен политически консултант, бе признат за виновен за банкови и данъчни измами, свързани с десетки милиони долари, получени от консултантските му дейности за бившия украински президент Виктор Янукович. \n\t  В какво е обвинен Манафорт и каква е връзката му с Русия", "date": "2018.09.15", "title": "Лоша новина за Тръмп. Манафорт ще сътрудничи на спецпрокурора"}
{"url": "http://clubz.bg/73185-10_g_po_rano_lehman_brothers_hvyrli_sveta_v_nevijdana_kriza", "text": "Връщаме се към един тъжен спомен. Припомняме \"Уикенда на Леман\", когато на 15 септември 2008 година нюйоркската банка Леман брадърс (Lehman Brothers) се срина, хвърляйки света в най-тежката икономическата криза от 30-те години на миналия век, предаде АФП. \n\tАмериканските власти не успяха да намерят нов собственик на американския банков гигант, изпаднал в затруднено финансово положение заради задушаващите високорискови ипотечни кредити, които бе отпуснал, и вдигнаха ръце от него. \n\tВ понеделник, 15 септември 2008 година, в 01:45 минути местно време Леман брадърс обяви фалит, изненадвайки света след уикенд, белязан от пазарлъци в последната минута на високо равнище. Банката остави \"неплатена сметка\" за 691 милиарда долара и 25 000 служители на улицата. Гледай КТБ, помни \"Лимън брадърс\" Това е най-големият фалит в американската история. На Уолстрийт Дау Джоунс се срина с 500 пункта, което бе най-големият спад след терористичните нападения срещу кулите близнаци през 2001 година. С кашони под мишницата, смаяните служители напуснаха още същия ден централата на банката под обективите на папараците. Според Лорънс Макдоналд, бивш дилър и съавтор на книга, появила се през 2009 година за срива на банката, \"Колосален крах на здравия разум\" (\"A colossal Failure of Common Sense\"), шефовете на Леман отдавна са били предупредени за прекомерните рискове, които поемат, за да увеличат печалбите си в краткосрочен план, отбелязва АФП. \n\tРъководството  заяви той пред АФП.  \n\tБившият управляващ директор на Международния валутен фонд Доминик Строс-Кан (2007-2011) твърди, че надигането на популизма е пряко следствие от финансовата криза, последвала фалита на Леман, чието управление е облагодетелствало неравенствата, допринасяйки и за влизането на Доналд Тръмп в Белия дом, пише БТА.", "date": "2018.09.15", "title": "10 г. по-рано: Lehman Brothers хвърли света в невиждана криза"}
{"url": "http://clubz.bg/73186-pompeo_rusiq_sabotira_sankciite_sreshtu_phenqn", "text": "Държавният секретар на САЩ Майк Помпео обвини Русия, че активно работи, за да подкопае международните санкции срещу Северна Корея и напомни, че прилагането на мерките е от ключово значение, за да бъде убеден Пхенян да се откаже от ядрените си оръжия, предаде Ройтерс. \n\tРусия активно се е опитвала да подкопае изпълнението на резолюциите на Съвета за сигурност, работата на комитета на ООН, който оценява спазването на санкциите, каза Помпео на брифинг в Държавния департамент вчера.  \n\tТой обвини Москва, че се е опитала да промени формулировките в доклада на Комитет 1718 (комитетът на Съвета за сигурност, създаден, за да следи прилагането на резолюция 1718 от 2006 г.)  \n\tПомпео добави, че се надява комитетът на ООН по санкциите срещу КНДР  . По думите му САЩ  . Северна Корея нелегално търгува чрез Русия и Китай Държавният секретар добави, че САЩ продължават да водят  , поети на срещата на 12 юни между президента Доналд Тръмп и севернокорейския лидер Ким Чен Ун.  \n\tВ четвъртък пресслужбата на руската мисия в ООН заяви, че поправки, за които е настоявала руската страна, са внесени в доклада на групата експерти на комитета 1718 за санкциите срещу Пхенян, от което \"качеството на доклада само е спечелило\", припомня ТАСС. Помпео заплаши Техеран с най-силните санкции в историята и му постави 12 условия Държавният секретар Майк Помпео обвини Джон Кери, своя предшественик от времето на президента Обама, че \"активно подкопава\" американската политика спрямо Иран чрез срещите си напоследък с иранския външен министър, предаде Асошиейтед прес. \n\tВ необичайно рязкото си изявление Помпео заяви, че срещите на Кери с Мохамад Джавад Зариф са    \n\tВ четвъртък вечер президентът Доналд Тръмп също се нахвърли срещу Кери, като написа в Туитър, че демократът е имал  . \n\tПомпео заяви, че ще остави на други \"юридическите решения\", но упрекна бившия държавен секретар, че води диалог с   и съветва Иран \"да изчака\", докато сегашната администрация си отиде. \n\tНяма такъв прецедент в историята на Съединените щати и подобно поведение не подобава на бившия държавен секретар, заяви раздразнено Помпео пред репортери в Държавния департамент. Това не съответства на външната политика на САЩ, ръководена от сегашния президент, и е повече от неуместно, добави той.  Джон Кери: Свободата в Европа е под заплаха В отговори на Тръмп Кери го посъветва в Туитър: Кери редовно критикува президента за решението му през май да оттегли САЩ от иранската сделка, но отрича, че \"дава съвети\" на Техеран. Той отново атакува Тръмп на завършилата вчера световна среща за климатичните промени в Сан Франциско, като нарече решението му да оттегли САЩ от Парижкото споразумение  \n\tВ изявление говорителят на бившия държавен секретар Мат Съмърс подчерта, че \"няма нищо необичайно, още по-малко неподобаващо или неуместно, в това бивши дипломати да се срещат с колеги от чужбина, пише БТА. Хенри Кисинджър години наред се срещаше с представители на Русия и Китай, напомни той и добави: Помпео заплаши Техеран с най-силните санкции в историята и му постави 12 условия Джон Кери: Свободата в Европа е под заплаха", "date": "2018.09.15", "title": "Помпео: Русия саботира санкциите срещу Пхенян"}
{"url": "http://clubz.bg/73182-zdravnata_reforma_poveche_pari_za_syshtoto", "text": "По стара българска традиция от последните десетина години, реформите в публичните сфери не се правят въз основа на обществен диалог, а на база обществено недоволство. Нормалният подход би бил правителството да седне на една маса със заинтересованите страни и да постигне консенсус за необходимите стъпки, като по този начин се постигне съгласие за дългосрочни и последователни промени. Вместо това правителствата предпочитат да изготвят реформата на тъмно, да сондират общественото мнение, като обявят отделни елементи, но не и цялата реформа, след което, отново на тъмно, да направят някои козметични промени, така че поне някои заинтересовани страни да са доволни, като по този начин си спечелят частична обществена подкрепа. В крайна сметка се оказва или че реформата не дава необходимия резултат, защото, например, сметките не излизат, или някой не е доволен от нея и тя е отменена. Накратко това е състоянието на публичното здравеопазване, в което от години парите не стигат и се правят реформи, които си противоречат, а се дават все повече пари за все същите здравни услуги, от които нито лекарите, нито пациентите са доволни. Последната идея за реформа „изтече” неофициално по медиите през изминалата седмица, а официално ще бъде представена до края на месеца, а дотогава могат да се променят много елементи от първоначалната идея. Така например в началото на седмицата стана ясно, че предлаганите промени не са толкова за нов здравен модел, а за осигуряване на повече пари за болничната помощ като се въведе задължителна допълнителна здравна (по-точно болнична) застраховка. По-късно през седмицата стана ясно, че все още се обсъжда вариант за увеличаване на здравните осигуровки с 2 процентни пункта (както стана и през 2009 г.). Докато и в двете предложения става въпрос за увеличаване на разходите за пациентите, то впоследствие стана ясно, че има и трето предложение, този път от министъра на финансите, което предвижда избор за осигурените лица къде да внасят цялата или част от осигуровката си – в частен осигурителен фонд (каквито към момента няма) или в държавната НЗОК, без допълнителна финансова тежест за пациентите. До края на месеца може да се говори за нещо съвсем различно. Настоящото предложение, за което има най-много неофициална информация, предвижда въвеждане на допълнителна задължителна здравна застраховка в размер на 12 лв. на месец в застрахователно дружество по избор на осигуреното лице. Това възлиза на допълнителни разходи за осигурените в размер на около 864 млн. лв. Към тях се прибавя и очаквано увеличение на директните доплащания от пациентите за болнична помощ в размер на около 40 млн. лв., което увеличава общата сума до около 900 млн. лв. В замяна на това застрахователите ще покриват разходите за болнично лечение на стойност над 700 лв. Все още не е ясно дали това означава, че средствата за болнична помощ в системата ще се увеличат и ако да – с колко, или означава, че ще се запазят на същите нива, но НЗОК ще може да използва освободения ресурс за някакви хипотетични към момента други дейности, и ако да – какви и колко средства ще насочи към тях. Всичко това много напомня онзи филм на ужасите, който гледахме между 2009 и 2010 г., когато здравните осигуровки бяха увеличени с 2 процентни пункта, приходите от които отлежаваха по сметка на НЗОК в БНБ, за да се използват за демонополизиране на системата. В резултат на това през двете години бяха натрупани резерви в размер на около 890 млн. лв., които просто бяха национализирани от тогавашното правителство, смазвайки бляна за конкуренция в сектора. Ефективно това увеличи разходите на НЗОК през следващата година, но без подобрение в качеството на здравеопазването. С какво сегашната ситуация е по-различна от тогава, освен с това, че се очаква да бъдат събрани 900 млн. лв. в рамките на една година, вместо на две? Докато правителството си е правило сметката, че ще прехвърли част от финансовата отговорност върху здравно застрахователните дружества, се оказа, че те не са наясно с бъдещата си роля, още по-малко с правата и задълженията си, но пък за сметка на това никой не ги е питал дали при тези условия са съгласни да участват в схемата. Изчисленията на Министерството на здравеопазването за 12 лв. на човек застрахователна премия са функция на сегашните здравни застрахователни премии, но по никакъв начин не отчитат рисковия профил на застрахованите лица в момента и след реформата. Най-фрапиращото е, че в сегашния вариант на застраховане не се сключват договори с пенсионери или такива с тежки заболявания като злокачествени образувания, диабет, инфаркт и др., докато в новия модел именно за такива случаи ще трябва да плащат застрахователите. Това означава, че застрахователната премия най-вероятно ще е по-висока, но пък по-високия разход за пациентите трудно ще се „продаде” на избирателите. Затова най-вероятно „реформата” ще мине в този вариант, а няколко години по-късно като стане ясно, че парите не стигат, ще се увеличи застрахователната премия. Все пак тогава местните избори и тези за Европейски парламент ще са преминали и общественият натиск ще е по-маловажен за политиците. Реално погледнато това, което се предлага в момента, не е реформа, а прекия резултат от лобистки натиск под мотото „здравеопазването в България е недофинансирано”. Напротив, има достатъчно средства, но те се харчат неразумно – като започнете от диспропорциите във възнагражденията между медицинския персонал в една болница и стигнете чак до обществените поръчки за доставка на консумативи и злоупотребата с клиничните пътеки. Наливането на още пари в нереформиран сектор с хронични проблеми с контрола както върху качеството на извършените услуги, така и върху необходимостта от тях, няма да реши проблемите, просто ще ги отложи във времето. Нещо повече – предложените промени по никакъв начин на влияят върху проблема с високите преки доплащания от пациентите, тъй като те са едва 13% при болничната помощ (която именно е във фокуса на замислената реформа) и близо 81% при търговията на дребно в аптеки, санитарни и оптични магазини и др. Този проблем има много ясен и директен ефект върху здравето на хората и разходите за здравеопазване. Високите нива на доплащане за лекарствени продукти водят до компроментиране или в по-лошия случай – липса на лечение, което влошава здравословното състояние на хората докато рано или късно те не се озовават в болница, където лечението е скъпо. За това свидетелства докладът на Европейската комисия за състоянието на здравеопазването в ЕС, според който България има един от най-високите дялове на предотвратими смъртни случаи, което се дължи в най-голяма степен на сърдечно-съдови заболявания като високо кръвно налягане и исхемична болест на сърцето. Докато управляващите се чудят как да наливат повече пари в каца без дъно качеството на здравеопазването в България ще куца, недоверието ще е голямо и, естествено, много хора ще предпочетат да си спестят плащането на здравни вноски за финансирането на пробита система. За да убедят здравно осигурените лица, че трябва да плащат повече, трябва и да им се предложи повече като обхват, качество и реален резултат. Години наред наблюдаваме как това не става с една здравна каса, затова е време да се въведе конкуренция при здравното осигуряване, за да може няколко осигурителя да се надпреварват да привлекат осигурените лица при тях. Така хем няма да ги получават наготово, хем няма да се отнасят към тях като към крепостни селяни, които нямат алтернатива. А пък осигурителите ще имат всичкия интерес да следят изкъсо какви плащания правят за медицински дейности и продукти.", "date": "2018.09.15", "title": "Здравната реформа - повече пари за същото"}
