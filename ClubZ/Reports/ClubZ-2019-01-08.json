{"url": "http://clubz.bg/78031-jivejte_vse_edno_sme_demokratichna_dyrjava", "text": "НЕЩО КАТО НАРЪЧНИК-ВЪЗВАНИЕ  Напоследък чета книги за установяването на диктатурите в Източна Европа - и комунистическите едно време, и сегашните. Като че има няколко принципа, следвайки които можем да забавим стоварването на диктатурата с пълна сила върху главите си: *Спирайте разговорите с всеки, който, след като ви замерва с абсурден аргумент (\"България е колония на САЩ\", например), след това отговаря на вашите разумно-фактологически съждения с нещо от репертоара на: \"В Америка бият негрите\" или \"Путин все пак ще ви разкатае фамилията\". *Не водете разговори с хора,които демонстрират липсата на всякакво възпитание. Това често е номер, но дори и да не е - с невъзпитани хора не може да има спор. Затова: не ходете по медиите, когато знаете, че насреща ви ще бъде изправен невъзпитан човек. Civilization идва от civil, което покрай другото означава \"учтив\". Пазейки добрите обноски пазим цивилизацията. *Не слизайте на тяхното псуваческо ниво, колкото и да сте провокирани. Така те ви побеждават. Ако се налага - един зад врата, без псувни, върши по-добра работа. *На псувачите напомняйте, че техните родители не са ги възпитавали в такъв дух; и че едва ли те биха искали техните деца така да говорят. Помага по-често, отколкото може да предположи човек (може би, защото се включва някакво атавистично уважение към предците). Проблемът с апела към децата е, че повечето от тия нямат такива. Защо нямат - това е много дълъг разговор, не е за сега. *Когато ви тормозят ченгетата на квартално ниво, говорете им непрестанно за европейски договори за граждански права (не \"човешки\", това би било грешка) валидни на територията на Територията. *Не е задължително да подписвате предлаганите ви от ченгетата \"предупредителни протоколи\". Можете да откажете без особени последствия. *Когато водите спор пред публика - медии, Фейса - задачата ви не е да победите отсрещния простак-трол-гербер-руснак. Те не търсят победа с инструментите на разума и затова няма да се признаят за победени от тия инструменти. Задачата е поне някакво критично малцинство от наблюдаващата публика да реши, че е на ваша страна - т.е. на страната на цивилизацията. *Когато по телефона ви заплашат, че знаят, как да се оправят с вас - поканете ги да демонстрират това си умение пред публика. Назначете им среща \"на мегдана\" Никога не идват (знам от опит); и спират да заплашват по телефона. *Ако дойдат да ви вземат бизнеса - вдигайте врява до небесата: медии, Омбудсман, адвокати, каквото се сетите. Ако си траете - гаранция, че ще ви вземат, каквото си поискат. Ако викате - ще вземат на комшията. Докато и той не се научи да вика. *Ако ви (жена ви, съпруга ви и пр.) уволнят от общинска служба, защото сте \"гад\" - съдете ги за пари. Ще се учудите, колко хора в крайна сметка успяват в това начинание. *И се организирайте. Пред организирана съпротива, като правило клякат (т.е. след като са опитали да сплашат участниците и не са успели).  *В това съюзяване трябва да се знае, че съюзите са по определен въпрос и до време. По този въпрос и само до него. Ако тръгнете да търсите единомислие по всички въпроси, преди да се съюзите - то, преди да се съюзите, ще сте се напопържали на леви, десни, зелени, червени и пр. А врагът ви ще потрива ръце и ще разлива уискито, купувано с парите, крадени от вас. *Много е важно да не ви е страх. Страхът е смъртта преди смъртта (прочетете пак Дюн). Освен това, не-страхуващият се човек дава личен пример и вдъхновява и други да правят същото. *Ако се налага компромис с бандитската власт, винаги мислете преди това: как бихте обяснили този компромис на децата си? Версията \"трябваше да се яде\" те няма да приемат, гаранция.  *Индивидуалната съпротива не е за подценяване: позиви, надписи по стени, интернет, флаш-моб. Какво ни пречи да съберем по двадесетина лева и да възстановим барелефа на Ленън на стената на стария нотариат в София? *И най-важното (дължим го на манифеста на Хавел \"Властта на безвластните\"): живейте до максимална степен на принципа \"все едно\": все едно сме демократична държава, все едно има разделение на властите, все едно има върховенство на закона, все едно има свобода на словото, все едно имате неприкосновени права. И друго разбрах от книжките (прекарани през собствен опит, разбира се). Когато диктатурата е квартално-апашка - както се очертава да е у нас - с всяко нейно засилване като нейни слуги се проявяват все по-нагли и все по-глупави хора (както тия дни стана с отвличането на либийския кораб, разни интервюта на разни власт-имащи и пр.) Тяхната наглост отблъсква все повече хора, дори онези, които вече са коленичили. А тяхната глупост им гарантира постоянни разгроми - т.е. постоянно отслабване на силата - в сблъсъка с реалността. За илюстрация, следете казуса \"кораб\" и казуса \"Иванчева\". Мракът пада над Отечеството. Няма страшно, обаче, стига да знаем, какво и защо правим    ", "date": "2019.01.08", "title": "Живейте, все едно сме демократична държава"}
{"url": "http://clubz.bg/78025-ministyr_iska_otlagane_na_lobistkiq_zakon_za_gorivata", "text": "Определяният като \"лобистки\" нов закон за горивата, който трябва да влезе в сила в края на януари, да бъде отложен с шест месеца. Такова предложение ще направи министърът на икономиката Емил Караниколов на утрешното заседание на Министерския съвет. Но решение за това трябва да се вземе от парламента, не от кабинета. Министърът се надявал Народното събрание да се съобрази.  Това е същият закон, заради който малките търговци на горива веднъж вече протестираха и бяха лично подкрепени от вицепремиера тогава (днес депутат) Валери Симеонов и заради който преди седмица се заканиха отново да излязат на улицата - този път облечени с жълти жилетки. \"Лобисткият\" закон за горивата поема към Брюксел за наказателна процедура Законът въвежда нови изисквания към търговците на горива като минимален уставен капитал, минимален капацитет на складовите стопанства и др., с което дребният бизнес заяви, че не може да се справи и ще започне да обявява фалити. Въпреки че във финалния вариант на закона бяха направени някои отстъпки само заради масовото недоволство и разразилия се скандал, тази седмица малките търговци обявиха начало на безсрочни протести пред сградите на институциите, като дадоха зявка, че ще се иденифицират с акциите на \"жълтите жилетки\" във Франция. АИКБ поиска от Румен Радев вето на закона за горивата Законът трябва да влезе в сила от 28 януари като преди това на ресорните министерства бе вменено да подготвят поднормативните актове към него. Наскоро вносителят на проекта - депутатът Емил Димитров-Ревизоро прогнозира, че някои от министрите ще поискат отлагане и че не са написали и ред по нормативите. Днес такова отлагане поиска Караниколов с мотива, че е необходимо още време, за да се намерят правилните решения и да има работещ закон. Мая Манолова атакува цената на водата и бюджета в Конституционния съд Пак днес омбудсманът Мая Манолова заяви, че ще атакува закона пред Конституционния съд. Срещу него се обявиха и от Асоциацията на индустриалния капитал в България. Общото мнение е, че текстовете обслужват само големите търговци с горива. АИКБ поиска от Румен Радев вето на закона за горивата Мая Манолова атакува цената на водата и бюджета в Конституционния съд", "date": "2019.01.08", "title": "Министър иска отлагане на \"лобисткия\" закон за горивата"}
{"url": "http://clubz.bg/78029-osnovniqt_politicheski_problem_v_bylgariq_e_zashto_krade_toj_a_ne_az", "text": "Основният политически проблем в България е защо краде той, а не аз. Това заяви пред бТВ депутатът от БСП проф. Иво Христов. Според него българският политически елит има вина за ромския произвол. Според него всички политически партии се възползват от ситуацията с ромите и не я решават заради купуването на гласове по избори. Той прогнозира, че политическата ситуация в световен мащаб ще се промени през тази година. Според него Македония е засмуквана от демографския албански миниколос.", "date": "2019.01.08", "title": "\"Основният политически проблем в България е защо краде той, а не аз\""}
{"url": "http://clubz.bg/78008-stranniqt_sluchaj_s_ulkrajbrejna_pak_otiva_v_kzk", "text": "Община Поморие спечели първата си битка срещу Министерство на туризма (МТ) за дадената на концесия като плаж търговска крайбрежна улица. Тричленен състав на Върховният административен съд (ВАС) излезе с  , с което задължава Комисията за защита на конкуренцията (КЗК) да разгледа жалбата на общината срещу кабинета - нещо което КЗК веднъж отказа да направи. Но от ведомството на Николина Ангелкова искат произнасяне и на \"петчленка\". Междувременно кметът на общината изразява опасения, че поморийският плаж може да посрещне Сезон 2020 без концесионер.  За странния случай с ул. \"Крайбрежна\" алармира в края на миналата година кметът Иван Алексиев (ГЕРБ). Местната власт се опитва да докаже, че дадената на концесия част от търговската улица, която минава по цялото протежение на поморийския плаж, е публична общинска собственост, а не държавна, и най-вече – че не е плаж, който да може да бъде отдаден на концесия. Валери Симеонов в нов пристъп на гняв: ГЕРБ и ДПС пак ни извъртяха Междувременно бе поставен и въпросът събира ли концесионерът такси от разположените по \"Крайбрежна\" и тротоарите й търговски обекти – магазини, заведения и сергии. През лятото това е една от основните търговски улици в курортния град. Според кмета - това се прави, а според министерството - такси от обектите не може да се събират. Казусът датира от далечната 1999 година, когато плажът заедно с част от \"Крайбрежна\" са дадени на концесия за срок от 20 години въз основа на акт за изключителна държавна собственост. Още тогава общината протестира, но улицата така и не е извадена от концесионната площ.  Тогава конкурса печели фирма \"Ирида 71\", чиято собственост се свързва с лица като Надя Иванова – половинката на убития през 2002 година Димитър Димитров–Маймуняка, един от създателите на групировката ВИС, и Радостин Бързанов, известен като Радо Слънцето.  Как търговска улица стана плаж и отиде за концесия На практика договорът на концесионера изтича чак в края на септември следващата година, а новият концесионер трябва да започне да изпълнява задълженията си от 2 октомври 2019-а. Но Министерството на туризма (МТ) решава да стартира още през лятото на 2018 година процедурата по набиране на кандидати да стопанисват плажа. - В средата на август на редовното си заседание правителството взема решение за даване на концесия на четири морски плажа, сред които е и \"Поморие-изток\", за срок от 15 години. Определен е и размер на минималното годишно концесионно плащане – 107 946 лева.  Месец по-късно, на 14 септември, е публикувано  от ведомството на Николина Ангелкова, според което на 8 октомври в сградата на Министерството на туризма ще се проведе конкурс за концесионер на плажа. Описано е, че става въпрос за имоти в землището на Поморие, одобрени през 2009 г. със заповед на изпълнителния директор на Агенцията по геодезия съгласно акт за изключителна държавна собственост от 1999 г. и акт за поправка на акта от 1999-а, датираща от 2009 г., както и специализираната карта от 2012 г. Т.е. според обявлението на министерството новата концесия има същите параметри като старата –  улица \"Крайбрежна\" отново е обект на стопанисване като плажна ивица. Обяснението на ведомството на Ангелкова е, че според докумементите с които боравят там улицата е плаж. Концесиите за плажовете остават по облекчената процедура На 3 октомври Алексиев подава жалба до МТ, както и до КЗК с искане за спиране на процедурата, докато не се разреши дали това е държавна или общинска собственост. Но министерството не спира процедурата и видно от документацията, пет дни по-късно – на 8-и, започва да събира офертите. Междувременно КЗК отказва да направи проверка по жалбата на Алексиев с мотива, че общината е изпуснала 10-дневния срок, който започва да тече от момента, в който конкурсът за търга е бил публикуван в \"Държавен вестник\", а общината обжалва пред ВАС. Така стигаме до определението на съда. ВАС посочва, че КЗК неправомерно е отказала да се занимае с казуса като прави преглед на нормативната уредба, както в Закона за устройство на Черноморското крайбрежие, по силата на който доскоро се раздаваха концесиите на плажовете, така и по Закона за концесиите. Магистратите постановяват, че срокът за обжалване трябва да започне да тече от момента, в който е публикувано обявлението за старта на процедурата по отдаване на плажа на концесия на сайта на Националния концесионен регистър. Такова обаче няма и до ден днешен. Публикувано е само решението на Министерския съвет.  \"Борисов 3\" даде плажове на близки до Доган, Валентин Златев и бивши силови групировки Междувременно след скандал в парламента бе решено, че плажовете ще се дават на концесия по реда на Закона за концесиите, а не както досега - по този за Черноморското крайбрежие. Това трябваше да е така от 1 януари 2019 година, но в последния момент депутати на ГЕРБ поискаха нова отсрочка до 2021 година (първата бе до 2019-а). От опозицията, както и коалиционният партньор Обединени патриоти, видяха в предложеното изменение опит плажовете да продължат да се раздават по стария ред от министърката на туризма, а не по новия гарантиращ повече прозрачност в самата процедура и контрол. В действителност Ангелкова обяви много плажове за стопанисване много преди договорите със старите концесионери да са на път да изтекат, като от ведомството обясняват това с нуждата от подготовка, за да са иззяло готови ивиците да посрещнат туристите. Предложението на депутатите от ГЕРБ в крайна сметка бе изтеглено - след ожесточени дебати и отпор срещу него. \"Патриотите\" надделяха над ГЕРБ  за раздаването на плажовете на концесия Дали ще бъде прекратена стартиралата процедура за плаж \"Поморие-изток\" и по кой закон ще продължи е въпрос и за кмета. Алексиев коментира, че именно с оглед на такива възможни неуредици са поискали министерството да спре процедурата до изчистване на казуса с \"Крайбрежна\". , посочи градоначалникът. Как търговска улица стана плаж и отиде за концесия Концесиите за плажовете остават по облекчената процедура \"Борисов 3\" даде плажове на близки до Доган, Валентин Златев и бивши силови групировки \"Патриотите\" надделяха над ГЕРБ  за раздаването на плажовете на концесия", "date": "2019.01.08", "title": "Странният случай с ул.\"Крайбрежна\" пак отива в КЗК"}
{"url": "http://clubz.bg/78030-sasht_ubedeni_sme_che_f_16_e_naj_dobrata_vyzmojnost_za_bylgariq", "text": "Посолството на САЩ в България разпространи изявление на Белия Дом по повод плановете за модернизация на въоръжените сили у нас. В изявлението се казва, че администрацията на Доналдн Тръмп ще работи с българското правителство за това параметрите на потенциална продажба на самолети F-16 така, че те да отговарят на бюджетните и оперативни изисквания. В САЩ са убедени, че F-16 нлок 70 предлага на България най-добрата възможна комбинация от цена, бойни способности и взаимна съвместимост с другите натвоски въздушни сили. Ето какво се казва в изявлението:    ", "date": "2019.01.08", "title": "САЩ: Убедени сме, че F-16  е най-добрата възможност за България"}
{"url": "http://clubz.bg/78020-vicepremieryt_karakachanov_ciganite_v_bylgariq_stanaha_izklyuchitelno_nagli", "text": "Тези думи на вицепремиера, министър на отбраната, съпредседател на управляващата коалиция Обединени патриоти и лидер на ВМРО Красимир Каракачанов разбуниха духовете днес. Поводът за тях стана инцидент с военослужещ, който беше пребит при спор на пътя от двама жители на ромската махала на пловдивското село Войводиново. Каракачанов \"подкрепя полицаите\" срещу \"циганските безчинства\" Инцидентът, довел до протест днес на местните жители, се е случил на 6 януари по обяд. Пострадалият - 33-годишният Валентин Димов, служител в Специалните части, е бил нападнат от двама души на 17 и 21-годишна възраст, след като им е направил забележка. Той преминавал с колата си покрай двамата мъже, които вървели по пътното платно \"и с поведението си създавали опасност за безопасността на движението\", съобщават от прокуратурата. Двамата са нанесли черепно-мозъчна травма на Димов, като той е бил приет в болница за лечение. Нападателите са привлечени като обвиняеми по бързата процедура за това, че са причинили телесна повреда по хулигански подбуди. Днес във Войводиново започна акция в ромската махала. Служители на общината, охранявани от жандармерията, започнаха проверка за незаконно строителство, както и за незаконно пребиваващи лица, съобщи бТВ. В селото пристигна и Каракачанов. Според кметството всички къщи са незаконни, построени на общинска земя. На внезапна проверка дойдоха и техници от енергодружеството, които проверяваха за кражба на ток. Заради липсата на обитателите им обаче инспекторите не успяха да връчат актовете за незаконните постройки. Не няха открити и незаконно пребиваващи лица. Официално регистрираните според кметството са около 250 души. \"Морковът и тоягата за циганите\" - метафора или расизъм Именно при тази проверка, пред медиите Каракачанов направи изказването си по адрес на \"циганите\" и наглостта и изчерпаната търпимост. С което веднага предизвика реакция на правозащитните организации. От Българския хелзинкски комитет излязоха с позиция, в която се посочва, че наказателната отговорност е лична и не може да се преследват цели групи от хора. Притивното би означавало фашизъм. Ето какво написаха от БХК в страницата си във фейсбук. \"Морковът и тоягата за циганите\" - метафора или расизъм", "date": "2019.01.08", "title": "Вицепремиерът Каракачанов: Циганите в България станаха изключително нагли"}
{"url": "http://clubz.bg/78026-sboguvane_s_laskin_s_nego_si_otiva_parchence_istina_ot_bylgariq_snimki", "text": "Близки, приятели и колеги на Иван Ласкин се събраха днес в църквата „Свети Седмочисленици”, за да се поклонят за последен път пред актьора. Стотици дойдоха в храма, за последно сбогом с Ласкин. Той почина на 48-годишна възраст на 6 януари – Йордановден.  Поклонението започна в 12:30 часа. Сред опечалените бе министърът на културата Боил Банов, предшественикът му Вежди Рашидов, директорът на Сатиричния театър Калин Сърменов, директорът на Народния театър Мариус Донкин, актьорите Тончо Токмакчиев, Мария Каварджикова, Дарин Ангелов, Валери Йорданов, режисьорите Теди Москов и Лили Абаджиева, музикантът Фънки.   48-годишният Ласкин почина на Богоявление във Военномедицинска академия, след като прекара последните 10 дни в реанимацията на болницата с тежка чернодробна недостатъчност. Актьорът с открития поглед и острия език, който завинаги ще остане в сърцата на зрителите като Васко да Гама от село Рупча, не успя да спечели последната битка в живота си.     каза Вежди Рашидов.  Сред първите, които дойдоха в храма, беше Даниела - съпругата на покойния Чочо Попйорданов, Ернестина Шинова и Андрей Слабаков, проф. Здравко Митков - негов преподавател от НАТФИЗ.      След поклонението Иван Ласкин беше погребан в алеята на творците на Централните софийски гробища.", "date": "2019.01.08", "title": "Сбогуване с Ласкин: С него си отива парченце истина от България (СНИМКИ)"}
{"url": "http://clubz.bg/78023-shahmatnata_federaciq_na_silvio_danailov_osydena_za_blizo_700_000_lv", "text": "Българска федерация по шахмат, ръководена от Силвио Данаилов, е изразходвала неправомерно поне 684 540 лв., става ясно от решение на Софийски градски съд по дело, заведено от Министерството на младежта и спорта срещу организацията за възстановяване на неправомерно изразходваните средства.  Силвио Данаилов е мениджър на най-добрия ни шахматист Веселин Топалов. Заради споровете с ММС лицензът на федерацията му бе отнет, а известно време нашите шахматисти се състезаваха в чужбина под неутрален флаг. В момента това е поправено, стига даден клуб да членува в получилата лиценз Българска федерация по шахмат 1928. България се завърна в шахматното семейство С решение от 04.01.2019 г. СГС като първа инстанция по делото осъжда „Българската федерация по шахмат“ да възстанови на ММС сумата от 395 468 лв., предоставени за Европейското индивидуално първенство за жени в Пловдив през 2014 г. и 289 072 лв. за организирането на Европейски индивидуални купи по шахмат за мъже и жени в Албена/Златни пясъци през 2014 г.  След проверки на Агенцията за държавна финансова инспекция и Инспектората на ММС бяха констатирани незаконосъобразно разходвани средства от Българска федерация по шахмат в размер на над 2 млн. лв. в периода 2011-2014 г., вследствие на което бе отказано подновяването на лицензията ѝ. Исковете, по които се произнесе Софийски градски съд, касаят сумите, изплатени от ММС по два договора от 2014 г. Българската федерация по шахмат е осъдена да заплати и деловодни разноски в размер на 45 741,60 лв. ММС е обезпечило своето вземане чрез наложена възбрана върху имот на федерацията в София. Председателят на състава е констатирал, че са налице доказани „счетоводни нередности“ при ответника, представяне на копия от фактури и платежни документи „в полза не на легитимната международна спортна федерация - сдружението по швейцарското право ЕШС (Европейски шахматен съюз), а на негов фалшив клонинг с подобна фирма – дружество с ограничена отговорност ЕШС, регистрирано в офшорната зона на щата Делауеър, САЩ\". Същият не приема за меродавни показанията на Силвио Данаилов, дадени по делото, защото счита, че е    С оглед събраните по делото доказателства и мотиви на съдебния състав на СГС предстои предявяване на претенции за възстановяване на пълната дължима сума от посочената федерация.", "date": "2019.01.08", "title": "Шахматната федерация на Силвио Данаилов осъдена за близо 700 000 лв."}
{"url": "http://clubz.bg/78028-bezprecedentno_yunker_s_dve_preskonferencii_v_bukuresht", "text": "Председателят на Еврокомисията Жан-Клод Юнкер ще даде не една, а две пресконференции при предстоящото си посещение в Румъния. Това обяви днес говорителят на ЕК Маргаритис Схинас. Юнкер заедно с Колегиума на комисарите ще посетят Румъния на 10 и 11 януари. Там ще има тържествена церемония по случай поемането на председателството на ЕС от северната ни съседка. Румънските управници вадят \"кирливи ризи\" пред Европа Едната пресконференция на Юнкер ще бъде с президента Клаус Йоханис, а другата – с премиерката Виорика Дънчила. Журналисти в Брюксел отбелязаха, че това е нещо необичайно. И попитаха Схинас дали причината са търканията между държавния глава и кабинета в Букурещ, изразяващи се в коренно различни позиции по въпроси като борбата с корупцията и правосъдието. Те припомниха и критиките на Юнкер, който заяви наскоро в интервю, че „вътрешнополитическите кавги в Румъния са сигнал, че страната може да не изглежда като едно цяло на европейската сцена“. Журналистите попитаха също дали двете пресконференции са някакво послание от страна на Брюксел. Той припомни, че президентът представлява страната в Европейския съвет, И допълни, че на този фронт в политически смисъл страната е разделена на две. Премиерката ще отговаря за формирането на Съвета на ЕС – институцията, състояща се от ресорнит министри в зависимост от обсъжданата политика. Немалко журналисти в залата обаче реагираха с усмивка. Така той отговори на въпроса за критиките на Юнкер към страната му. Чамба тговори в края на първия Съвет „Общи въпроси“, проведен при председателството на Румъния. За никого обаче не е тайна, че президентът и правителството в Букурещ са на нож. „Политико“ прогнозира, че управниците на северната ни съседка няма да се притеснят да изложат междуособиците си пред широката европейска публика. Юнкер: Румъния не разбира какво значи европредседателство Изданието писа вчера, че румънското правителство е променило програмата на посещението на Юнкер и вместо пресконференция с президентката Йоханис той ще дсаде такава с премиерката Дънчила. Днес пък се оказа, че пресконференциите ще бъдат две. Вчера бе поредният епизод от войната между институциите в Румъния, допълва „Политико“. Правосъдният министър Тудорел Тоадер остро нападна Йоханис заради нежеланието му да принуди главния прокурор Аугустин Лазар да се пенсионира. И Лазар, и президентът подкрепят Лаура Кодруца Кьовеши – уволнената през лятото от правителството  председателка на Антикорупционната прокуратура. Юнкер: Румъния не разбира какво значи европредседателство", "date": "2019.01.08", "title": "Безпрецедентно - Юнкер с две пресконференции в Букурещ"}
{"url": "http://clubz.bg/78027-vsichki_obedineni_zad_prevozvachite_ne_i_spored_cvetan_cvetanov", "text": "И тъкмо, когато си помислихме, че управляващи, президент и опозиция са застанали зад една и съща кауза - тази на българските превозвачи, недоволни и протестиращи срещу пакета \"Мобилност\" или т.нар. план \"Макрон\", се оказа, че не е точно така. Протестът на превозвачите ни пред ЕП обедини кабинет и президент Поне не и според зам.-председателя на ГЕРБ Цветан Цветанов. Той говори пред журналисти два часа, след като по темата се изказа Корнелия Нинова от БСП и след като президентът Румен Радев се срещна с представители на транспортния бранш преди протеста им в Брюксел в четвъртък. Нинова обяви подкрепа за превозвачите, но настоя премиерът Бойко Борисов да говори по темата с Ангела Меркел и Еманюел Макрон. А държавният глава и подкрепи бранша, и заяви, че не е сега време за анализ кой какво е свършил до момента.  Отговорът от Цветанов на двете прояви: И след това призова за обединение  . Въпреки че изглежда(ше), че такова вече има. Подкрепя ли Нинова Станишев за евролистата на БСП?  От самото начало на една и съща позиция против разпоредби от пакета \"Макрон\" са и българските евродепутати - без значение от политическата им принадлежност. Въпреки че първоначално от ГЕРБ - в частност евродепутатът Андрей Новаков, обявиха \"капитулацията\" на предложенията, кръстени на френския президент в Европейския парламент,  документът бе одобрен от съвета, въпреки възраженията и от България, и от още няколко държави.  Подкрепя ли Нинова Станишев за евролистата на БСП? ", "date": "2019.01.08", "title": "Всички обединени зад превозвачите? Не и според Цветан Цветанов"}
{"url": "http://clubz.bg/78013-obyrkaha_miki_rurk_i_aksel_rouz_s_vyzrastna_brachna_dvojka", "text": "Сещате ли се за онази фенска снимка, която предизвика киселини у всички дами, чиито таргет са (били) мъже над зоната, условно наречена \"Бийбър\". От нея гледат Мики Рурк и W. Аксел Роуз, които са на боксов мач в Ел Ей, снимани от фен. Роджър Долтри: AC/DC с Аксел Роуз е караоке Световната мрежа досега ги наричаше просто \"лели\" в безброй страховити коментари.   Сега става още по-тъжно... Двама от най-иконичните сексидоли - съответно в киното и рока, попаднаха в канадска рубрика за честитки, защото явно са заприличали на някои си Макс и Джерълдин Бейли, които ппразнуват... златна сватба,  !  За тъжната грешка пише сайтът bestmusics.org, като отбелязва, че Рурк и Аксел се появяват - както се казва на \"карусел\", сред други снимки на възрастни двойки в рубриката за годишнини и честитки. Иначе печалната, но явно реална снимка тръгна на 11 декември 2018 г. от потребителя на  Джон Кардильо. Двамата са снимани от фен, докато били на боксов мач.   Мики Рурк е на 66 г., а Аксел Роуз - на 56 г., но и двамата, бидейки сред някогашните най-желани \"славни тела\", водят доста особен начин на живот.", "date": "2019.01.08", "title": "Объркаха Мики Рурк и Аксел Роуз с възрастна брачна двойка"}
{"url": "http://clubz.bg/78022-smartfurna_razpoznava_hranata_i_sama_naglasq_temperaturata", "text": "\"Смарт\" фурна представи днес гигантът в бялата техника Whirlpool на ежегодното шоу CES 2019 в Лас Вегас, съобщи Engadget. Новия конвектор - Whirlpool Smart Countertop Over - ще разпознава храните и ще може сама да настройва подходящата температура и алгоритми, за да ги сготвя перфектно. Panasonic представя \"убиеца\" на микровълновата фурна Вътре в печката има камера, така че да можете да следите състоянието на храната през апликация за смартфон. Вграден е още \"умен\" термометър, предвидени са и нотификация по смартфона. Освен това тя може да бъде управлявана с глас, с помощта на Google Assistant или Alexa на Amazon.  Разбира се, това удоволствие няма да е евтино - цената й в САЩ ще бъде 799 долара.", "date": "2019.01.08", "title": "Смартфурна разпознава храната и сама наглася температурата"}
{"url": "http://clubz.bg/78015-talibanite_se_otkazaha_ot_pregovorite_sys_sasht", "text": "Представители на талибаните ще се срещнат с американски представители на двудневни мирни преговори, които ще започнат утре. Те обаче отказват да преговарят с пратеници на   според тях афганистанско правителство. Това сподели високопоставен представител на движението, предаде Ройтерс, цитирана от БТА. Талибаните спечелиха срещу САЩ, но губят срещу армията на Афганистан Талибаните отхвърлиха исканията на регионални сили да позволят на афганистански правителствени служители да участват в мирните преговори, като настояха, че САЩ са техният основен противник в 17-годишната война. Бунтовниците, които се стремят да наложат отново строги ислямски закони, след като бяха свалени от власт през 2001 г. от водените от САЩ международни сили, отмениха среща с американски представители в Саудитска Арабия през тази седмица. Това стана, след като Рияд настоя да се поканят на масата за преговори и представители на подкрепяното от Запада афганистанско правителство. Талибани отиват на мирна конференция в Москва Войната в Афганистан е най-продължителната американска военна кампания. Тя струва на Вашингтон почти 1 трилион долара и доведе до десетки хиляди жертви. Предстоящите преговори ще бъдат четвърти поред между лидерите на талибаните и американския специален пратеник Залмай Халилзад. Талибани отиват на мирна конференция в Москва", "date": "2019.01.08", "title": "Талибаните се отказаха от преговорите със САЩ"}
{"url": "http://clubz.bg/78021-britanskiqt_parlament_shte_glasuva_sdelkata_za_brekzit_na_15_i_qnuari", "text": "Камарата на общините ще се произнесе на 15-и януари по споразумението за излизане на Великобритания от Европейския съюз, предадоха Франс прес и Ройтерс, цитирани от БТА. Позовават се на говорител на премиерката Тереза Мей. Очаква се долната камара на британския парламент да възобнови дебатите по сделката утре. Предвидено е обсъжданията да продължат в четвъртък и евентуално в петък. Много вероятно е споразумението да не събере необходимата подкрепа - критикувано е както от привържениците на Брекзит, така и от еврофилите, отбелязва Франс прес. Мей все още няма подкрепа за споразумението за Брекзит Мей заяви, че ще продължи да работи с Брюксел, за да получи уверения, които могат да убедят депутатите да подкрепят споразумението. Днес британският в. \"Телеграф\" съобщи, че Лондон планира да забави датата на излизане от ЕС, изправен пред възможността за Брекзит без споразумение. Причината са опасенията, че сделката за „Брекзит“ може да не бъде одобрена до 29 март, твърди изданието, като цитира три неназовани източника от Съюза. Германия: Не е дошло времето за удължаване на срока за \"Брекзит\" Британските представители опипвали почвата за удължаване периода съгласно член 50 от Лисабонския договор, който определя условията за напускане на ЕС. Премиерката Тереза Мей неведнъж заяви, че изключва всякакво забавяне на „Брекзит“. Тя обаче предупреди депутатите, че ако отхвърлят постигнатото от нея споразумение с Брюксел, целият процес на излизане може да „дерайлира“ или че Лондон може да излезе от ЕС без сделка. Попитан директно дали отхвърля твърденията в публикацията, Баркли каза: Той също така изтъкна, че дори Мей да поиска удължаване на процеса на напускане въз основа на член 50, това не може да бъде едностранно решение на Великобритания, а ще изисква единодушно съгласие на лидерите на страните членки в Европейския съвет. През последните седмици ръководители и представители на ЕС заявиха, че са отворени към удължаването на процеса на „Брекзит“, ако Великобритания поиска. Те обаче дадоха ясно да се разбере, че Мей е твърда в позицията си да не иска отлагане. Представители на Брюксел работят по всички възможни сценарии, твърди висш чиновник, запознат с преговорите за „Брекзит“. Той обаче подчерта, че няма знак от страна на ръководителите на ЕС, че отлагането е предпочитан вариант. Някои представители настояват, че забавянето може да трае само няколко седмици, и то само в случай, че има ясен знак за предстояща сделка. Бъдещето на „Брекзит“ остава твърде неясно на фона на очакванята, че британските депутати ще отхвърлят идната седмица сделката, която Мей постигна с европейските лидери през ноември 2018 г., отбелязва Ройтерс. Ръководителите на бизнеса и инвеститорите се опасяват, че „Брекзит“ без споразумение ще прережат търговските артерии и ще съсипят хинансовите пазари в петата световна икономика. \"Гардиън\": Бизнесът ужасен от \"Брекзит\" без сделка Освен излизане със сделка или без, другите варианти включват  ,  или  Германия: Не е дошло времето за удължаване на срока за \"Брекзит\" \"Гардиън\": Бизнесът ужасен от \"Брекзит\" без сделка", "date": "2019.01.08", "title": "Британският парламент ще гласува сделката за Брекзит на 15-и януари"}
{"url": "http://clubz.bg/78014-bylgariq_moje_da_vleze_v_evrozonata_naj_rano_prez_2022_godina", "text": "Въвеждането на еврото в България може да се стане най-рано през 2022 година. Това заяви в Рига пред БНР заместник-председателят на Европейската комисия Валдис Домбровскис. За да се случи това, през лятото страната ни трябва да получи зелена светлина за влизане в ERM II –механизма, предхождащ еврозоната. Еврозоната очаква България Домбровскис припомни, че всички държави-членки на Европейския съюз, с изключение на напускащата Великобритания и на Дания, която с референдум реши да не въвежда еврото, трябва да се присъединят към единната европейска валута, когато са готови за това.  През лятото ще стане ясно дали България ще може да се присъедини към обменно-валутния механизъм ERM II, популярен у нас като  . \"За да се случи това, трябва да получи одобрението на всички страни от еврозоната плюс Дания, която е член на механизма, както и на Европейската централна банка. Хърватия, която също има валутен борд, но с плаващ курс към еврото, върви по пътя на България с около година закъснение: Еврозоната направи малка стъпка към по-дълбока интеграция Еврокомисарят е категоричен, че приемането на еврото носи ползи като по-ниски лихви, по-прозрачно формиране на паричната политика и предвидимост на бизнес средата, както показва латвийският опит: Еврокомисарят Валдис Домбровскис е в Рига, където се провежда конференция \"Пет години с еврото\". В предаването „Събота 150” можете да чуете и специалното интервю, което заместник-председателят на Европейската комисия даде за „Хоризонт”. Еврозоната направи малка стъпка към по-дълбока интеграция", "date": "2019.01.08", "title": "България може да влезе в Еврозоната най-рано през 2022 година"}
{"url": "http://clubz.bg/78010-avtoryt_na_jyltopavetni_oligofreni_zashtitava_normalnoto_semejstvo", "text": "Партия \"Възраждане\" започва новата година с кампания в подкрепа на \"традиционното българско семейство\". Нещо като реплика на кампанията за толерантност с билбордовете, представяща хомосексуални двойки и надпис \"Няма страшно. Това е просто любов\". Тя предизвика реакции - основно в социалните мрежи, имаше протести във Варна, където билбордове бяха заляти, а в Бургас бяха свалени. \"Няма страшно. Това е просто любов\": фейсбук вариации \"Олигофрени\" и \"малоумници\" не са официална позиция на руското посолство \"Направи го за България\" не е нито българско, нито християнско \"Олигофрени\" и \"малоумници\" не са официална позиция на руското посолство \"Направи го за България\" не е нито българско, нито християнско", "date": "2019.01.08", "title": "Авторът на \"жълтопаветни олигофрени\" защитава \"нормалното семейство\""}
{"url": "http://clubz.bg/78001-bylgariq_e_pyrvata_dyrjava_pirat_v_es", "text": "За пръв път днес член на българското правителство коментира скандалния случай на пиратство в Бургас. Както ви казах вчера, българската държава чрез Гранична полиция и \"Морска администрация\" е съдействала за незаконното според ВАС  от българското сдружение \"Булгаргеомин\". Освен това е било упражнено насилие към капитана на екипажа, който е бил изгонен от България. Според транспортния министър Желязков пред БНТ   Министърът обаче не коментира съдействието на българската държава при завладяването на кораба. Конфискуваме частна собственост. Защо да не отвличаме кораби? И тъй като скандалът е международен и не може да бъде потушаван, транспортният министър обвини Либия, че искала да \"ескалира случая\", като не коментира факта, че става въпрос за криминално поведение на българската \"Булгаргеомин\". Неслучайно фирмата не се опитва да преведе кораба през Босфора, защото на мига той ще бъде арестуван от турските власти. България рискува и арбитражно дело, което със сигурност ще загуби, защото и ВАС отсъди категорично по случая, определян като първо пиратство в държава на ЕС. Особено интересно е и защо прокуратурата не се е самосезирала за документно престъпление и за престъпление по служба, както и защо главният конфискатор на републиката - шефът на КПКОНПИ Пламен Георгиев не е издал заповед за конфискация на танкера \"Бадр\", който се владее незаконно от \"Булгаргеомин\", както постанови ВАС.", "date": "2019.01.08", "title": "България е първата държава пират в ЕС"}
{"url": "http://clubz.bg/78007-germanskata_policiq_arestuva_opasen_haker", "text": "Германската полиция заяви днес, че е арестувала 20-годишен мъж във връзка с едно от най-големите изтичания на данни в Германия, засегнало стотици политици, предаде Ройтерс, цитирана от БТА. Германските власти са подложени на силни критики заради хакерското проникване, при което в интернет бяха публикувани лични данни и документи на политици, сред които бе и канцлерката на Германия Ангела Меркел, и обществени личности. Хакери пуснаха личните данни на Меркел в туитър Полицията е претърсила в неделя апартамента на заподозрения в провинция Хесен и го е арестувала. Според сп. \"Шпигел\" мъжът е признал вината си. Заподозреният не си е давал сметка за размера на последиците от своите действия и нищо не предполагало каквато и да е връзка с чуждестранни служби за сигурност. Не е ясно дали арестът е свързан с претърсването на апартамента на 19-годишен специалист по информационни технологии в неделя в град Хайлброн. Младежът на име Ян Шюрлайн заяви в туитър, че е разглеждан като свидетел в разследването и сътрудничи на полицията.", "date": "2019.01.08", "title": "Германската полиция арестува опасен хакер"}
{"url": "http://clubz.bg/78011-germaniq_ne_e_doshlo_vremeto_za_udyljavane_na_sroka_za_brekzit", "text": "Не е дошло времето за удължаване на срока за напускане на Великобритания на Европейския съюз. Това заяви германският външен министър Хайко Маас, предаде Ройтерс. Британският парламент ще гласува сделката за Брекзит на 15-и януари Юнкер към британците: вземете се в ръце за Брекзита  Член 50 от Договора за Европейския съюз урежда реда и условията, при които държава-членка може да напусне Съюза. Датата, в която това трябва да се случи е 2 години след неговото активиране, което Великобритания направи на 29-и март 2017 г. По преценка на Европейския съвет този срок може да бъде изтеглен във времето, но това решение трябва да бъде прието с единодушие от всички държави-членки, включително и напускащата страна.  Ето го и прословутия член 50 \"Гардиън\": Бизнесът ужасен от \"Брекзит\" без сделка Британският министър на Брекзит Стивън Баркли също отхвърли тезата, че правителството се опитва да издейства удължаване на периода за напускане, предаде \"Гардиън\". Преди това дигиталният министър Марго Джеймс, заяви, че  , ако предложението на Мей не бъде прието в парламента на вота през следващата седмица. Юнкер към британците: вземете се в ръце за Брекзита  Ето го и прословутия член 50 \"Гардиън\": Бизнесът ужасен от \"Брекзит\" без сделка", "date": "2019.01.08", "title": "Германия: Не е дошло времето за удължаване на срока за \"Брекзит\""}
{"url": "http://clubz.bg/78016-podkrepq_li_ninova_stanishev_za_evrolistata_na_bsp", "text": "Лидерката на БСП Корнелия Нинова отказа да отговори на въпроса дали подкрепя бившия премиер, председател на левицата и преизбран за трети път президент на Партията на европейските социалисти Сергей Станишев за водач на партийната листа за евродепутати за вота през май. На конкретния зададен въпрос днес Нинова предпочете да не даде никакъв конкретен отговор:  И припомни, че за това си има партиен график, а документите за подготовката на изборите за представители в Брюксел ще се приемат от конгреса на партията в края на януари. От няколко седмици върви слух, че Станишев може и да не получи първото място в листата в БСП, въпреки че заема най-високия пост в европейската левица, при това трети пореден мандат. Отношенията между Нинова и Станишев и тези на БСП с европейското й политическо семейство не са особено топли. Откакто оглави БСП председателката на партията се противопостява на политики на европейските социалисти като темите \"миграция\" и Истанбулска конвенция са само два от примерите. Преди коледните празници и зам.-председателят на партията Стефан Данаилов заяви в интервю, че е \"лабава работата\" за номинация на Станишев - съпартийците му били малко разочаровани именно заради проевропейски позиции като тази за прословувата конвенция. Въпреки това Нинова днес обяви, че ще търси подкрепа именно от останалите партии в Партията на европейските социалисти за позицията на България \"против\" т.нар. план \"Макрон\" за превозвачите и правилата, които трябва да спазват. Нещо повече - тя настоя решението на европейско ниво да бъде оставено за мандата на средващия европарламент, тъй като мандатът на настоящия изтича през май. Протестът на превозвачите ни пред ЕП обедини кабинет и президент БСП ще гласува \"против\" предложението на Министерския съвет по процедурата за придобиване на нови изтребители за армията. По думите на Нинова ГЕРБ и управляващите погазвали парламентаризма и правовата държава. Причината - в проекта за решение на Народното събрание, който се очаква да бъде внесен след одобрение от правителството да започнат преговори със САЩ за F-16, се иска \"проектът да се отклони от задължителните параметри\", гласувани вече от същото това Народно събрание.  Според неофициалната информация до момента, идеята на Министерския съвет е да отпадне задължителността на тавана от 1,8 млрд. лв., заложен в инвестиционния проект. Причината е, че цената, дадена от САЩ за покупка на нови F-16 е по-висока и не е ясно колко може да бъде свалена по време на междудържавни преговори. Проблем би могло да е и изискването за разсрочено плащане, твърдят експерти.", "date": "2019.01.08", "title": "Подкрепя ли Нинова Станишев за евролистата на БСП? "}
{"url": "http://clubz.bg/78012-flashka_s_4_terabajta_pamet_zasega_prototip", "text": "SanDisk впечатли на ежегодното технологично шоу в Лас Вегас с нов прототип - флашка с капацитет 4 терабайта, съобщи Engadget. Пристигат най-големите флашки памет в света Разбира се, масово производство на преносима памет с подобен капацитет ще е изключително скъпо.  Флашки по терабайт или два има от няколко години, но цените им минават 1000 долара. Компютър на флашка Цените на компютърната памет обаче падат постоянно и свръхскъпите флашки отпреди няколко години са достъпни днес, а прототипът може утре да е комерсиална реалност. От SanDisk, която е част от Western Digital, не разкриват как са наблъскали толкова памет в размерите на стандартна флашка. Ясно е само, че тя е с интерфейс USB-C. Компютър на флашка", "date": "2019.01.08", "title": "Флашка с 4 терабайта памет? Засега - прототип"}
{"url": "http://clubz.bg/78009-slavisha_stoqnovich_pali_svesht_i_se_krysti_za_levski", "text": "Славиша Стоянович остава треньор на \"Левски\" поне юни, когато изтича договорът му, обяви словенецът на пресконференция след първата тренировка на \"сините\" за годината. \"Левски\" започна с нов треньор в щаба, но без нови играчи (СНИМКИ) Около името на специалиста имаше доста спекулации - че преговаря за националния отбор на Латвия и може да напусне \"Герена\" още сега или да съчетава двата поста, например. Стоянович не спомена имена за селекцията, но призна, че \"Левски\" трябва да се раздели с определени играчи, за да вземе нови. Днес тренираха 30 футболисти, а бразилците още не са пристигнали, така бройката става наистина внушителна. Треньорът каза, че в четвъртък ще замине за Кипър с 24 полеви играчи и още трима вратари. Дотогава ще се уточни кои отпадат. Той заяви с усмивка, че ще пали свещ в черква \"Левски\" да се справи със селекцията и да върви напред. Също така се прекръсти пред журналистите всичко около участието на \"сините\" в евротурнирите да се разреши. Както е известно клубът е изваден от Европа, ако до края на февруари не разплати 2 милиона лева. \"Левски\" е изваден от евротурнирите, ако не си плати Треньорът добави, че и преди е изпадал в такива ситуации - с \"Цървена звезда\", който е правил шампион, както и с други два клуба. И за тях не е било ясно дали ще бъдат допуснати до евротурнирите. Стоянович обясни, че ще види в каква форма се намира Николай Михайлов и ще прецени дали да поиска още един вратар. Също така иска поне по един централен защитник и халф, както и нападател, ако Станислав Костов бъде продаден, а към него има интерес. Славиша Стоянович отказа да назове имена на желани футболисти, той отговори уклончиво дали \"Левски\" иска Мартин Райнов, Иван Бандаловски (от \"Берое\") и Валери Божинов, който вече е свободен агент. Само се изказа ласкаво и за тримата, като подчерта, че отборът има нужда от бойци. Също така изтъкна, че от първия ден е настоявал за повече класни български футболисти, които са и национали. Словенецът даде висока оценка на Димитър Иванков, който от днес се завърна на \"Герена\" като треньор на вратарите. Двамата са разговаряли няколко пъти в края на миналата година и Стоянович е останал впечатлен от професионализма и човешките качества на бившия страж на \"Левски\". \"Левски\" е изваден от евротурнирите, ако не си плати", "date": "2019.01.08", "title": "Славиша Стоянович пали свещ и се кръсти за \"Левски\""}
{"url": "http://clubz.bg/78018-kogato_pomognesh_na_chovek_v_beda_shtastieto_trae_2_sedmici", "text": "В своя новогодишен разказ на ужаса  Димитър Кенаров описа една доста неприятна ситуация, разиграла се на Черни връх в празничната нощ. Далеч по-ужасният разказ обаче беше написан през следващите дни във фейсбук и форумите под различните описания и интерпретации на тази история. Оказа се, че за твърде много хора никой не дължи помощ на хора, закъсали  . Може би коментиращите не си дават   сметка, че в тази група освен тичащите по шорти в планината през зимата в една или друга степен влизаме всички – от алпинистите, туристите, спортистите и автомобилистите до пушещите, пиещите, нездравословно хранещите се, неправилно и правилно пресичащите улиците, или около 90% от българското население, което се самоубива бавно, дишайки фини прахови частици в концентрация пет пъти над нормата, без да се бунтува – ако не заради себе си, поне заради децата си. Заслужават ли всички тези хора помощ, или сме паднали толкова ниско в скалата на човечността, колкото и в много други области, както сочат европейските статистики? Какви са причините? За \"шанса\" да замръкнеш в планината пред заключена врата, докато вътре си празнуват Защо хората в Мианмар, където средният годишен доход на човек е само 1350 долара  , проявяват благотворителност по-често, отколкото жителите на 60 пъти по-богатата Норвегия? Защо хората в Индонезия отделят за доброволен труд два пъти повече време, отколкото в Германия, въпреки че работното време в Индонезия е сред най-дългите в света, а в Германия – сред най-кратките? Всички сме способни на благородни постъпки, само че, както свидетелстват резултатите от глобално изследване, в едни общества те се поощряват по-силно, отколкото в други. Защо това е така, в кои страни помагат най-охотно на непознати, къде живеят най-щедрите и отзивчиви хора – това са само част от въпросите, на които отговаря мащабно глобално изследване на „Галъп“, публикувано от Би Би Си. Изследователите са анкетирали повече от 150 хиляди жители на 146 страни, за да разберат дали са дали пари за благотворителност, работили ли са като доброволци или са помагали на непознати през последния месец. Според резултатите от допитването от 7,6 милиарда души, населяващи нашата планета, 2,2 милиарда са помагали на непознати, 1,4 милиарда са давали пари за благотворителност, а един милиард души са работили като доброволци. Но защо в различните страни данните за благотворителността са различни? И какво кара хората да помагат на другите? През последните години изследователите са предложили няколко различни теории, които обясняват така нареченото социално полезно поведение, т.е. действията на индивидите, насочени към подобряване на живота или позицията на другите – или в обществена полза. Професор Смит подчертава влиянието на социалните, икономическите и културните фактори като благосъстояние, доверие, разлики в доходите, възприятие за корупция, страх и доминираща религия или социална етика. Например някои общества се характеризират с колективистична култура, в която група хора винаги е предпочитана пред отделни индивиди. В същото време на хора извън тази група често им се отказва доверие. Но някои изследователи смятат, че дори индивидуалистичните култури могат да способстват за развитието на алтруистично поведение, ако заменят вътрешногруповата солидарност и доверие с по-голям акцент върху равноправието за всички. Важна роля играе и икономиката. Наличието на свободни пари у населението се свързва с готовността те да бъдат жертвани по-охотно за благотворителност, особено на Запад. Съществува и мнение, че в страни с правителства, които са силно ангажирани с грижи за социално незащитените групи от населението, хората по принцип по-рядко оказват доброволна помощ на нуждаещите се, отколкото в ситуации, в които държавата предпочита да не се намесва в социалната сфера. В Мианмар обаче културата на филантропията е задължителна за будистката школа Теравада  . Професор Смит твърди, че хората в страни с високи разлики в доходите са по-склонни да помогнат на непознат, но шансовете за подобна благотворителност намаляват, ако те решат, че това създава рискове за самите тях. В допълнение към индивидуалните характеристики на всяка страна и общество социалните фактори могат да бъдат повлияни и от специални обстоятелства като бежанска криза или епидемия. Бежанската криза например, която продължава няколко години  , би могла да накара повече хора да дарят пари, за да помогнат на чужденците. Според професор Смит растеж на благотворителността се наблюдава и в обществата, които бързо се модернизират, а личните свободи и равните възможности стават все по-важна ценност. Проучването на „Галъп“ разкрива група страни и територии, които неизменно имат ниски показатели за гражданска отговорност. Сред тях изследователите включват Йемен, палестинските територии и Гърция, които в периода на проучването продължават да изпитват икономически и политически сътресения. Ниското ниво на участие на гражданите в общественополезни дейности в страните от Централна и Източна Европа се обяснява с наследството на комунистическите режими, които сдържат обществената активност. Затова пък в Китай, където от 2016 г. процесът на фондонабиране  беше облекчен, индексът на гражданската отговорност рязко тръгна нагоре. Според Робърт Левин, професор по психология в Университета на Калифорния във Фресно, индивидуалната благотворителност може да се окаже много по-важен показател за обществото като цяло, отколкото очакваме. В някои общества се формира култура, която тласка хората към добри дела и прави благотворителната дейност всекидневие.", "date": "2019.01.08", "title": "Когато помогнеш на човек в беда, щастието трае 2 седмици"}
{"url": "http://clubz.bg/78006-ne_iskam_decata_v_centyra_ili_ne_iskam_10_procenta", "text": "Отстранената кметица на \"Младост\" Десислава Иванчева и заместничката й Биляна Петрова ще опитат да атакуват в съда  СРС-тата по делото срещу тях. Днешното съдебно заседание, на което трябваше да бъдат прослушани част от въпросните СРС-та, беше отложено по причина, че томовете са в Апелативния спецсъд  Биляна Петрова днес заяви пред съда, че е открила неточности между разговорите от автентичните записи и сваления текст. Като пример тя даде реплика, в която казвала \"  и която в документите по делото е записана като  Гешев: Зад Иванчева стои политическо-медийна групировка Междувременно продължава да се чака решението и на второинстанционния съд, който да потвърди или да отмени домашния арест на обвиняемите за подкуп в особено големи размери Иванчева, Петрова и Дюлгеров. Иванчева: Това е мръсна циркаджийска история, прокуратурата намества данните След 7 месеца в ареста от трети опит Специализираният съд пусна двете и Дюлгеров с втората по тежест мярка \"домашен арест\" на базата на медицински и психиатрични експертизи. Преди това след атаки от страна на прокуратурата Апелативният спецсъд (АСНС) спираше изпълнението на мярката, а историята дори доведе до това, че председателят на ВКС Лозан Панов бе даден на Инспектората заради това, че е пратил проверка на АСНС. Иванчева: Това е мръсна циркаджийска история, прокуратурата намества данните", "date": "2019.01.08", "title": "\"Не искам децата в центъра\" или \"Не искам 10 процента\""}
{"url": "http://clubz.bg/78017-makron_pritiska_trymp_za_sirijskite_kyurdi", "text": "Френският президент Еманюел Макрон притиска американския си колега Доналд Тръмп да гарантира  , ако войските на САЩ се изтеглят от Сирия, съобщи канцеларията му, предаде ДПА, цитирана от БТА. Тръмп казва, че оставя Сирия на Русия, Турция и Иран Съдбата на неформално автономните кюрдски райони в Сирия остава под въпрос, след като миналия месец Тръмп заяви, че ще изтегли американските войски, подкрепящи водените от кюрдите сили срещу \"Ислямска държава\" (ИД). Турция, която смята основните сирийски кюрдски милиции за терористи заради връзките им с бунтовниците на собствената си територия, заплаши с военна офанзива в контролираната от кюрдите Северна Сирия. Турция бърза с операцията в Северна Сирия Макрон  , в телефонен разговор с Тръмп вчера, съобщи Елисейският дворец. Съветникът на Тръмп по въпросите на националната сигурност Джон Болтън каза в неделя, че Вашингтон ще настоява пред Анкара да се ангажира да не атакува сирийските кюрди след изтеглянето на американските сили. САЩ нямало да позволят турците да избият кюрдите Макрон повдигна въпроса за съдбата на кюрдските сили също пред руския президент Владимир Путин, ключов международен съюзник на сирийския президент Башар Асад и водещ силов фактор в близо 8-годишния конфликт. Водените от кюрдите Сирийски демократични сили (СДС), подкрепяни от военновъздушни сили и специални части от САЩ и други западни държави, отвоюваха голяма част от Северна Сирия от ИД, включително фактическата столица на групировката град Ракка. Кюрдите предупреждават, че могат да загубят контрол над джихадистите Но миналата година кюрдите бяха изтласкани от турската армия и съюзените с нея сирийски бунтовници от техния дълго удържан бастион Африн. Турция бърза с операцията в Северна Сирия САЩ нямало да позволят турците да избият кюрдите Кюрдите предупреждават, че могат да загубят контрол над джихадистите", "date": "2019.01.08", "title": "Макрон притиска Тръмп за сирийските кюрди"}
{"url": "http://clubz.bg/77994-konfiskuvame_chastna_sobstvenost_zashto_da_ne_otvlichame_korabi", "text": "Новината за напрежението между България и Либия във връзка със задържания у нас либийски кораб предизвика коментари в социалните мрежи. Вчера Либия обяви, че ще задържа всеки български кораб, влязъл в нейните пристанища. Това е в отговор на действията \"Морска администрация\" и Гранична полиция, които са съдействали на частен съдебен изпълнител за конфискуването на кораб, собственост на либийската държавна корабна компания G.N.M.T.C. Според сайта \"Биволь\" либийският танкер BADR е бил арестуван на пристанище Бургас през ноември 2017 г., след като \"Булгаргеомин лтд.\" ДЗЗД е представил фалшива морска ипотека върху плавателния съд за обезпечаване на вземания на фалиралата държавна компания \"Булгаргеомин\" ЕАД. Няколко съдебни решения обявяват ареста му за неправомерен. Ето какво коментира Радан Кънев:   Ето и коментара на Евгений Дайнов:   Спорът за либийския кораб е частно-правен, но придоби дипломатически оттенък. Това каза транспортният министър Росен Желязков пред БНТ във връзка с обвиненията на Либия, че България е участвала в отвличането на кораб в Черно море. Това обясни Желязков.  ", "date": "2019.01.08", "title": "Конфискуваме частна собственост. Защо да не отвличаме кораби?"}
{"url": "http://clubz.bg/78004-%E2%80%9Esymnitelnite%E2%80%9C_za_kritikata_pobediteli_na_%E2%80%9Ezlaten_globus_2019%E2%80%9C", "text": "Церемонията по раздаването на наградите „Златен Глобус“ приключи, но анализите тепърва започват да валят. Кинокритиците наричат 76-ата церемония на престижните киноотличия за „нощ на изненадите“ – фаворитите, според мнозина от специалистите, са били пренебрегнати. Доказателство за това е единствената статуетка за „Роди се звезда“ за песен при пет номинации и сериозни очаквания Лейди Гага да отнесе вкъщи приз за играта си в драмата. Питър Брадшоу, кинокритикът на „Гардиън“, събира впечатленията си от наградите в текста, озаглавен „Златен Глобус 2019: „Бохемска рапсодия“ и „Зелената книга“ съмнителни победители“. За него добрите новини от церемонията се изчерпват до статуетките на Оливия Колман, Глен Клоуз, Алфонсо Куарон и Реджина Кинг. Сингър дори не бе споменат по време на благодарствената реч на екипа на „Бохемска рапсодия“. Брадшоу е разочарован и от избора на най-добър комедиен филм или мюзикъл – „Зелената книга“. Машерхала Али заслужава напълно статуетката си за най-добра поддържаща роля, смята специалистът, но твърди, че филмът е твърде предвидим с класическата комбинация  . Той възроптава и срещу наградата за най-добър сценарий за „Зелената книга“ – защото смята, че „Фаворитката“ и „Ако улица „Бийл“ можеше да говори“ му се струват по-добри. Най-заслужилата статуетката си, според Брадшоу, е Глен Клоуз за ролята си в „Съпругата“, за нея критикът пише, че е перфектно нагодена към стила на актрисата: силна, сдържана, рационална, обградена от леко светско разочарование. Прогнозата на Брадшоу е, че Клоуз ще вземе и „Оскар“ за изпълнението си. За критиците Даниел Туркиано и Кристофър Тапли от „Варайъти“ „Зелената книга“ е истинска изненада, предвид слабите постижения на филма в световния боксофис. Но пък за тях е изненада и че най-добрата мъжка роля в драматичен сериал отиде при Ричард Мадън, а за „Бодигард“ на Би Би Си критиците говореха много. За Туркиано и Тапло към списъка с разочарования попадат наградите за „Роди се звезда“, анимацията „Феноменалните 2“, „BlackKklansman“, Ейми Адамс  . При наградите за телевизията разочароваща за критиците от „Варайъти“ е липсата на статуетка за „Homecoming“ с Джулия Робъртс, но отбелязват, че са приятно изненадани от приза за Бен Уишоу за „Един много английски скандал“. Наградите „Златен Глобус“ по принцип се смятат за предвестник на оскарите и предположенията за златните статуетки се базират на броя на глобусите, които е спечелил даден филм. Затова сега, при тези глобуси, на Ан Томпсън от „Индиуайър“ ѝ е трудно да посочи сигурен победител при оскарите, тъй като никой от филмите не излезе категорично напред пред останалите. Критичката смята обаче, че „Бохемска рапсодия“ е стигнал по-далеч, отколкото всеки е очаквал, предвид ниската си оценка в „Метаскор“ (49 от 100 точки). Противно на Брадшоу от „Гардиън“, Томпсън смята, че вместо Глен Клоуз, Лейди Гага е трябвало да вземе наградата за най-добра актриса в драматичен филм. Но през последните 10 години в 50% от случаите глобусите и оскарите са изтъквали като най-добър филм едни и същи продукции, посочва Брукс Барнс от „Ню Йорк таймс“.", "date": "2019.01.08", "title": "„Съмнителните“ за критиката победители на „Златен Глобус 2019“"}
{"url": "http://clubz.bg/77993-kpss_pokanila_komunisti_no_te_se_okazali_gej_aktivisti", "text": "Тази история е наистина забележителна. От ЦК на КПСС канят в Москва група млади активисти от ФРГ. Мислели ги за комунисти, но младежите се оказват активисти на гей движението. Случката се разиграва през 1978-а - годината, в която над 1300 души в СССР са осъдени заради хомосексуалната им ориентация. Културоложката Лариса Белцер-Лисюткина, която по-късно преподава в Свободния университет в Берлин, играе главна роля в тази куриозна история. В интервю за ДВ тя разказва за случилото се през онези дни:  По онова време работех в Института на международното работническо движение. Тъй като повечето сътрудници на института владееха чужди езици, ЦК на КПСС редовно ни възлагаше да съпровождаме чуждестранни гости. Така че изобщо не се учудих, когато един ден ме извикаха в ЦК. Отговорникът ми съобщи, че в Москва пристига група млади комунисти от някаква западногерманска организация на име HAW. Младежите подкрепяли нашата страна и искали да установят контакти със свои съветски връстници. Секретарят на ЦК на КПСС Иван Капитонов се бил запознал с тези комунисти по време на посещение в Западен Берлин и веднага ги поканил в Москва. Започнах да се подготвям, но в нито един справочник не можах да открия името на организацията, която представляваха нашите гости. Свързах се с мои познати от Западна Германия и направо се втрещих, когато ми съобщиха, че HAW означава Homosexuelle Aktion Westberlin (Хомосексуално движение \"Западен Берлин\"). Но вече ми бяха връчили книжка с купони, с които можех да плащам каквото си искам и където си искам - в ресторанти, хотели, кина и прочие. Отидох на летището, вдигнах табелата с имената на гостите и в крайна сметка посрещнах една доста странна групичка - двама стройни хипари, една млада жена, за която впоследствие стана ясно, че е англичанка, и един булдог. Качих ги на лимузината и потеглихме към хотел \"Метропол\", а момчетата веднага ме попитаха: \"Къде са ви младежките клубове?\" Отговорих им, че младежки клубове има в ЦК на ВЛКСМ, в районните подразделения на комсомола и в университетите. \"Не - отвърнаха двамата германци. - Питаме за клубове, където младежите се събират просто така, например дискотеки.\" Разбира се, че в ЦК на ВЛКСМ има и дискотеки, отговорих им аз. Престанаха да ме разпитват за младежките клубове, но още на следващия ден поставиха въпроса ребром: \"Къде са ви гей клубовете?\" Отговорих им, че при нас всички сме едно цяло - няма специални гей клубове, защото хомосексуалните са равномерно разпределени сред младежта. Това много ги впечатли, а единият дори каза на другия: \"Виждаш ли, тук всички са интегрирани.\" Замълчах си. Не им разказах къде и как точно са \"интегрирани\" хомосексуалните. В продължение на три дни ги развеждах из Москва. Опери, ресторанти, забележителности. Но на четвъртия ден, когато вече сериозно ме притиснаха с въпросите си, се видях принудена да им разкажа всичко. Обясних им, че в СССР няма гей клубове, защото тук е наказуемо да си хомосексуален. Казах им, че познавам хора, които лежат в затвора заради хомосексуалната си ориентация. \"Тъкмо затова сме длъжни да намерим хора от гей общността, за да разберем какво точно се случва тук\", отговориха ми двамата германци.  Да, но никой от тях нямаше да се осмели да осъществи контакт със западногермански активисти на гей движението. Обясних на гостите ни колко сложна е цялата тази ситуация, но те не отстъпиха. \"Къде се запознават гейовете?\" - попитаха ме двамата германци. Този път директно им казах истината - запознават се в обществените тоалетни, където по стените висят бележки с телефонни номера и предложения за еднополови контакти. Гостите от Западна Германия веднага ме попитаха къде е най-близката обществена тоалетна. В онези години обществените тоалетни в Москва бяха места, където човек рискуваше да преживее доста неприятни неща. Но аз си спомних за една тоалетна, която беше що-годе прилична. Обещах им да ги заведа там, а съпругът ми да ги съпровожда в мъжката тоалетна. Още на следващия ден изпълних обещанието си. Самата аз влязох в женската тоалетна, където снимах разни еротични надписи. А от мъжката тоалетна дочувах луд смях. Когато му разказах кого сме поканили, той направо се хвана за главата. Казах му, че може би трябва да информираме другаря Капитонов. \"Ти луда ли си? Ще караме така докрай. Ще ги качим в самолета, ще им помахаме за сбогом и после ще отидем да си получим премиите. Лично аз ще ти отпусна премия. С тези две ръце\", отговори ми той. След това започна да идва с нас в хотел \"Метропол\", където ни правеше компания по време на обедите и вечерите. А аз превеждах като автомат за младежките организации и за усвояването на целината. На прощаване на летище \"Шереметиево\" се прегръщахме, целувахме и плакахме. Наистина ми дадоха премия, а когато отговорникът от ЦК на КПСС ме срещаше някъде, тихо ми казваше: \"Видя ли, че всичко беше наред. Колко хубаво си поживяхме само.\"  Очевидно. Но в онези години всички бяха корумпирани. Хората на КГБ също. Интересуваха се най-вече от валута, вносни дрехи и скъпи принадлежности. Германските активисти обаче бяха нащрек и все ме питаха: \"Вярваш ли, че този човек действително симпатизира на гей движението?\" А аз им отговарях: \"Ако беше иначе, отдавна да ни е издал.\"  Не знам каква информация е предал въпросният отговорник на другаря Капитонов. Но е пределно ясно, че не си е струвало да съобщи на секретаря на ЦК на КПСС, че е поканил гейове.", "date": "2019.01.08", "title": "КПСС поканила комунисти, но те се оказали гей активисти"}
{"url": "http://clubz.bg/78005-levski_zapochna_s_nov_trenor_v_shtaba_no_bez_novi_igrachi_snimki", "text": "\"Левски\" направи първата си тренировка за годината на изкуствения терен на стадион \"Георги Аспарухов\". Заниманието бе водено от Славиша Стоянович, който се завърна вчера в България, независимо че около оставането му има неясноти. Единственият нов в отбора е Димитър Иванков, който влиза в щаба на Стоянович като треньор на вратарите на мястото на Валентин Захариев. Попълнения засега няма. Такива евентуално ще се присъединят направо на лагера на отбора в Кипър. На тренировката днес липсваха бразилците - както във всички български клубове, те закъсняват заради т.нар. \"самолетни неволи\". Без тях броят на готвилите се днес е 30, имаше и юноши. \"Сините\" заминават за Острова на Афродита в сряда и ще останат там точно един месец. Ще изиграят шест контроли с тимове от Русия, Сърбия, Китай, Полша и Литва. Отсега е ясно, че неколцина от 30-те ще останат в България и ще им се търсят отбори. В 13 часа Славиша Стоянович ще даде пресконференция.", "date": "2019.01.08", "title": "\"Левски\" започна с нов треньор в щаба, но без нови играчи (СНИМКИ)"}
{"url": "http://clubz.bg/78003-protestyt_na_prevozvachite_ni_pred_ep_obedini_kabinet_i_prezident", "text": "Безпрецедентно - каузата на българските превозвачи, които готвят протест пред Европейския парламент, обедини кабинета и президента, които нескрито враждуват още от началото на мандата на Румен Радев. И от \"Дондуков\" 1, и от \"Дондуков\" 2 излязоха с позиции в подкрепа на шествието на превозваческите фирми, които смятат да изкарат тежка техника в Брюксел на 10 януари. Българското правителство подкрепя категорично исканията на българските превозвачи за приемането на поправки в т. нар. пакет \"Мобилност\", който ще бъде гласуван тази седмица от транспортната комисия в Европейския парламент. Тази позиция е била изразена по време на среща на министър-председателя Бойко Борисов с министъра на транспорта Росен Желязков, на която бяха обсъдени предстоящият протест на превозвачите в Брюксел на 10 януари, съобщават от преслужбата на Министерския съвет. Български превозвачи - на протест в Брюксел заради плана \"Макрон\" Българските превозвачи настояват Комисията по транспорт в Европейския парламент да приеме предложените няколко поправки в пакета \"Мобилност\", известен още като пакета \"Макрон\", касаещи регламента за командировките им, връщането до страната на регистрация на всеки четири седмици и нощните почивки на шофьорите. Превозвачите искат референдум за излизане от ЕС, ако мине \"законът Макрон\" Като израз на тази солидарност министър Желязков лично ще присъства на протеста на превозвачите на площада пред Европейския парламент в Брюксел, а по-късно и на заседанието на транспортната комисия, се посочва още в съобщението. И допълни: Превозвачите искат референдум за излизане от ЕС, ако мине \"законът Макрон\"", "date": "2019.01.08", "title": "Протестът на превозвачите ни пред ЕП обедини кабинет и президент"}
{"url": "http://clubz.bg/77995-arsenal_manchestyr_yunajted_za_kupata_livyrpul_otpadna", "text": "\"Арсенал\" - \"Манчестър Юнайтед\" е най-интересната двойка в четвъртия кръг на турнира за купата на Футболната асоциация в Англия. Жребият бе изтеглен късно снощи след изиграване на последния мач в предишната фаза, в който \"Уулвърхемптън\" изхвърли \"Ливърпул\" с 2:1. Най-интересната двойка в 4-ия рунд е между \"топчиите\" и \"червените дяволи\", а срещата е в Лондон. Наскоро двата тима спориха на \"Олд Трафорд\" и срещата завърши 2:2, а малко след това Жозе Моуриньо беше уволнен. Голяма битка, четири гола и реми на \"Юнайтед\" - \"Арсенал\" Останалите фаворити за най-стария футболен трофей в света изтеглиха леки съперници. Има лондонски сблъсък между \"Кристъл Палас\" и \"Тотнъм\". \"Ливърпул\" отпадна от надпреварата, тъй като до голяма степен Юрген Клоп жертва турнира заради Висшата лига и Шампионската лига. Снощи той заложи на втория състав на \"Молиню\". Раул Хименес даде аванс на домакините в 38-ата. В 52-ата Дивок Ориги изравни, но още в 56-ата Рубен Невеш отново огорчи \"червените\" със страхотен удар от около 30 метра. Така \"Ливърпул\" за първи път този сезон допусна две поредни загуби, след като преди дни падна от \"Манчестър Сити\" за първенство. Този резултат няма да се причисли към изненадите на третия кръг.  Може би най-голямата хвърли четвърторазредния \"Нюпорт Каунти\", който елиминира \"Лестър\" с 2:1.Отпаднаха и други представители на Висшата лига. \"Кардиф\" отстъпи пред \"Джилингам\" (3-то ниво) с 0:1. Със същия резултат \"Бристол Сити\" (2-о ниво) спря \"Хъдърсфийлд\". Подобно на \"Ливърпул\", \"Фулъм\" също се отказа от турнира, тъй като води битка за оцеляване в елита. Лондончани отстъпиха с 1:2 пред \"Олдъм\" (4-то ниво). Голяма похвала заслужава и \"Барнет\" от Националната лига (5-о), който се справи като гост с \"Шефилд Юнайтед\" (Чемпиъншип) - 1:0.", "date": "2019.01.08", "title": "\"Арсенал\" - \"Манчестър Юнайтед\" за Купата, \"Ливърпул\" отпадна"}
{"url": "http://clubz.bg/77996-pod_projektorite_na_ces_2019_televizori_i_gramofoni", "text": "Очаквано основният фокус на тазгодишното Consumers Electronic Show (CES) в Лас Вегас бяха множеството нови телевизори от топ производителите по света. Добрата новина е, че всеки от големите производители се фокусира върху различна технология на дисплея. Sony обяви нова серия Master, чийто флагман е LCD телевизор с 8K резолюция на екрана. Корейците от LG представиха навиващ се в основата си OLED дисплей отново с 8K резолюция. LG представя уникален дисплей - 88\" 8K OLED Samsung заложи основно на QLED технологията си, но представи и по-малка версия - 75 инча - на Micro LED телевизора си от миналата година. Новата технология, която според специалисти дава също толкова ясна картина колкото и органичните диоди, но с много по-дълъг живот, бе ограничена през 2018 г. само до наистина огромни панели, неудобни за повечето домове и твърде скъпи. Китайците от Hisense пък наблегнаха на Laser TV технологията, която работи с изключително прецизен проектор, като представиха флагман със 100-инчов екран и 100-ватова звукова система от Harmon Kardon. Добрата новина за потребителя е, че нарастващият брой 8K телевизори сваля цената на не по-малко впечатляващата 4K резолюция. Не толкова изненадваща обаче беше надпреварата в грамофоните, отново станали широко популярни заради нарастващия интерес към стари и нови плочи.  CD-та се продават слабо, плочите и касетите бележат ръст в САЩ Technics представи няколко модела класически и DJ грамофони, насочени както към професионалисти и тежки меломани, така и към по-скромни фенове на музиката у дома. Sony обаче впечатли с бюджетно решение - PS-LX310BT, грамофон за 200 евро, който може да се свързва с Bluetooth към външен говорител. CD-та се продават слабо, плочите и касетите бележат ръст в САЩ", "date": "2019.01.08", "title": "Под прожекторите на CES 2019 - телевизори и... грамофони"}
{"url": "http://clubz.bg/78000-horata_sa_primireni_biqt_chelo_padat_na_kolene_nosqt_kolkoto_trqbva", "text": "Празниците на тези мои години ако не за прекомерна радост, са хубав повод да си пообщувам пряко или дистанционно с добри приятели от страната. С няколко от тях си споделихме един с друг нЕкои съображения за случващото се в страната ни. Като се замислих след това, установих, че независимо от кой град е моят добър приятел, всъщност той описва една и съща картина, разликата е в някой местен детайл, в някаква локална особеност. Но в главното става дума за идентична тенденция, за онова основно и съществено, което се е установило трайно и уродливо в Отечеството ни любезно. Навсякъде, по думите на тези мои добри приятели, властта се държи много здраво и безкомпромисно от ГЕРБ (не съм разговарял с някой приятел за региони, където на власт е ДПС). \n\tКметът и/или местният лидер на ГЕРБ имат пълен контрол върху всички процеси. Те разпределят еврофондовете и държавните поръчки, те осъществяват кадровия подбор във всички институции и общински предприятия, те държат здраво в ръцете си малкото останали местни медии, най-много някой вестник, който повече дори от късния соц отразява най-подробно с пропагандни материали и фотографии практически всекидневно неспирните успехи на кмета или ГЕРБ. Плюс тук-там и някоя покорна и покорена местна телевизийка. Хората вече са се примирили, казали са си – така ще е, тези няма да изпуснат властта. И ако искат работа, отиват при кмета или в регионалната централа на ГЕРБ – бият чело или падат на колене, носят колкото и каквото трябва, само и само да намерят препитание, защото вече не се трае и понеже другояче не може. Това МВР, данъчно, държавни подразделения в общината, общински структури – без Добро-то на кмета или партийния лидер не може да се попадне или направи кариера в тях. Няма бизнесмен и бизнес, който да може да си помисли дори, че може за него да има хляб в общината, ако отношението към него на местната власт – общинска и партийна – не е благосклонно. А тази благосклонност си има цена... Хватката е здрава и дори се засилва. Убеждението на хората, че така ще бъде задълго, убива тяхната енергия, волята им за съпротива. Повече от един от приятелите ми всъщност казаха следното – тук сме не като в 80-те, а като в 70-те. Харчат се с решаващата дума на водещите общински и партийни функционери на ГЕРБ огромни пари за какви ли не начинания, благоустройства, инфраструктури, празници, без да му се хваща краят и много често без професионализъм, без естетично чувство, без ясно доказана потребност и без особено качество. Както каза приятел – строи се, ремонтира се, пак се ремонтира и отново се ремонтира. Всичкото това струва скъпо и няма ревизия, няма одит, няма даже мисъл за това да се види какво и как е похарчено. И най-интересното кое е – че навсякъде БСП играе заедно с ГЕРБ и свири втора цигулка, но в същия оркестър. Водещи функционери на БСП и техните най-близки роднини са на ключови длъжности в общината, в общински собствености и управления, в заводи, ако ги има, в местни представителства на централната власт, в други апетитни трудоустройства. И са в комбина с ГЕРБ – доброволно или по принуда, траят си – за да не изхвърчат, че в градовете няма много добри места за препитание и обогатяване. Както бе убеден друг приятел – на \"Позитано\" прекрасно знаят, че е така, че има негласно (поне) договаряне, но вдигат пушилка, хвърлят прах в очите на обществото. Ала обществото не е само на и около \"Дондуков\", то е в градове, градчета, села и селца и там то вижда все същата картина – пълен синхрон между първата цигулка ГЕРБ и втората цигулка БСП. Делят си баницата, дори да е 2:1, но я делят, защото всички са на масата. А в България дори след 30 години Преход има все още какво да се дели. Така, общо взето, е в Отечеството ни любезно. Личният просперитет, какво ти просперитет, личното оцеляване на почти всеки от няколкото милиона българи в България зависи от отношението на властимащите към него, лично към него. И ако той си позволява да говори, да назовава нещата с истинските им имена, ще седи безработен в населеното си място, ще му вземат бизнесчето, ще му уволнят детето, ще му спрат сайта, ще му пратят данъчните или полицията, ако не му пратят и нещо по така, че да не знае после на кой свят е. Това, пак казвам, обяснява масовата апатия, аномалия, анемия и аномия, която е причина да няма съществена воля за промяна, с което прави промяната невъзможна. И именно тази невъзможна промяна се нарича стабилност. А означава застой. Ето защо сме като в 70-те и изобщо не знам колко години още има, докато дойдат 80-те.    ", "date": "2019.01.08", "title": "Хората са примирени, бият чело, падат на колене, носят колкото трябва"}
{"url": "http://clubz.bg/77998-bez_bylgarsko_uchastie_pri_jenite_v_melbyrn", "text": "България няма да има представителка в основната схема на първия за годината турнир от Големия шлем в тениса - Откритото първенство на Австралия. И трите ни националки отпаднаха в квалификациите. Сесил Каратанчева води битка със 191-ата в ранглистата Ейше Мохамед, но загуби - 6:3, 1:6, 4:6. Тя може да съжалява, че не преодоля първата пресявка, след като поведе с 4:2 в третия сет, но допусна спад и обрат. Американката записа четири поредни гейма и отива напред. Подобно развитие имаше срещата на първата ни ракета Виктория Томова срещу друга представителка на САЩ - Варвара Лепченко, 6:4, 2:6, 6:7(6). Двубоят продължи два часа и половина и предложи много обрати. Томова трябваше да догонва от 0:3 в откриващия сет, но намери сили да отвърне и поведе в общия резултат. Лепченко доминираше във втория. В третия българката проби за 3:2, но вместо да затвърди и да направи важна крачка към успеха, позволи рибрейк. Тя получи още един шанс при 5:4 - този път сервираше за спечелване на мача. Отново обаче не можа да се възползва и малко по-късно се стигна до тайбрек, в който Лепченко поведе още от началото и не изпусна аванса си. Втората ни ракета Елица Костова отпадна след 2:6, 2:6 срещу Никол Гибс (САЩ). За попадане в основната схема трябва да се преодолеят три квалификации. Така България ще има един представител - Григор Димитров, който ще научи жребия си в края на тази седмица. Турнирът започва в понеделник.", "date": "2019.01.08", "title": "Без българско участие при жените в Мелбърн"}
{"url": "http://clubz.bg/77997-maq_manolova_atakuva_cenata_na_vodata_i_byudjeta_v_konstitucionniq_syd", "text": "С три жалби до Конституционния съд започва 2019 г. за националния омбудсман Мая Манолова. Тя ще атакува новите цени на водата, т.нар. закон за горивата, който вади собствениците на малки бензиностанции и малки търговци на протести, както и Закона за държавния бюджет, стана ясно от думите й пред Нова тв.  Втората жалба е срещу т.нар. закон за горивата, който бе спорен още при приемането му, предизвика обвинения в лобизъм и лек трус в рамките на \"Обединени патриоти\". Търговци на горива и собственици на малки бензиностанции в страната вече обявиха, че започват протести, сравнявайки акцията си с тази на \"жълтите жилетки\" във Франция.  Тази жалба на Манолова ще бъде депозирана в Конституционния съд още днес.  Третата конституционна жалба, която омбудсманът подготвя, е свързана с промени в Закона за държавния бюджет:", "date": "2019.01.08", "title": "Мая Манолова атакува цената на водата и бюджета в Конституционния съд"}
{"url": "http://clubz.bg/77992-ot_dnes_elektronnite_vinetki_shte_se_prodavat_v_poshtite", "text": "От 12.00 часа започва поетапно продажбата на електронни винетки за 2019 г. в пощенските станции. Това съобщиха от пресцентъра на \"Български пощи\". Продажбата ще се извършва на каса в офисите на \"Български пощи\" ЕАД в рамките на работното време на съответната пощенска станция. В началото на годината имаше сериозни проблеми със закупуването на електронни винетки, които влязоха в сила от 1 януари. Трети ден: проблеми с купуването на електронни винетки Проблеми имаше и със закупуването на нови винетки, и с регистрирането на старите хартиени, които се лепят на стъклото. Системата на Агенция \"Пътна инфраструктура\" за новите винетки блокираше и чрез мобилното приложение, и чрез настолен компютър. Терминалите в бензиностанциите също не работеха. Въпреки това от АПИ твърдяха, че системата като цяло работи, а проблемите са само на отделни места. За шефа на АПИ хаосът с винетките е \"моментно затруднение\" За шефа на АПИ хаосът с винетките е \"моментно затруднение\"", "date": "2019.01.08", "title": "От днес електронните винетки ще се продават в пощите"}
{"url": "http://clubz.bg/77991-erdogan_sasht_da_se_izteglqt_ot_siriq_s_pravilnite_partnori", "text": "Турският президент Реджеп Тайип Ердоган предупреди, че изтеглянето на американските сили от Сирия трябва да се планира внимателно и да се съгласува с \"правилните партньори\", предаде Ройтерс. Тръмп: Сирия е загубена, тя е пясък и смърт В статия за в. \"Ню Йорк таймс\", публикувана ден преди срещата му със съветника по националната сигурност на САЩ Джон Болтън, Ердоган заяви, че Турция има ангажимента да разгроми \"Ислямска държава\" и \"други терористични групировки\" в Сирия. \"Турция, която е с втората по численост армия в НАТО, е единствената страна, имаща силата и отдадеността за изпълнението на тази задача.\" \n\tВ неделя Болтън постави ново условие за американското изтегляне от Сирия. Той заяви, че Турция трябва да се съгласи да защити кюрдските съюзници на САЩ, смятани за врагове от Анкара.", "date": "2019.01.08", "title": "Ердоган: САЩ да се изтеглят от Сирия с \"правилните партньори\""}
{"url": "http://clubz.bg/77990-kim_na_gosti_na_si_v_pekin", "text": "Севернокорейският лидер Ким Чен Ун е на посещение в Китай по покана на китайския президент Си Цзинпин, предаде Ройтерс. \n\tТой замина за Китай броени дни след като предупреди, че може да поеме по алтернативен път, ако САЩ не облекчат санкциите и натиска върху изолираната му страна. \n\tВизитата, потвърдена от севернокорейски и китайски медии, вероятно ще включва четвъртата среща на върха със Си за последната година. Тя се осъществява на фона на плановете за втора среща на върха с американския президент Доналд Тръмп, чиято цел ще е постигането на споразумение за ядрено обезоръжаване на Корейския полуостров. \"Новият път, който Ким спомена в новогодишната си реч, може фактически да е прикрита заплаха за сближаване с Пекин. Това трябва да разтревожи доста Америка\", каза Казианис. Ким готов на среща с Тръмп, но може да потърси и \"нов път\" Ким потегли за Китай с частния си влак вчера следобед, придружен от съпругата си и висши севернокорейски политици, включително заместник-председателя на Корейската трудова партия Ким Йон Чхол и външния министър И Йон Хо. \n\tКитайската агенция Синхуа потвърди, че визитата е по покана на президента Си и ще продължи до четвъртък.  Влак, какъвто използва Ким Чен Ун, пристигна в Пекин, след като бе съобщено, че севернокорейският лидер започва четиридневно посещение в Китай, съобщи Асошиейтед прес. \n\tВлакът спря на северната железопътна гара, където имаше разположени полицаи и паравоенни части.  \n\tДълга автоколона, с каквато пътуват държавни ръководители, потегли от гарата малко след пристигането на влака, с който се смята, че е пристигнал севернокорейският лидер, предаде БТА.", "date": "2019.01.08", "title": "Ким на гости на Си в Пекин"}
{"url": "http://clubz.bg/77999-karlovo_i_kalofer_se_sydqt", "text": "Кметовете на двата възрожденски града Карлово и Калофер ще се съдят. Враждата между Емил Кабаиванов и Румен Стоянов е стара - вече може би никой не помни колко. Но достигна пика си днес със заканата на Кабаиванов да съди своя колега за клевета. Причината - ремонтът на мемориалния комплекс на Христо Ботев. Повод за съдебния иск e изявление на кмета на Калофер в телевизионно предаване от началото на октомври миналата година, в което Стоянов заяви, че отпуснатите на община Карлово 300 000 лева за ремонт на мемориалния комплекс са били откраднати, без да е извършен ремонт, съобщи пред агенция \"Фокус\" Кабаиванов. Казусът с паметника на Ботев датира поне от 2015 година, когато Стоянов настоя за средства за спешния му ремонт. Правителството отпусна 300 000 лева за целта на община Карлово, за да обяви търг. През 2016-а,  до Калофер. Той обвини Кабаиванов, че бави обявяването на обществената поръчка за ремонта заради лично отношение към него. Комплексът е на повече от 30 години и дотогава държавата не бе отпускала средства за него. Малките кметове извоюваха финансова независимост В крайна сметка през 2017 година паметникът бе ремонтиран. Но според кмета на Калофер - некачествено - имало разместени гранитни плочи, проблеми с осветяването на монумента и с фугирането. По собствените му думи Стоянов е уведомил ръководството на голямата община за проблемите, изпратил е писмо и до Борисов, но нито Кабаиванов, нито от фирмата изпълнител са предприети необходимите мерки за отстраняване на нередностите. Пред БНТ от общината посочиха, че осветлението на паметника е изпълнено съгласно одобрен проект, а освен заложените стъпала за демонтаж и възстановяване не е било предвидено фугиране в проекта и изпълнителят го е извършил допълнително и безвъзмездно. Становището на общината е, че повечето от поставените проблеми не са поради некачествен ремонт, а заради недобра експлоатация на съоръженията в комплекса, защото повредените стълби пострадали от нерегламентирано движещите си вечер АТВ-та и мотори. От фирмата изпълнител пък посочват, че фугировката е поставена с ясното съзнание, че с времето ще падне, но целта била да се предпазят стълбищата от поникването на трева. Кметът на Карлово втори път се разболява, преди да го обвини прокуратурата Така стигаме до октомври 2018-а, откогато датира изказването на Стоянов, станало повод за предявяването на настоящия иск за клевета. По това време кметовете на малки населени места поискаха от държавата по-голяма финансова независимост от големите общини при определянето на годишните бюджети и след преговори с правителството я постигнаха. Градоначалникът на Калофер бе едно от водещите лица при разговорите. Тогава при репортаж на бТВ за рушащия се ремонтиран мемориал Стоянов заяви: Наказателното дело ще бъде разгледано на 21 януари 2019 г. в районния съд в Пазарджик. Кметът на Карлово даде заявка, че ако неговият иск за обезщетение за претърпени неимуществени вреди заради клеветата бъде уважен от съда, цялата присъдена сума ще бъде дарена на читалището в Калофер. Кметът на Карлово втори път се разболява, преди да го обвини прокуратурата", "date": "2019.01.08", "title": "Карлово и Калофер се съдят"}
