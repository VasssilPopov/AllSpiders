{"url": "https://clubz.bg/93427-skopie_iska_sydejstvie_ot_bylgariq_za_skandala_s_vnosa_na_otpadyci_ot_italiq", "text": "Македонският министър на околната среда Насер Нуредини ще се обърне към българските власти за изясняване на скандала с вноса на отпадъци от чужбина в страната, съобщи БГНЕС. Италианската мафия обича България. Търси къде да складира отпадъци Както е известно българското дружество „Блацион“, в което участие имат двамата македонски граждани Блаже Игнатов и Горан Ангелов, са внасяли отпадъци от Италия, които бяха открити на пристанищата във Варна и Бургас. Самият Ангелов доскоро беше директор на най-голямото депо в Скопие. След избухването на този скандал той беше уволнен. Той подчерта, че митническите власти са длъжни да знаят какво се внася в страната . „Съществуват правила, според които граничният контрол трябва да бъде много строг. Ние ще ги подкрепим по всякакъв начин и като институция ще направим всичко, което е необходимо“, добави министър Нуредини. Министърът съобщи, че единственият опасен отпадък е битовият. Той подчерта, че се внасят отпадъци за рециклиране и повторна употреба. Окръжната прокуратура в Бургас започна разследване за контейнерите с отпадъци, които бяха заловени на българските пристанища. По нейни данни те са били предназначени за фирма в Плевен. Според управителя на компанията „Блацион“ Горан Ангелов те са били за ТЕЦ „Бобов дол“.", "date": "2020.01.25", "title": "Скопие иска съдействие от България за скандала с вноса на отпадъци от Италия"}
{"url": "https://clubz.bg/93397-%E2%80%9Eformulata_na_teo%E2%80%9C_da_osvobodish_decata_ot_straha", "text": "Това е същността на „формулата на Тео“, обясни пред Клуб Z знаменитият учител по физика Теодосий Теодосиев от Казанлък. През седмицата в Европарламента бе прожектиран посветеният на него филм „Формулата на Тео“ на режисьора Николай Василев, който къщо бе в залата Проявата бе организирана от евродепутата Андрей Ковачев от ГЕРБ и Европейската народна партия (ЕНП). „Формулата на Тео“ разказва как благодарение на учителя десетки негови ученици постигат успехи по целия свят. И всичко това се държи на формулата на Тео – метода на Теодосиев за формирането на силов интелект. „Всяка седмица поставям учениците в бойни условия. И се оказва, че нещо, което им се е струвало ужасно трудно, всъщност не е толкова трудно“, продължи Тео. Като пример за бойно условие той посочи измерването с микроскоп и микрометър на скоростта на светлината в едно кристалче с размери 1х1х1 милиметра: Но това според Тео е добро число. Учителят цитира един американски професор, според когото този минимален процент са хората, които хранят света. И на тях трябва да им бъдат предоставени идеалните условия да си вършат работата. Теодосий Теодосиев се радва на успехите на всички свои ученици. Гордостта му е чужда, тъй като той я смята за грях. Учителят никога няма да забрави първия си златен медалист Петко Динев. Друг успял негов възпитаник е Павлин Савов, занимаващ се с гравитационни вълни. Този учен е работил със самия Стивън Хокинг. Повече от час събралите се в Европарламента българи слушаха Теодосий Теодосиев и разказа му как човек може да бъде накаран да повярва, че може да постигне сериозен успях. А по време на изказванията си българските евродепутати ставаха прави в знак на уважение към учителя от Казанлък. Авторитетът на българския учител е паднал с въвеждането на рабфак, смята Теодосий Теодосиев. И това според него е най-тежкият грях на комунизма. Защото се оказала, че определени хора без способности трябвало на всяка цена да получат образование, за да станат началници. И в резултат образованият елит у нас все повече и повече намалява. Това продължава и до днес, смята Тео.", "date": "2020.01.25", "title": "„Формулата на Тео“ - да освободиш децата от страха"}
{"url": "https://clubz.bg/93426-vyrnaha_internet_na_kashmir_ne_i_dostypa_do_socialnite_medii", "text": "Властите в индийския щат Джаму и Кашмир решиха от днес да бъдат възстановени базовите мобилни интернет услуги, които бяха блокирани преди повече от пет месеца, предаде ДПА, цитирана от БТА. Кашмир – на едно „бум“ разстояние от Шангри-Ла Мобилните интернет услуги с ниска скорост 2 Джи (2G) ще бъдат възстановени на цялата територия на щата, но ще могат да се използват за достъп до само 301 сайта, одобрени от местната администрация, се казва в официална заповед. Сред одобрените сайтове са търсачки, както както и сайтове на банки, учебни заведения, транспортни услуги и обяви за работа. Остава блокиран достъпът до социалните медии. Администрацията заяви, че правоприлагащите институции са изразили безпокойство, че интернет може да се използва за пропагандиране на терористична дейност и подстрекателства сред обществото. Пакистан - готов на всичко да защити Кашмир Властите в Делхи отмениха полуавтономния статут на населения с мюсюлманско мнозинство щат на 5 август и въведоха ограничения за комуникациите, придвижването и събирането на хора, за да се предотвратят протести. Районът освен това беше разделен на две територии под федерално управление. Днешното решение бе взето две седмици след като Върховният съд на Индия разпореди да се преразгледат всички ограничения, включително спирането на интернет услугите в Кашмир, който е под индийско управление. Според съдиите този контрол е неоправдан и представлява злоупотреба с власт. Пакистан - готов на всичко да защити Кашмир", "date": "2020.01.25", "title": "Върнаха Интернет на Кашмир. Не и достъпа до социалните медии"}
{"url": "https://clubz.bg/93425-osydiha_islqmist_v_germaniq_na_5_godini_zatvor", "text": "Трийсет и две годишен радикален ислямист беше осъден на пет години и четири месеца затвор в Германия за подпомагане на заговор за бомбено нападение в Берлин, от което терористите впоследствие се отказали, предаде ДПА, цитирана от БТА. Германия осуети атентат на Ислямска държава. Целта бил Франкфурт Смята се, че цел на атаката е бил търговският център в квартал Гезундбрунен, се казва в постановлението на районния съд в германската столица. Терористите се отказали от плана си, защото се опасявали да не бъдат разкрити. Обвиняемият Магомед-Али С. пристигнал в Германия през 2011 година от южната руска република Дагестан. Стрелба в църква в Дагестан: пет жертви, петима ранени В наказателното постановление се твърди, че той е бил радикализиран в берлинска джамия, посещавана от тунизиеца Анис Амри, който през декември 2016 година уби 11 души, прегазвайки ги с камион на коледен базар в Берлин. Обвиняемият познавал Амри, но преки контакти между двамата не били установени, посочва съдът. Магомед-Али С. не бил движещата сила в терористичния заговор на групата, но подкрепял нападението и складирал в апартамента си експлозиви, съобщи съдия Детлев Шмит. Крайнодесните в Берлин: Без ислям в Германия (СНИМКИ) Целта на планираната атака изглежда е била да бъдат убити колкото може повече хора и да се подкопае вътрешната сигурност в Германия чрез създаване на атмосфера на страх. Разследващите обискирали апартамента на обвиняемия през октомври 2016 година. Молбата за убежище на мъжа, който бил квалифициран обущар, била отхвърлена, но той имал право на ограничено придвижване из страната. По време на продължилия 38 дни процес подсъдимият не свидетелствал. Неговият адвокат заяви, че ще посъветва клиента си да обжалва присъдата. Прокуратурата първоначално поискала наказание от 6 години и 10 месеца лишаване от свобода. Стрелба в църква в Дагестан: пет жертви, петима ранени Крайнодесните в Берлин: Без ислям в Германия (СНИМКИ)", "date": "2020.01.25", "title": "Осъдиха ислямист в Германия на 5 години затвор"}
{"url": "https://clubz.bg/93142-treska_za_pqsyk", "text": "Копачите предпочитат да работят под прикритието на тъмнината. Поне седем баржи товарят пясък от Червената река, която се намира на около час път с кола от Ханой, столицата на Виетнам. Подобни екипи често работят без разрешение, но възнаграждението им си струва риска. Докато средната заплата на виетнамците е 269 долара на месец, копачите могат да спечелят между 700 и 1000 долара за всяка лодка, пълна с пясък.  Вероятно няма по-добро време от сегашното за бизнеса с пясък, пише \"Икономист\". В света се използват близо 500 млрд. тонове пясък и чакъл на година - почти двойно повече в сравнение с преди година. Нито един природен ресурс не се извлича и търгува в толкова големи мащаби, с изключение на водата. Най-голямо е търсенето в Азия, където градовете растат много бързо, а с това и нуждата от пясък, който е основна съставка при цимента, асфалта и стъклените изделия. Между 2011 и 2013 г. Китай е употребил повече цимент, отколкото Америка през целия 20-и век. От 60-те години на миналия век насам Сингапур, най-големият вносител на пясък в света, е увеличил с една четвърт територията си с помощта на този природен ресурс. По прогнози на ОИРС търсенето на пясък и чакъл в строителството ще се увеличи двойно през следващите 40 години. Така че не е чудно, че цената на малките песъчинки расте главоломно. Във Виетнам през 2017 г. тя скочи четири пъти само за една година. В масовото съзнание пясъкът е синоним на нещо неизчерпаемо. Но всъщност е с ограничена наличност. А и не всеки става. Така например Обединените арабски емирства са покрити с пясъци, но внасят за строежите, защото пустинният пясък е твърде фин, за да върши работа в цимента. Най-добър е пясъкът от бреговете на моретата и реките. Но според програмата на ООН за опазване на околната среда азиатците използват пясък в по-бързи темпове, отколко може след това той да се възстанови. В Индонезия от 2005 г. насам са изчезнали два малки острова. Виетнам прогнозира, че ще остане без пясък през тази година. Всичко това има сериозна цена за околната среда. Премахването на пясъка от бреговете на реките лишава рибите от място, където да живеят, да се хранят и да се размножават. Смята се, че липсата на пясък е допринесла за изчезването на речния делфин от река Яндзъ. Тъй като нивото на моретата расте с промените в климата, солената вода влиза в реките в Австралия, Камбоджа, Шри Ланка и Виетнам, както и на други места, и съответно се отразява на намиращите се в близост полета с насаждения. Министерството на земеделието на Виетнам предупреди, че солената морска вода може да навлезе на 110 км по течението на Меконг тази зима. Последния път, когато това се случи през 2016 г., 1600 кв. км земя бяха унищожени, а загубите бяха 237 млн. долара. Местните хора вече сигнализират, че виждат умрели риби в реките. Да се ограничи изкопаването на пясък е трудно, защото в голяма степен не е регулирано. Само около две пети от пясъка, който се вади в света всяка година се търгува законно, сочат данни на Глобалната инициатива срещу транснационалната организирана престъпност. В Шанхай копачите по Яндзъ избягват властите като хакват уредите, които засичат позициите на корабите и клонират координатите им. По-лесно е, разбира се, да влезеш в комбина с властите. Министрите в множество щати на Индия бяха обвинени, че са слагали чадър над незаконното копане на пясък. Тя разказва, че два пъти е била нападана заради своите усилия да спре незаконното изкопаване на пясък. Все пак има надежда, че нещата ще се променят. Учените търсят алтернативи на цимента и бетона. Архитектите също опитват да използват тези материали по-пестеливо. Дори някои правителства вземат мерки. През 2018 г. в щата Махараштра беше приет закон, който изисква от строителите да използват пластмасов боклук като филтър, когато строят или поправят пътища. Сингапур си прави ново парче суша като маха водата, а не насипва пясъци. Киран Перейра от  SandStories.org обяснява пред \"Икономист\": има множество решения, ако правителствата имат волята да ги приложат.", "date": "2020.01.25", "title": "Треска за пясък"}
{"url": "https://clubz.bg/93423-vtoro_moshtno_zemetresenie_raztyrsi_turciq_video", "text": "Второ земетресение е разтърсило Турция в провинция Елязъг от 16:30 местно време, съобщи агенция \"Анадолу\", цитирана от \"Спутникнюз\". То е било с магнитуд 5,1 по Рихтер и засега няма данни за пострадали или сериозни щети. Епицентърът на земетресението е бил на 7,2 километра дълбочина. Земетресение от 6,8 по Рихтер удари Източна Турция в 22:49 местно време на 24 януари. На 29 нараснаха жертвите от земетресението в Турция. Ранените - над 1400 (ВИДЕО) Епицентърът е бил на около 200 километра североизточно от град Газиантеп и само на 2 километра дълбочина. Поне 22 души са загинали, предаде Ройтерс.     Ранените са над 1 200.", "date": "2020.01.25", "title": "Второ мощно земетресение разтърси Турция (ВИДЕО)"}
{"url": "https://clubz.bg/93422-papata_prizova_irak_da_zashtitava_hristiqnite", "text": "Папа Франциск призова днес иракския президент Бархам Салих да гарантира безопасността на християните в страната и да им даде възможност да участват в нейното бъдеще, предаде Асошиейтед прес, цитирана от БТА. Вдигнаха 30- метрова елха в Ирак в знак на солидарност към християните Салих, който е на посещение във Ватикана, разговаря първо с папа Франциск, а след това - и с държавния секретар Пиетро Паролин и архиепископ Пол Галахър, секретар за отношенията с държавите, съобщи Ройтерс. Светият престол съобщи в изявление, че разговорите са били фокусирани върху подкрепата за мира и сигурността в Ирак, особено за християнското малцинство, много от чиито членове бягат от родните си места, за да не бъдат преследвани от организацията \"Ислямска държава\". \"Даеш\" разруши най-стария християнски манастир в Ирак, по-древен от исляма В текста се подчертава, че е важно в Ирак, като се отбелязва, че те са неразривна част от страната и имат важен принос за възстановяването на иракското общество. Затова е необходимо да се гарантира тяхната сигурност и  , подчертава Светият престол. Папата е изразил надежда, че тази година може да посети Ирак, но засега няма потвърдени планове. Не е ясно дали може да се състои такава визита, предвид засилването на напрежението в Ирак и безредиците, избухнали след убийството от САЩ на влиятелния ирански генерал Касем Солеймани. \"Даеш\" разруши най-стария християнски манастир в Ирак, по-древен от исляма", "date": "2020.01.25", "title": "Папата призова Ирак да защитава християните"}
{"url": "https://clubz.bg/93421-stotici_myrtvi_ribi_izpluvaha_ot_reka_marica", "text": "Стотици мъртви риби са изплували тази сутрин от река Марица в района на селата между Стамболийски и Цалапица, съобщи БНР. Директорът на инспекцията по околна среда в Пазарджик Костадин Гешев обяви, че източник на замърсяването е пазарджишката фирма \"Екоинвест\", която преработва пластмаса. Повече от 7 часа реката носи телата на мъртви сомове, съобщава кореспондентът на bTV. Прокуратурата е образувала досъдебно производство по случая с мъртвата риба в река Марица, съобщи областният управител Дани Каназирева.  Изненада: кабинетът назначи Каназирева за областен управител на Пловдив Органите на реда охраняват засегнатите зони. Взети са проби като първите резултати от бързите тестове се очакват в късния следобед. Областният управител на Пловдив Дани Каназирева съобщи за БНР, че засега предположенията на експертите за измирането на рибата е токсично отравяне. Подозира се пазарджишка фирма. Районът вече е ограничен, мястото се охранява от полиция. Образувана е проверка от Окръжна прокуратура - Пловдив и Окръжна прокуратура - Пазарджик. Образувано е и досъдебно производство. Специалистите призовават местното население да не консумира умрялата риба.", "date": "2020.01.25", "title": "Стотици мъртви риби изплуваха от река Марица"}
{"url": "https://clubz.bg/93417-ako_borcite_bqha_shahmatisti", "text": "А всичко можеше да бъде различно. Това изречение не се отнася само за моя скромен живот, нито само за милионите таланти, имали нещастието вместо в Холивуд и Париж да се родят в Калотина и Голямо Микре. Това е изречението, което описва трагедията на съвременна България! Ех, да можеше Аспарух да продължи да язди и да се спре чак някъде в красивата Тоскана. Да можеше Иван Александър да не се жени за сприхавата Теодора, която сглупила да го прати на пазар. Можеше Иван Александър да не среща на тоя пазар красивата Сара и да я прави своя втора жена. Да няма синове от две жени, на които да даде по малко от царството България и така да раздели страната на три. Можеше османците, и руснаците да са виенчани и парижани. Ех, да се беше объркал Колумб още повече и вместо на американския бряг, да беше акостирал край Приморско. Днес щяхме да владеем света, да сме богати и на долара вместо „In got we trust“, щеше да пише „Доларите в марки“. Изпято от Мерилин Монро на рождения ден на президента. Но да не бъдем максималисти. Дори и историята ни да остане точно тази трагична съсипия, която така обичаме, можеше нещата поне в по-близкото минало да се бяха развили по друг начин. Например през ранните 90 на миналия век куфарчетата да бяха отишли не при борците, а при шахматистите. Вие представяте ли си какъв живот ни очакваше, ако шахматистите бяха взели властта? Всеки спор за бизнес щеше да се решава с интегрални уравнения, Николета Лозанова щеше да се жени серийно не за футболисти, а за учители по физика, задкулисието щеше да се намира не в Дръндар, а в БАН, а премиерът щеше да бяга от заседания на Министерски съвет, за да си дореши задачата. Черепа щеше да е прякор, измислен от учениците в училището, в което хазартният бос щеше да е просто учител по математика,  Пеевски щеше да прекъсне още в 10-ти клас и да отиде да мие коли в Испания, а Доган щеше да гледа тютюн в Делиормана. Каракачанов щеше да е ходил в Македония само на гурме туризъм, а Валери Симеонов щеше да държи дискотека в Слънчев бряг. И разбира се, щеше да спира музиката точно в 23 часа. Волен щеше още да позира гол в Художествена академия и да замеря с фъстъци само студентките. „Левски“ щеше да играе в Шампионската лига, а ЦСКА-то да си е само едно. Домусчиев щеше да се закове с верига на жп линията Разград-София, за да настоява минималната заплата да е 2000 лева и всеки работодател да плаща осигуровките на служителите си. Митьо Очите, Митьо Пищова и Митьо Гестапото щяха да са трио буфосинхронисти, които разсмиват публиката във вариететата на Европа, а Ицо Хазарта щеше да е Ицо Гамбита и да спечели Евровизия. Всички избори щяха да се печелят от мафията на шахматистите с перфидна сицилианска защита, а красивите момичета на България щяха да се намират в Техническия. Съседът отгоре щеше да ни буди посред нощ с надута до дупка „Травиата“, съседката отдолу да си хвърля боклука от прозореца, опакован в биоторбички и посипан с брокат. Данчето Христова и Лили Иванова щяха да се изявяват в дует, и не Слави, а Азис щеше да направи партия и да реши проблема в гетата в три хода (с коня на А5). Язовирите щяха да са пълни, затворите празни, в правната комисия на парламента щеше да има прависти, а министърът на спорта щеше да е спортист. Ех, ако борците бяха шахматисти!  ", "date": "2020.01.25", "title": "Ако борците бяха шахматисти"}
{"url": "https://clubz.bg/93424-kitaj_proizvejda_po_8_miliona_maski_na_den_protiv_noviq_koronavirus", "text": "Трийсет китайски предприятия произвеждат общо 8 милиона медицински маски на ден, взимайки предвид потребностите на населението на фона на разпространяването от новия коронавирус 2019-nCoV, предизвикващ пневмония, предаде ТАСС, цитирана от БТА. Какво е най-важно да знаем за новия вирус 2019-nCoV Данните са на китайското министерството на промишлеността и информационните технологии. В Ухан - града, откъдето пламна болестта - вече са изпратени повече от 14 хиляди броя защитни облекла и над 110 хиляди чифта медицински ръкавици. За задоволяване на търсенето в града ще бъдат изпратени допълнително 3 милиона маски и 100 хиляди бройки защитно облекло, се казва в съобщението на министерството. То призовава фирмите за онлайн търговия да контролират цените и да не допускат спекулации. 26 души са вече починалите в Китай от новия коронавирус Министерството на търговията на Китай съобщи днес, че в Ухан и съседните райони има достатъчно големи запаси от стоки от първа необходимост. От около 300 пункта за производство близо до Ухан в града се изпращат хранителни стоки - яйца, риба, говеждо и свинско месо. По последни данни новата пневмония е взела 41 жертви, а заразените вече са 1372. 39 души, разболели се от пневмония, са били излекувани и изписани от болница. 26 души са вече починалите в Китай от новия коронавирус", "date": "2020.01.25", "title": "Китай произвежда по 8 милиона маски на ден против новия коронавирус"}
{"url": "https://clubz.bg/93419-5_085_dushi_sa_se_razboleli_ot_grip_za_1_sedmica", "text": "Расте броят на заболелите от грип и остри респираторни заболявания. За периода от 13 до 19 януари 2020 г. (последният, за който има официални данни) са  , сочи справката за епидемиологичната обстановка в страната на здравното министерство, цитирана от БНТ. Грипна ваканция в София от понеделник Общата заболеваемост от грип и ОРЗ за страната за седмицата от 13 до 19 януари е 133,69 на 10 000 души. За посочения период в Националната референтна лаборатория \"Грип и ОРЗ\" са изследвани чрез Real Time RT-PCR 119 клинични проби (носогърлени секрети). Доказани са 28 грипни вируса A(H1N1)pdm09, 29 вируса A(H3N2) и 6 вируса B/Victoria. Грипната епидемия обхваща нови райони на страната. От днес област Монтана е в грипна епидемия Актуална информация за областите, на чиято територия е обявена грипна епидемия, се публикува ежедневно на интернет   на Министерство на здравеопазването. От днес област Монтана е в грипна епидемия", "date": "2020.01.25", "title": "5 085 души са се разболели от грип за 1 седмица"}
{"url": "https://clubz.bg/93418-malyk_samolet_padna_kraj_ruse", "text": "Малък ултралек самолет падна в гориста местност при опит за кацане на частно летище в землището на село Бъзън, предаде БТА. Пострадали са двама души. Пак трагедия с малък самолет - този път край Ихтиман От полицията обясниха, че сигналът е подаден малко след 13.00 часа. На място са изпратени две линейки, екип на полицията и на противопожарната служба. От Спешна помощ обясниха, че няма опасност за живота на пострадалите. Единият, който е на 52 години, е получил травма на главата и комоцио, а другият - на 41 години, е със счупена ръка. Те са откарани в русенска болница. Малък самолет се разби край Пловдив, жертвите са две Собственикът на летището Делян Диков коментира, че вероятната причина за инцидента е силният страничен вятър и пилотска грешка. Той каза още, че екипажът не го е уведомил, че самолетът ще каца на летището. По думите на Диков досега други инциденти не е имало в района. Той обясни, че произшествието ще се разследва от специализирано звено към Министерството на транспорта. Малък самолет се разби край Пловдив, жертвите са две", "date": "2020.01.25", "title": "Малък самолет падна край Русе"}
{"url": "https://clubz.bg/93363-vyrhovnite_bandi_v_metyla_chast_i", "text": "В началото на третото десетилетие на новия век едно е ясно:  ! Предлагаме ви тази класация в две части, направена от изданието   при това по поджанрове в стругарския музикален сегмент. Авторите отбелязват, че подвидовете на метъла към момента са около 29, но се роят постоянно. За  са използвани най-вече виртуалните успехи на групите и изпълнителите, което сигурно е най-релевантното на днешно време, дори групата ти да е основана през 1981 г. (като \"Металика\" или \"Слеър\").   Най-яката алтърнатив метъл група за миналата година, дами и господа, е Korn. Ню метъл пионерите са \"на хората в устата\" от 1993 г., макар фронтменът Джонатан Дейвис да отбелязва, че били по-скоро фънк, отколкото метъл банда. Korn има 3,4 милиона последователи в Spotify, което е, меко казано, забележително за жанра.   Макар и леко изненадващо, Топ 5 на хеви метъла се оглавява от Metallica. Да, да - и вечният съперник Megadeth също е в тази подгрупа. Веднага след Manowar (?!?, хммм). Ето как сегашният състав изпълнява Blackened - песен от несъвсем близката 1988 г.   SLAYEEEEEEEEERRR!!! Съвсем плитко видим е заговорът - че авторите на класацията нарочно са \"отклонили\" титаните от Metallica и Megadeth към горния поджанр, за да се освободи нишата, в която Slayer да блестят първи. И не - няма място за сравнение с Testament, Anthrax или който и да било друг... Още по-вълнуващо е, че пасажът за Slayer, които си взеха сбогом с голямата сцена в края на м.г., е илюстриран с това им изпълнение от Националния стадион \"Васил Левски\" от 2010 г. - с незабравимия Джеф Ханеман и тътена зад барабаните на Дейв Ломбардо.   Дет метъл - Amon Amarth. Тук едва ли има кой знае каква изненада. Освен, че \"викингите са страхотни\", от тази класация следва още един забележителен извод - че на второ място е банда, предвождана от жена вокал.   Пауър метъл - не, не са Helloween, други са.  Това име на жанр сякаш е измислено за германци, която свирят като изоглавени, пеят във височините на летящ изтребител от Луфтвафе, а барабанистите им стрелят като... Хайде стига с аналогиите. Затова пък на върха са шведи. И още нещо любопитно - Sabaton се увлича по исторически битки в текстовете си и вината за това е на Стивън Спилбърг. Просто вокалът Joakim Brodén гледал \"Спасяването на редник Райън\" и така тръгнало всичко.   Симфоник метълът предлага единствената класация, по-скучна и от формула 1, докато Михаел Шумахер караше. Всички   разкошни певици - и Шарън ден Адел на Within Temptation, и Лори Люис от Therion според повечето фенове, могат само да се борят от второ място нататък. На върха са Nightwish - независимо с коя вокалистка: с \"новата\" (Флоор Янсен) или \"старата\" Таря Турунен, която пък сама присъства в класацията като име. Насладете им се с това кинематографично парче от концерт в Буенос Айрес: Оригинала на класацията може да намерите ", "date": "2020.01.25", "title": "Върховните банди в метъла - част I"}
{"url": "https://clubz.bg/93356-telata_pomnqt_dumite_gorchat", "text": "Да изкажеш чувствата си към човека, който обичаш, с изящно томче, събрало най-хубавите стихове от българската и световната лирика – тази традиция бе поставена преди 16 години от изд. „Персей“, което всяка година в навечерието на Деня на влюбените пуска по една такава книга. След антологиите „Обичам те“ и „Да те жадувам“ и автори като Яворов, Дебелянов, Вазов, Ботев, Пенчо Славейков, Дора Габе, Елисавета Багряна, Евтим Евтимов и Маргарита Петкова тази година влюбените ще изразяват любовта си с най-хубавите стихове на Добромир Банев, един от най-популярните и обичани съвременни поети. \"Обичам те\" се пише слято Каквото и да се случва, ние всички се нуждаем от любов. Това е чувството, което ни води напред. Любовта е закодирана в нас, макар мнозина да не вярват в това. Сега е моментът да осъзнаем, че тя е действие – глагол, който не бива да спираме да упражняваме. Важни са колкото споделените думи, толкова и споделеното мълчание. Важни са жестовете и разбирането към другия, защото има различни начини да бъдем по-малко самотни, най-сигурният от които е да подадеш ръка, да изразиш подкрепа, да покажеш вярата си. Добромир Банев не преценява аргументи „за“ и „против“ любовта. Той отдавна е доказал умението да борави със силата на поезията, за да опише тази невероятна нужда да обичаме и да бъдем обичани. Между страха от провала и смелостта да заявим любовта си, поетът недвусмислено ни извисява в осъзнаването на любовта във всичките ѝ форми и състояния, като и в най-песимистичните думи прозира оптимизмът на човека да подели с някого най-доброто от себе си. „Обичай ме бавно“ събира на едно място най-емблематичните стихотворения на Добромир Банев, както и някои съвсем нови. Те са историята на любовта, която всеки трябва да прочете. Защото именно тази история ни прави хора. Ставаме все по-самотни Изящното издание е илюстрирано с прекрасни фотографии на Ивелина Чолакова. \n\t* * * Животът? Той е всичко онова, \n\tкоето се изплъзва от ръцете – \n\tбезшумен вятър, шепот на трева, \n\tкопринено небе, невинно цвете. С теб двамата сме само мизансцен. \n\tТелата си споделяме по право. \n\tИзглежда, полудяла си по мен. \n\tИзглежда, до уши съм хлътнал здраво. Измисляме си нежни имена. \n\tОстава любовта неназована. \n\tСред четири годишни времена \n\tопитваме се да останем двама. Телата помнят. Думите горчат. \n\tИзплъзва се животът. Ние също. \n\tРъцете ни умеят всеки път \n\tеднакво да убиват и прегръщат. \n\t* * * Не са виновни птиците, не са. \n\tВиновно е небето, че обича. \n\tЖивотът е изпълнен с чудеса, \n\tмакар да ни изглежда прозаичен. Покоят е най-сигурният бряг. \n\tВълните му приписват просто рими. \n\tНе е виновен никой следващ сняг, \n\tче рано или късно идва зима. И с теб не носим никаква вина, \n\tче още се обичаме в далечност, \n\tкоято – като в книга – е една \n\tистория, обречена на вечност. * * * Привикваме към тъмното навън, \n\tно слънцето оставя отпечатък: \n\tотворим ли очи след тежък сън, \n\tспокойни продължаваме  \n\tнататък. Достигнал най-върховния екстаз, \n\tда мога да мълча и да ме чуваш, \n\tразбирам вече смисъла и аз: \n\tщом можеш да обичаш –  \n\tсъществуваш. \"Аз съм в другото такси\"  Ставаме все по-самотни \"Аз съм в другото такси\" ", "date": "2020.01.25", "title": "\"Телата помнят. Думите горчат.\" "}
{"url": "https://clubz.bg/93420-belingkat_zasnetiqt_vyv_videata_s_otravqneto_na_gebrev_e_vodil_ekipa_sreshtu_skripal", "text": "Британският разследващ сайт \"Белингкат\" съобщи, че водачът на екипа, осъществил покушението срещу бившия руски шпионин Сергей и Юлия Скрипал в Солсбъри, е заснетият в паркинга на \"ЕМКО\" в София, в деня на опита за убийство срещу Емилиян Гебрев. Мъж с шапка и ръкавици: ето го вероятния отровител на Гебрев (ВИДЕО) Това обяви в коментар журналистът Христо Грозев, който работи за британската медия. Според Грозев Сергеев може да бъде разпознат чрез наличните кадри по походката. Журналистът твърди, че има множество видеоматериали от пребиваването на руския агент в Лондон. Грозев обяснява, че е „много вероятно“ да има други клипове в България, заснети извън гаража. Във видеозаписите, направени в подземния паркинг на „ЕМКО“ на 28 април 2015 г., се виждат кадри на мъж, обикалящ между колите на дружеството. На същия ден Гебрев е приет в болница в критично състояние, а в следващите дни това се случва на сина му и на един от директорите на оръжейното предприятие. Прокуратурата обвини трима руснаци за отравянето на Емилиян Гебрев Няколко дни преди прокуратурата да разпространи кадрите от \"Белингкат\" заяви, че опитът за убийство на Гебрев е бил извършен от осем офицери от руското военно разузнаване ГРУ. Те са известни с отравяне на жертви чрез поставяне на отровно вещество по дръжките на автомобили. В четвъртък прокуратурата обвини трима руснаци за отравянето на Гебрев. Имената им не бяха споменати.  За тях бяха издадени Европейски заповеди за арест, както и молби за международно издирване с цел арест и екстрадиция. \"Ню Йорк таймс\": Отравянето на Гебрев става причина да бъде разкрит таен екип от руски убийци През декември Сотир Цацаров потвърди пред медиите, че между част от лицата, които се разследват за отравянето на Гебрев и заподозрените за покушението срещу Сергей Скрипал в Солсбъри през 2018 г. има  Прокуратурата обвини трима руснаци за отравянето на Емилиян Гебрев \"Ню Йорк таймс\": Отравянето на Гебрев става причина да бъде разкрит таен екип от руски убийци", "date": "2020.01.25", "title": "\"Белингкат\": Заснетият във видеата с отравянето на Гебрев е водил екипа срещу Скрипал"}
{"url": "https://clubz.bg/93413-mohamed_bin_salman_kupuva_nyukasyl", "text": "Престолонаследникът на Саудитска Арабия Мохамед бин Салман преговаря за закупуването на \"Нюкасъл\", съобщава \"Мирър\", като се позовава на информация на \"Уолстрийт джърнъл\". Ще купува ли Флойд Мейуедър \"Нюкасъл\"? Предполагаемата стойност на сделката е около 340 милиона паунда. Публичният инвестиционен фонд на саудитския престолонаследник ще работи съвместно с група инвеститори, организирани от Аманда Стейвли. Британската бизнесдама преди време бе сочена като кандидат-купувач за акциите на \"свраките\", но тогава не успя да се разбере със собственика на клуба - Майк Ашли.  Форумът \"Давос\". Забравят ли бизнесът и политиката убийството на Кашоги Това означава, че към Нюкасъл вероятно ще се насочи огромна сума пари - както се случи след като Абу Даби закупи \"Манчестър Сити\" през 2008 г. Оттогава шейховете са инвестирали повече от милиард в \"шумните граждани\", което ги превърна в хегемон във Висшата лига. \"Манчестър Сити\" удари гръмко на \"Олд Трафорд\" Ентусиазмът на \"джордитата\" вероятно се е увеличил пред перспективата да се оттърват от Майк Ашли - един от най-омразните собственици в английския елит, който рядко отваря джобове за големи (дори скромни) трансфери. Именно това провокира напускането на Рафа Бенитес през лятото на 2019 г. През миналата година Мохамед бин Салман проявяваше интерес към собствеността в \"Манчестър Юнайтед\". Американските собственици на \"червените дяволи\" обаче са отхвърлили две оферти от престолонаследника, отбелязва \"Мирър\".  \"Юнайтед\" засега няма да уволнява треньора Преговорите са в напреднала фаза и се очаква да бъдат финализирани до няколко седмици.  Форумът \"Давос\". Забравят ли бизнесът и политиката убийството на Кашоги \"Манчестър Сити\" удари гръмко на \"Олд Трафорд\" \"Юнайтед\" засега няма да уволнява треньора", "date": "2020.01.25", "title": "Мохамед бин Салман купува \"Нюкасъл\"?"}
{"url": "https://clubz.bg/93415-moskva_progonvaneto_na_ruskite_diplomati_e_provokaciq", "text": "Министерството на външните работи на Руската федерация определи решението на България да прогони двамата руски дипломати за  От ведомството допълват, че България не е представила никакви смислени доказателства за решението си да изгони руските дипломати. Русия за изгонените дипломати: София изглежда глупаво От там посочват, че действието на българските власти са в разрез с конструктивния и взаимно уважителен характер на българо-руските отношения Вчера българско МВнР привика руския посланик Анатолий Макаров и му връчи нота, в която настоява в рамките на следващите 48 часа двамата руски дипломати, за които прокуратурата твърди, че са шпиони, да напуснат България. Макаров заяви, че срокът ще бъде спазен и те ще напуснат страната до понеделник. Гоним още двама руски шпиони От нашето МВнР публикуваха официално съобщение, в която бе обявено, че има получено писмо от българската прокуратура  Гоним още двама руски шпиони", "date": "2020.01.25", "title": "Москва: Прогонването на руските дипломати е провокация"}
{"url": "https://clubz.bg/92415-shte_zalee_li_lqvata_vylna_latinska_amerika", "text": "Mнозина се надяват, че Латинска Америка отново ще възроптае колективно (и този път завинаги) срещу либералната демокрация от американски тип, която така и не успя да „закрие историята“  в началото на 90-те години на миналия век. Краят на историята? Какво мисли Фукуяма 30 г. по-късно Остава да си зададем въпроса – с „розови“ очила ли се следят спектаклите в Сантяго, Кито, Бразилия, Порт-о-Пренс и Буенос Айрес? Не, много по-важно е да се замислим – предстои ли истинска лява популистка революция в Латинска Америка? Думите на El Libertador вече два века продължават да ехтят безответно из планинските върхове на Андите, през гъстите джунгли на Амазония, та чак до необятното Мексиканско плато. Новосъздадените нации на континента успяват да изтласкват западноевропейските завоеватели. Боливар обаче забелязва, че властовият вакуум е запълван от регионални харизматични диктатори, които възроптават срещу империалистите, но не странят от наложените „традиции“ на егоистична експлоатация на обществата и техните ресурси. Той признава провала на най-висшия си идеал – обединена Латинска Америка. Днес концепцията за обединени нации на континента изглежда неприложима, но символичната унификация в опозиция срещу Запада и замяната му с латиноамерикански съюз е блян на немалко леви избиратели. Това, разбира се, трябва да стане, като се изкоренят основите на политическата система. Първа „под ножа“ пада Венецуела, която поема по пътя на „чавизма“ – перверзна интерпретация на боливаризма, след като Уго Чавес застава начело през 1999 г. Той се обявява за противник на империализма и прокламира национален суверенитет, икономическа самодостатъчност и мащабни социални програми (наречени боливарски мисии). Чавес дава тласък на „розовия прилив“, които потапя Латинска Америка в първото десетилетие на XXI век. Това е реакция срещу провалените политики на Международния валутен фонд и на господстващия неолиберализъм в региона, които значително увеличават икономическото неравенство и омразата спрямо Вашингтон. Навсякъде е преследвана предъвканата, но доказала се реторика на противопоставяне на обеднелите изстрадали „гаврошовци“ срещу облажилия се елит.  „Розови“, че чак и „червени“ на места президенти никнат като гъби в Бразилия (Луис Инасио Лула да Силва – 2003 г.), Боливия (Ево Моралес – 2006 г.), Еквадор (Рафаел Кореа – 2006 г.), Аржентина (Нестор Киршнер – 2003 г.), Никарагуа (Даниел Ортега – 2007 г.), Уругвай (Табаре Вазкес – 2005 г.), Перу (Алън Гарсия – 2006 г.), Чили (Мишел Бачелет – 2006 г.). Няма да е справедливо да поставяме всички страни и политическите им класи под общ знаменател. Професорът от Университета на Корнел Кенет Робъртс разделя правителствата в четири отделни категории: В първата категория са включени администрации, в които „установила се политическа партия, която предхожда ерата на неолиберализма“, е „преминала през сериозен процес на идеологическа реновация и модернизация“. Уругвай е пример за подобна нация, която от системна гледна точка се доближава до типичните социалдемократически държави в Европа, но не разполага със средствата да осигури подобен стандарт на живот. Втората категория се отнася за държави, при които „розовият прилив“ е подет от партия, „която е част от популистката традиция на Латинска Америка“. Робъртс посочва перонистите, и в частност Нестор Кишнер, който се отдръпва от САЩ и вместо това се опитва да подобри диалога със съседите си. Третата и четвъртата категория са заети от новопоявили се политически групи. Разликата между тях се корени по въпроса дали „революцията“ идва „отгоре надолу“ (Чавес и Венецуела), или се дължи на масово социално движение „отдолу нагоре“ (Моралес и Боливия). Робъртс посочва, че при първите две категории „розовият прилив“ е възникнал в резултат на „узряване на демокрацията и модернизация на лявото“, докато значително по-популистките и радикални образци от последните категории – „неуспех на представителните демократически институции да отвърнат ефективно на обществените нагласи и желания“. Латиноамериканските страни разчитат, че цените на петрола ще се запазят високи (по отношение на Венецуела той отговаря за 90 процента от износа) и че „китайското икономическо чудо“ от 10 процента ръст на БВП годишно ще се съхрани. Те не са подготвени нито за световната икономическа криза, нито за забавянето на китайския растеж, камо ли за възхода на шистовия газ. Така до средата на второто десетилетие на XXI в. в Буенос Айрес, Бразилия и Каракас например се наблюдава „консервативна вълна“:   - Маурисио Макри става първият демократично избран десен лидер на Аржентина през 2015 г.;   - Президентката на Бразилия Дилма Русев наследи Лула да Силва на президентския пост и бе преизбрана през 2014 г. Тя бе сред лицата на лявата вълна в страната и до 2015 г. бе подкрепяна от повече от половината бразилци - рядко срещан феномен по тези ширини. По-малко от година след преизбирането рейтингът ѝ спадна до 9 процента и след обвинения в корупция и масови протести в Бразилия тя бе свалена от власт на 31 август 2016 г. Така през 2018 г. бившият военен Жаир Болсонаро спечели президентските избори в Бразилия и отмъкна властта от Работническата партия.;   - Доверието у заменилия Чавес, Николас Мадуро, пада в „нокдаун“ и през 2019 г. се появява явен претендент за поста му в лицето на обожавания от САЩ (де факто от неолиберализма) Хуан Гуайдо. Но се появяват признаци, че консервативният прилив започва да се отдръпва.   - Перонистите си върнаха властта на президентските избори през 2019 г. и все още са съхранили популисткия си плам – вицепрезидентка е Кристина Фернандес де Киршнер (съпруга на Нестор и идеологическа „наследничка“), която управлява страната между 2007 и 2015 г.;   Лула бе освободен от затвора и обеща да се разправи с Болсонаро. Заплахите му не са напразни – дори след като бе арестуван в подозрения за корупция, той остана сред най-популярните политици в Бразилия и щеше да спечели на изборите през 2018 г., ако му бе позволено да се яви;   Революцията на Гуайдо се оказа буря в чаша вода. Поне засега. Същевременно през 2018 г. втората лява вълна порази дори Мексико, която бе сред малкото държави, незасегнати от „розовия прилив“. Преди година за президент бе избран Андрес Мануел Лопез Обрадор. Дори свалянето от власт на последния от „тримата мускетари“ . Ево Моралес в средата на ноември не изхабява ентусиазма както на мнозина радикали, така и на умерените критици на западния капитализъм.  Възможно ли е по революционен път левите популисти да създадат по-справедлива алтернатива от западния антихуманен в много отношения капитализъм? Интересна е позицията на словенския философ и марксист Славой Жижек. Жижек осмива прехласването по филма „В“ като Вендета“, в които граждани с различен произход, религия и политическа идеология си слагат популярните маски на Гай Фокс и заедно събарят установилата се диктатура в Англия. Парламентът е взривен под звуците на мелодията и топовните гърмежи на „Увертюра 1812 година“. Жижек обаче не е впечатлен. Жижек обръща внимание и на „розовия прилив“, като цитира  Словенецът критикува също левите интелектуалци, които се опияняват, когато протестират Според философа големият проблем на левите популисти е, че те проповядват   (лидерите на протестите осъждат неолиберализма без да предлагат алтернативи на капитализма). СИРИЗА 2.0: укротяването на опърничавата Затова дори след като взимат властта са принудени да се съобразяват с установения международен ред и също като СИРИЗА са обречени на провал.     Въпреки идеологическата съпротива и исторически рани невъзможно е за страните от Латинска Америка да се изолират от икономически гиганти като САЩ. Както впрочем за Европа ще става все по-трудно да игнорира Китай. Няма начин да се предположи дали завръщането на левите популисти е тенденция, която ще устои на времето. Възможно е при първите сериозни трусове на следващата рецесия „розовият оттенък“ да бъде изтрит от континента за десетилетия напред и да настъпи ера на балансирани политици, които да странят от популистката реторика. Извънредно положение в Чили, сблъсъци, жертви. Заради цената на билета за метрото И все пак говорим за Латинска Америка. Там търпението е дефицит. А недоволството от цената на едно билетче е способно да еволюира в призиви за оставки от 200 000 гърла в Сантяго. Които прегракват, докато орат морето за този, дето духа.  „Генерация Z“ – с подкрепата на „Америка за България“ СИРИЗА 2.0: укротяването на опърничавата Извънредно положение в Чили, сблъсъци, жертви. Заради цената на билета за метрото „Генерация Z“ – с подкрепата на „Америка за България“", "date": "2020.01.25", "title": "Ще залее ли лявата вълна Латинска Америка?"}
{"url": "https://clubz.bg/93409-izvynredno_polojenie_v_honkong_zaradi_noviq_koronavirus", "text": "Главният администратор на Хонконг Кари Лам обяви днес извънредно положение и мерки за ограничаване на връзките на града с континентален Китай заради новия коронавирус, предаде Ройтерс, цитирана от БТА. Новият коронавирус застигна Европа Училищата, които сега са във ваканция заради Лунната нова година, ще останат затворени до 17 февруари. Полетите от и до Ухан, откъдето тръгна заразата, ще бъдат спрени, както и движението на високоскоростните влакове. Незабавно се отменят и всички официални посещения до континенталната част на Китай, както и официалните чествания на Лунната нова година, посочи Кари Лам. Местните здравни власти потвърдиха пет случая на заразени с коронавируса. Още 122-ма души се лекуват по подозрения, че са заразени. 26 души са вече починалите в Китай от новия коронавирус Япония потвърди трети случай на заразата - трийсетина годишна жена, живееща в Ухан и пристигнала в Япония на 18 януари, уточни министерството на здравеопазването. В Австралия заболелите са вече четирима в два различни града. Представител на здравните власти отбеляза, че се очакват още случаи на заболяването, тъй като Австралия е популярна дестинация за китайски туристи. Междувременно в китайския град Ухан ще започне строеж на втора болница за лечение на пациенти с новия коронавирус, съобщи днес държавният в. \"Женмин Жибао\", цитиран от Ройтерс и БТА. Китай строи специална болница за заразени с новия коронавирус Болницата ще разполага с 1300 легла и по план до две седмици трябва да е завършена. Строителството на първата болница, предназначена за пациенти с новото заболяване, е в ход и се очаква да приключи до 3 февруари. Властите в курортния град Саня на южния китайски остров Хайнан съобщиха днес, че са затворили всички туристически обекти в града, за да предотвратят разпространяване на коронавируса. По-рано днес столицата на едноименната провинция Хайнан - град Хайкоу - съобщи, че въвежда 14-дневно централизирано медицинско наблюдение на туристи от провинция Хубей, откъдето тръгна новия коронавирус. Първи случай на новия коронавирус в Тайван Град Саня е една от най-предпочитаните от туристи дестинация за отбелязване на Лунната нова година, посочва Ройтерс. 26 души са вече починалите в Китай от новия коронавирус Китай строи специална болница за заразени с новия коронавирус Първи случай на новия коронавирус в Тайван", "date": "2020.01.25", "title": "Извънредно положение в Хонконг заради новия коронавирус"}
{"url": "https://clubz.bg/93412-prestypnite_frakcii_v_evropa_pechelqt_nad_110_mlrd_evro_godishno", "text": "Пет хиляди престъпни групировки в Европа заработват и печелят по 110 милиарда евро годишно. Данните са на европейския комисар по вътрешните работи Илва Йохансон, която съобщи, че европейските власти разследват повече от пет хиляди престъпни групировки, предаде БГНЕС. Чистата им печалба е над 110 милиарда евро. Организираната престъпност - по-голяма заплаха за Европа от тероризма Данните бяха оповестени на неформална среща на министрите на вътрешните работи на ЕС в Загреб. На срещата европейските министри обсъдиха борбата срещу организираната престъпност, тероризма, трафика на хора, защитата на децата от престъпления в интернет, а също и миграцията и противодействието на трафика на хора. След срещата комисар Йохансон заяви, че ЕС е готов работи по приемането на план за изземване на незаконно придобитите средства, съобщават и хърватски медии. Хърватският министър на вътрешните работи Давор Божинович, който ръководи неформалната среща, заяви, че гражданите имат право да очакват правителствата да защитят тяхната сигурност. Високата корупция води до спад на доверието в демокрацията в Източна Европа Комисарят по правосъдие в ЕК Дидие Рейндерс обяви, че през февруари ще бъде обсъден първият доклад за върховенство на закона на ЕС. Документът ще дава препоръки и насоки на европейски държави, които нямат независима съдебна система. Германия ще поеме председателството на ЕС от Хърватия на 1 юли тази година. Високата корупция води до спад на доверието в демокрацията в Източна Европа", "date": "2020.01.25", "title": "Престъпните фракции в Европа печелят над 110 млрд. евро годишно"}
{"url": "https://clubz.bg/93388-olga_lyubimova_doskoroshen_cenzor_na_filmi_nastoqsht_ministyr_na_kulturata_na_rusiq", "text": "По онова време тя е главен редактор на тв програмата „Русский взгляд“. А днес е новият министър на културата на Русия. Това, както и снимката отпреди години с тишърт с надпис „Кои сте вие? Какво искате? Не ви познавам! Вървете на майната си!“, разпалиха социалните мрежи и Любимова се превърна в най-обсъждания министър от новото руско правителство. Новият руски кабинет - въплъщение на Путиновата мечта Коя всъщност е Олга Любимова? Родословното ѝ дърво е впечатляващо. Баща ѝ Борис е бил ректор на Висшето театрално училище в Москва и декан на театралния факултет в ГИТИС. Майка ѝ е актриса и театровед. Дядо ѝ Николай Любимов е един от най-големите руски преводачи от френски и испански, превел „Дон Кихот“ и „Декамерон“. Неин кръстник е Никита Михалков. Любимова е типичен представител на своето време. Родена е на 31 декември 1980 г., сега е на 39, много млада за руски министър. Путин назначи новото руско правителство /СПИСЪК/ Завършва православна гимназия. Дълго работи като журналист в предавания с религиозна тематика. Била е на щат в Информационния център на Руската православна църква. Днес се определя като „либерално мислеща православна“. Преди да заеме поста на културен министър, Любимова работи в Първи канал на руската телевизия, а в продължение на две години е директор на департамента за кино към Министерство на културата. \n\tТочно от работата ѝ там е ясно какво може да се очаква от нея днес. Любимова е човекът, забранил показа на филма „Смъртта на Сталин“ на Армандо Янучи в Русия. Тя е автор на заповедта за забраната за излъчване на филма „Матилда“ за руския цар Николай II, заклеймен и от руската църква – скандал, който се разрази преди три години. Любимова е автор на предложението да се ограничи по принцип излъчването на чуждестранни филми в Русия. Именно нейната сянка е зад заповедта на руското Министерство на културата през май 2020 г. във връзка с честването на 75-годишнината от края на Втората световна война във всички руски кинотеатри да бъдат прожектирани само руски филми. Цял месец – без световно кино. В руските киносреди разказват впечатляваща случка. Преди две години документалисти решават да правят филм за групата „Машина времени“ за 50-годишнината от създаването ѝ. Олга Любимова, от която зависи това, отказва да финансира филма. Аргументът ѝ: Като човек, който отговаря за киното в Русия, Любимова има ясни правила. Тя отхвърля „авторското“ и „фестивалното“ кино, държи всеки произведен със субсидия филм да бъде изцяло за масовата публика, а като най-добър пример за успешен филм сочи „Аритмия“ – битова драма от 2017 г., спечелила много международни награди, но и разбираема за широката публика. Тя въвежда и термина „артмейнстрийм“, с който нарича авторските филми, които са за масовия зрител. В едно от интервютата си, докато е шеф на киното в Русия, Любимова казва: Реакциите на хората в руските социални мрежи са много противоречиви. Всъщност никой не знае какво да очаква от новия министър на културата, защото тя е и човекът, написал преди 10 години, че се чувства насилена от собствената си родина заради политическата власт. Фактът, че е приела да стане част от управлението на Путин, изличава ефекта от тези думи, казват потребителите на мрежите. Защо България казва едно на Русия, а друго на САЩ Дали публикацията ѝ, че не харесва високата култура, е проява на самоирония, или искреност в анонимността (тогава) на интернет, е трудно да се реши еднозначно. Но Любимова побърза да скрие публикациите си в личния си блог, след като скрийншотове от тях тръгнаха в мрежата. Общественото мнение е категорично – от човек, който не обича културата, не може да се очаква много. Путин назначи новото руско правителство /СПИСЪК/ Защо България казва едно на Русия, а друго на САЩ", "date": "2020.01.25", "title": "Олга Любимова - доскорошен цензор на филми, настоящ министър на културата на Русия"}
{"url": "https://clubz.bg/93414-iran_arestuva_vinovniq_za_svalqneto_na_ukrainskiq_samolet", "text": "Външният министър на Иран Мохамед Джавад Зариф заяви, че иранският военен, който е свалил самолета на „Международни авиолинии на Украйна“ близо до Техеран, е в затвора, предадоха \"РИА Новости\" и Фокус, като се позоваха на информация на списание  . Иран се разкайва, извършва арести заради сваления украински самолет В интервю за списанието Зариф бе попитан защо на Техеран са му били необходими три дни, за да признае вината си. Полетът на Boeing 737 на „Международни авиолинии на Украйна“ до Киев се разби малко след излизането от летището в Техеран на 8 януари. Загинаха всички 176 души на борда: 167 пътници от Иран, Украйна, Канада, Великобритания, Германия, Швеция и Афганистан и девет членове на екипажа. Украински самолет със 176 души се разби край Техеран. Няма оцелели Украински самолет със 176 души се разби край Техеран. Няма оцелели", "date": "2020.01.25", "title": "Иран арестува виновния за свалянето на украинския самолет"}
{"url": "https://clubz.bg/93411-nasa_opasen_asteroid_minava_pokraj_zemqta", "text": "Потенциално опасен астероид с диаметър от 440 до 990 метра се приближава до Земята, съобщи сайтът на НАСА, цитиран от БТА. Земята е застрашена от около 17 000 астероида Космическото тяло е обозначено с числото 163373 и на 15 февруари ще се доближи по своя път на минимално разстояние до нашата планета. То ще бъде 15 пъти по-голямо от дистанцията между Земята и Луната. Астероид с формата на череп ще премине край Земята - след Хелоуин Астероидът е бил открит през 1995 година. Той се отнася към групата на \"Аполоните\", като неговата траектория се пресича с орбитата на Земята. Поради тази причина е причислен към списъка на потенциално опасните. Следващия път астероидът 163373 ще прелети край нашата планета през 2075 година.  Астероид с формата на череп ще премине край Земята - след Хелоуин", "date": "2020.01.25", "title": "НАСА: Опасен астероид минава покрай Земята"}
{"url": "https://clubz.bg/93416-80_koli_izgorqha_na_avtomorga_v_haskovo", "text": "Десетки автомобили горят в авто морга до жп гарата в Хасково, съобщи haskovo.info. По данни на БНР изгорелите превозни средства наброяват 80. Огънят е пламнал в ранния следобед и за минути е обхванал огромна част от бракуваните коли.  На помощ пристигнали пожарни от Харманли и Димитровград.От общината и ВиК осигуриха водоноски в помощ на огнеборците. Пожарникарите спасили и вързано куче, към което застрашително наближавали пламъците. 2019 г.: пожарите в Амазония - с 30% повече, най-сухата година в Австралия В крайна сметка огънят е бил потушен. Предстои описването на щетите и установяването на причините за пожара. Не е изключен и умишлен палеж.", "date": "2020.01.25", "title": "80 коли изгоряха на автоморга в Хасково"}
{"url": "https://clubz.bg/93406-lotariqta_kak_stoqt_neshtata_v_germaniq", "text": "В Германия през 2018 в хазарта - лотарии, спортни залагания и казина - са реализирани приходи в размер на 13,9 милиарда евро. Черният пазар в този бранш е огромен. Хазартната война - история, факти, последствия Една пета от този оборот е реализиран в нелегални казина и игри, посочва \"Зюддойче Цайтунг\". Само нелегалните онлайн-казина реализират приходи в размер на близо 2 милиарда евро годишно. Това скоро ще се промени: от средата на 2021 година онлайн-хазартът ще бъде позволен, добавя изданието. Той обаче ще бъде строго регулиран от държавата. За тази цел ще бъде създадена нова контролна институция. Така например тя ще следи дали се спазва посоченият лимит в законодателната инициатива: всеки играч ще може да инвестира максимално 1000 евро месечно за онлайн-хазарт. От бранша смятат, че подобни рестриктивни мерки биха облагодетелствали черния пазар. След ден чудене: АДФИ вече вижда нарушения в Комисията по хазарта А собствениците на платформи за спортни залагания се притесняват, че покрай новите мерки ще реализират големи загуби. Те изплащат до 95% от приходите като печалби. За сравнение - в тотото като печалби се изплащат едва 50% от реализирания оборот. Германия сериозно контролира хазартните игри. Лотарията е напълно монополизирана от държавата. 16-те провинции имат свои лотарийни компании, които отговарят за разпространението и контрола на продажбата на лотарийни билети. Всички те се придържат към Договора за хазартните игри между провинциите, който е приет през 2008 година. Последната провинция, която се присъединява към него, е Шлезвиг-Холщайн - през 2013 година, посочва сайтът \"Виртшафтсвохе\". Финансовото министерство се отказа от собственита си идея за по-ниски такси за хазарта Договорът за хазартните игри гарантира \"достатъчно широко предлагане на игри на късмета\". Той също така направлява \"естественото влечение на гражданите към игрите\", се казва в самия договор. В него е уредено и това, че голяма част от приходите се инвестират в обществени проекти. Критиците на държавния монопол над лотарията обаче се съмняват, че той може да предпази германците от пристрастяване.  По данни на Федерална централа за здравна просвета около половин милион германци страдат от пристрастяване към залаганията - 180 000 от случаите са смятани за патологични.  Особено висок е рискът сред младите мъже: 6,8% от момчетата на възраст между 18-20 години са участвали в нелегални спортни залагания през 2017-а година. 2,13% от мъжете на възраст между 21 и 25 години имат проблематично хазартно поведение. Васил Божков: Политиците винаги са ми пречели. Печеля, защото съм най-добър Към рисковите фактори - освен възрастта и пола - спадат също така ниското образование и чуждестранният произход. В Германия най-популярните хазартни игри са ротативките в заведенията и казината - техният дял на пазара е 42%. На второто място е държавната лотария - с 33%.   След ден чудене: АДФИ вече вижда нарушения в Комисията по хазарта Финансовото министерство се отказа от собственита си идея за по-ниски такси за хазарта Васил Божков: Политиците винаги са ми пречели. Печеля, защото съм най-добър", "date": "2020.01.25", "title": "Лотарията: как стоят нещата в Германия?"}
{"url": "https://clubz.bg/93404-virusolog_za_noviq_koronavirus_nqma_prichina_za_panika", "text": "Епидемията от новия коронавирус ще се самоограничи, така както се е случвало и с други епидемии. Това каза в предаването „Тази събота“ по Би Ти Ви вирусологът проф. д-р Златко Кълвачев. Той е на мнение, че това ще се случи съвсем скоро и затова няма причина за паника. По думите му този вирус трябва да се изучава, за да се научим как да се предпазваме. Новият коронавирус застигна Европа Според него няма съмнение, че той е прескочил междувидовата бариера – тоест заразяването е дошло от животни. Вирусът може да се разпространява и като дихателна инфекция, и като стомашночревна. Симптомите в първите дни са трудно различими от другите остри респираторни заболявания. Добре е да се поддържа добра лична хигиена, да се избягват контакти с потенциално заразени, да се носят маски и да се мият ръцете с дезинфектант, посъветва проф. д-р Златко Кълвачев. Китай строи специална болница за заразени с новия коронавирус По думите му тези прости неща имат голямо значение за това да не се заразяваме с вируси. Китай строи специална болница за заразени с новия коронавирус", "date": "2020.01.25", "title": "Вирусолог за новия коронавирус: Няма причина за паника"}
{"url": "https://clubz.bg/93370-rusofilstvoto_v_belgrad_ne_e_glupost_ili_prodajnost_za_razlika_ot_sofiq", "text": "Предпоставката, че България поддържа със Сърбия тип отношения, определени от предстоящо членство на Белград в ЕС може да се окаже изпразнена от съдържание. Днешна официална Сърбия наследи от миналото си три определящи политиката й позиции, с които всеки, който желае да поддържа адекватни отношения с Белград трябва да се съобразява.  - неугасващият стремеж за регионални балкански обединения под хегемонията на Белград. Сърбия нито се е примирила, нито ще се примири с поражението, което й бе нанесено в края на пост югославските войни, с което на сръбската квази империя на Балканите бе поставен край. Сръбската политика умело използва реалности като юго носталгията, битуваща в бившите съюзни републики (която има същия произход като българската носталгия към комунизма, но в югославския случай има значително повече основания). Правят се системни опити за гъвкаво сътрудничество и обединени инициативи на интелектуалци и представители на артистичните среди от бившата федерация, а сръбската инициатива обикновено се оказва водеща. Последният опит за политически проект, възраждащ югославски реалности бе т.нар. \"малък Шенген\" - за който в балканските столици се шегуват, че е пореден вариант на \"голяма Сърбия\".  на политическото наследство на Белград е стремежът да се води многоизмерна политика на \"необвързаност\". Титова Югославия бе ключов играч в Движението на необвързаните по време на Студената война, което пряко съответстваше на гъвкавото балансиране на Белград между Изтока и Запада. Днес предпоставките за подобен ефективен баланс не са толкова благоприятни, но културата на гъвкава необвързаност е съхранена сред сръбския политически елит и тя носи определени позитивни резултати. Сърбия развива успешно изгодни отношения с Москва, Пекин, Анкара, Париж и - до известна степен - с Брюксел и Вашингтон.  на геополитическо наследство на Белград са специалните отношения с Русия, които съществуват в една или друга форма повече от век и половина. Ако една силна и динамична България винаги е била препятствие за руската имперска амбиция спрямо Балканите и проливите, силна Сърбия винаги е съответствала на стратегическото позициониране на Русия срещу Хабсбургите и европейските амбиции към Балканите като цяло. Затова сръбският афинитет към Русия не е израз на откровена глупост или продажност - каквото е българското русофилство, а добре направена сметка от страна на Белград. През 90-те години Сърбия трябваше да понесе доста горчиви разочарования в следствие на очакванията си, че геополитическите реалности на 20 век автоматично ще работят за нейните регионални - балкански имперски амбиции. Русия на Елцин не успя да защити сръбския експанзионизъм спрямо всички съседи на Белград. Традиционните покровители на сръбската геополитическа арогантност - Франция, Великобритания и САЩ - бяха навлезли в нова стратегическа конфигурация, чието развитие сръбските стратези бяха пропуснали във високомерното си убеждение, че са техния незаменим съюзник на Балканите. Днес Русия на Путин остава най-надеждния съюзник на Белград в опитите за възстановяване на сръбската регионална хегемония на западните Балкани, както и ключов защитник - баланс срещу натиска, който Брюксел и Вашингтон упражняват върху Сърбия по проблеми като Косово. Не съществува дори и малка вероятност Белград да жертва каквато и да е част от приоритетните си отношения с Москва заради една - и то не особено ясно очертана - перспектива за европейско членство. Още повече, че основният бонус за членството на една развиваща се страна в ЕС - кохезионните фондове - Сърбия се опитва да компенсира с нарастващо китайско участие в развитието на своята икономика. Русия, Китай и възраждащо се регионално присъствие и натиск - това сякаш са основните ориентири на сръбското позициониране в съвременния свят. Настойчивите опити на официална София да поддържа добри и динамични отношения с Белград са необходими и разумни, но те трябва да отчитат реалностите на сръбските позиции, очертани по-горе. България трябваше да преглътне нов успешен опит за отчуждаване между София и Скопие, за който самите ние сме си виновни, но чието осъществяване бе грижливо подготвено и в Москва, и в Белград, и в руските агентурни среди в София, и в сръбските агентурни среди в Скопие. Задънената улица на \"историческата комисия\" за пореден път ни напомни, че твърде лесно ни управляват отвън фактори и сили, несъвместими с нашия национален интерес. В обозрима перспектива, освен разумните опити за поддържане на максимално добри отношения с Белград, българската държава трябва да планира и да осъществи две важни инициативи за утвърждаване на своята позиция в балканския регион и в европейския контекст, които засягат - не могат да не засягат Сърбия.  е бърза реализация на авто тунел под Петрохан и магистрална връзка между София и Видин през Петрохан. (Наличието на магистрала Хемус не е достатъчна компенсация за липсата на нормална инфраструктура в Северозападна България.) Директната магистрална връзка Солун-София-Петрохан-Видин ще се превърне в основния път, свързващ югоизточна и централна Европа - особено предвид отложеното във времето еврочленство на Сърбия. Дори и днес, при съществуването на път с качество под всякаква критика, превозвачите предпочитат този маршрут поради факта, че не им се налага да напускат и да влизат отново в ЕС. Разбира се, един подобен авто коридор ще бъде конкурентен на пътя София (Солун-Скопие)-Белград-Будапеща. Но би съответствал изцяло на европейската директива за развитие на алтернативни маршрути и инфраструктура за придвижване. Транспортният коридор през Северозапада на България ще се окаже и мощен инструмент за стопанско и демографско регионално възраждане на тази част от нашата страна. Той би подпомогнал и развитието на Дунавската част от източна Сърбия.  която българската държава дължи на собствената си нация в регионален контекст е развитието и осъществяването на разумна стратегия за напредък в българо-македонските отношения. Не е необходим голям интелект за да се разбере, че всеки път когато поставим радикални искания, свързани с историята и идентичността като предпоставка за отношенията София - Скопие, ние на практика ги блокираме. Не е необходимо - нито разумно да се отказваме от своите претенции към общата ни история, нито да правим прибързани компромиси. Това, което е необходимо е да започнем една прагматична програма за стопанско, културно, образователно, инфраструктурно сътрудничество както между държавите, така и между гражданските структури на двете страни. Независимо от продължаващите опити - и от двете страни - да се тровят българо-македонските отношения. Спешно необходимо е изграждането на българо-македонската отсечка на европейския коридор № 8 - както авто магистрала, така и железница. В процеса на реално партньорство, с времето ще се появят предпоставки за различно формулиране, ново позициониране и по-благоприятно разрешаване на проблеми, свързани с историята и идентичността. Развитието на българо-македонските отношение не е насочено срещу Сърбия или която и да било друга страна. То е важна част от преодоляването на конфликтното наследство на балканския 20 век, без което всяка форма на интеграция - включително в ЕС - ще се окаже повърхностна и неефективна.  ", "date": "2020.01.25", "title": "Русофилството в Белград не е глупост или продажност. За разлика от София"}
{"url": "https://clubz.bg/93407-devetgodishno_bylgarche_prochete_71_knigi_za_1_godina", "text": "Деветгодишният Кристиан Кънев, третокласник в основното училище \"Неофит Рилски\", е прочел през миналата година 71 книги, заети от детския отдел на Регионалната библиотека \"Априлов - Палаузов\", съобщи БТА. Ученикът е награден като най-млад читател с най-много прочетени книги през годината. Това съобщи директорът на библиотеката Савина Цонева. В ЕС българите дават най-малко пари за книги и вестници Седмокласничката от същото училище Радост Ганчева, на 13 години, също е наградена заради прочетените от нея 34 книги. Трима възрастни - Румен Стефанов, Иван Димитров и Пенка Станчева са заели и са прочели повече от 260 книги. Те са наградени като читатели на 2019 година в категорията над 15 години. Една от най-старите библиотеки в страната - габровската \"Априлов - Палаузов\", създадена през 1861 година, връчва ежегодните си награди \"Читател на годината\" през януари от дълго време. Българинът разбира от книги. Има много добър вкус Наградите се определят на базата на безпристрастна статистика за четенето чрез автоматизираната библиотечна система за заемане на книги от фондовете на библиотеката, уточни Цонева. Българинът разбира от книги. Има много добър вкус", "date": "2020.01.25", "title": "Деветгодишно българче прочете 71 книги за 1 година"}
{"url": "https://clubz.bg/93402-jitelite_na_pernik_na_protest_v_sofiq", "text": "Жители на Перник излизат на протест в София. Очаква се да се съберат в 11:30 часa пред сградата на Министерския съвет, съобщи \"Нова телевизия\". Синдикати пишат на Борисов: Пуснете водата от \"Студена\" за \"Стомана\" Организаторите казват, че ще разчитат на подкрепата и на столичани. Шествието е под надслов „Сурва от Перник”. Традиционният фестивал \"Сурва\", който трябваше да се състои в периода от 24 - 26 януари, беше отменен. Режимът на водата в града започна на 18 ноември 2019 г., след като се оказа, че количество вода в язовир \"Студена\" е близо до така наречения мъртъв обем.  Вода има за не повече от 10-15 дни. \"Студена\" върви към мъртъв обем, Борисов пак на място - пита за приватизация Протест в подкрепа на Перник ще има и във Варна. Началото е обявено за 11 часа до сградата на общината. Организатор е инициативата \"Зелен Младост\" община Варна. В търсене на изход правителството обяви, че ще строи нова инфраструктура, с която през София до града да стига вода от язовир „Бели Искър”.   \"Студена\" върви към мъртъв обем, Борисов пак на място - пита за приватизация", "date": "2020.01.25", "title": "Жителите на Перник - на протест в София "}
{"url": "https://clubz.bg/93408-pernichani_pred_ministerskiq_syvet_iskat_ostavki_za_krizata_s_vodata_snimki", "text": "Граждани на Перник се събраха на площад \"Независимост\" с призиви за оставки на всички замесени във водната криза с язовир \"Студена\". Те протестират, че са държани в неведение за това как ще бъде изграден новият водопровод, който да доведе вода до града.  С лозунги \"Спаси Перник\" и кукерски танц протестиращите тръгнаха към пл. \"Независимост\". Градът е на воден режим заради нивото на язовир \"Студена\", който скоро се очаква да достигне до т.нар. \"мъртъв обем\", а водата ще стигне за не повече от 15 дни. Жителите на Бобов дол и околните му села се спуснаха към столицата, за да се присъединят към национален протест срещу горенето на боклук.  Насъбралото се множество недоволства, че въздухът в региона е мръсен. Според протестиращите причината за това е местния ТЕЦ. Ревизоро спира мощности на ТЕЦ \"Бобов дол\" Разрешителното му да гори отпадъци е отнето преди дни и от там настояват, че това вече не се върши.  Хората обаче не вярват на това и настояват изгарянето на боклуци да спре завинаги, защото се притесняват за здравето си.  ", "date": "2020.01.25", "title": "Перничани пред Министерския съвет - искат оставки за кризата с водата (СНИМКИ)"}
{"url": "https://clubz.bg/93403-kadiev_propuskyt_za_oblagane_na_lotariqta_spestil_na_haznata_polovin_milion", "text": "И Пламен Орешарски като финансов министър, и сегашното ръководство на ведомството, са подпомагали бизнеса на \"Националната лотария\" на Васил Божков. А поправката \"лотария\" спестила на хазната за 2014 г. половин милион лева. Това заяви в студиото на бТВ бившият депутат на левицата и заместник-министър на Орешарски Георги Кадиев. Повод да гостува в медията бе фактът, че по негово предложение при гледането на Закона за хазарта през декември 2013 г. са били изброени редица хазартни игри, които да бъдат обложени с такси, но лотарията е била пропусната. Текстът на Кадиев и още седем народни представители мина тогава с гласовете на ГЕРБ. От ДПС бяха против. Темата стана актуална с предложения от Валери Симеонов нов текст в Закона за хазарта, с който частните лотарии се национализират. Хазартната война - история, факти, последствия Пропускът е поправен чак през декември 2014 г. През тази една година частната лотария стартира и трупа \"точки\", като не плаща налога, за да се развие до днешното масово \"търкане на талончета\". Към днешна дата се спекулира какви обороти и печалби са били реализирани през тази една година. Днес Кадиев се закле \"с ръка на сърцето\", че пропускът тогава не е бил направен с умисъл и припомни, че лотарията на Божков не е създадена към момента на гласуването на закона. Разказа и как се е развило действието в пленарна зала. А след това посочи, че този бизнес винаги се е ползвал с политическа протекция - още от времето на Тройната коалиция, като сподели личен опит. Допусна, че и сегашното ръководство на финансовото министерство преди месец се е готвело да облекчи налога на частните хазартни компании. Кадиев припомни, че към края на 2013 г., когато депутатите са гледали закона, хазартът се е облагал с 10 на сто върху залозите. Повод за измененията бе, че към онзи момент имаше само офлайн хазарт, но вече започна да се появява и онлайн хазартът, който обаче не беше регулиран. Финансовото министерство се отказа от собственита си идея за по-ниски такси за хазарта Тогава депутатът от ДПС Йордан Цонев предложи ставката да е 20% от разликата между приходи и изплатени печалби - по-нисък \"данък\", но с идеята да се привлекат потенциалните онлайн играчи от българския пазар. Предложи обаче същото облагане и за офлайн хазарта, срещу което Кадиев възрази с мотива, че така има по-малко приходи от него от събираните при облагане с 10 на сто на залозите. Всичко това е видимо и от стенограмите от въпросното заседание, публикувани на сайта на Народното събрание. В крайна сметка проектът на Цонев, в който не се изброяват видове хазартни игри, а са сложени всички под общ знаменател, не се възприема. Минава този на Кадиев, в който се изброяват тото, лото, залагания на състезания с коне, кучета и др., но не и лотария. А на въпрос неволно ли е допусната грешката, заяви: От стенограмите обаче не е видно да се е поправяло нещо в зала ад хок по изброяването на видовете игри.  Менда Стоянова за хазарта: Законът е ясен, просто някой не го е прочел Кадиев обаче посочи, че щетата е била половин милион лева, като изчисли по спомени, че тогава лотарията на Божков е имала оборот от около 5 милиона лева. Кадиев разказа и любопитен случай от далечната вече 2006-а, когато министър на финансите е Орешарски, а той негов заместник. В министерството тогава изготвили проект, с който данъкът за хазарта се увеличава от 8% на 10%. След ден чудене: АДФИ вече вижда нарушения в Комисията по хазарта Поправката е минала през заседание на Министерския съвет. Тогава Васил Божков отишъл при Пламен Орешарски. Това Кадиев разказа в отговор на въпрос познава ли собственикът на \"Нове холдиг\", а той отвърна, че го е виждал веднъж - тогава, когато той е оспорвал вдигането на налога. Разказът на Кадиев продължи с това, че проектът все пак влязъл в парламента. Тогава Йордан Цонев го попитал: \"Какво защитавате сега - това, което министърът иска, или това, което Министерският съвет иска?\". А Кадиев отвърнал, че е в \"разкрачено положение\". \"Ми ние затова сме тук - да ви ги съберем\", отвърнал депутатът от ДПС.  Месеци по-късно, след обсъждания, е била приета по-високата такса. Кадиев се върна на сегашната ситуация. Според него законът сега е достатъно ясен - хазартът плаща 15 на сто от залозите, а не 20 на сто от разликата между продадените билети и разпределената печалба. Както стана ясно, държавният тотализатор е плащалпо първата схема, а частните оператори са избрали втората, като твърдят, че законът е така разписан, че им дава това право на избор. Този път Законът за хазарта няма да ходи за одобрение в Брюксел Агенцията за финансова инспекция направи проверка в Държавната комисия по хазарта (ДКХ), чийто принципал е Министерство на финансите и установи, че само \"Национална лотария\" е трябвало да внесе 210 милиона лева повече в хазната, ако беше плащала 15 на сто. Сумата е натрупана за пет години, а комисията по хазарта при различни състави, е одобрявала редовно по-ниската ставка. Според Кадиев Божков ще загуби бизнеса си. Въпреки че вече се появиха спекулации, че това няма да се случи, тъй като текстът на Валери Симеонов за отнемането на лицензи няма да мине. Тези спекулации пък се появиха поради факта, че в деня, в който проектът \"Симеонов\" трябваше да се гледа на първо четене в бюджетната комисия, Министерсво на финансите излезе със свои изменения. В тях не само не се елиминираха частните играчи на пазара, но и се предлагаше нов начин на облагане - с по-ниска ставка. Тогава от ведомството на Горанов обясниха, че изчисленията показвали същите приходи като при сегашното облагане.  След появилото се веднага обществено брожение обаче, от МФ обявиха поправка на поправката, като върнаха старото положение.  Горанов за хазарта: Няма национализация, има монополизация По признаниета на самите управляващи, проектът Горанов е бил написан месец преди проекта Симеонов. Но пък от всичко това изведе \"поука към бизнеса: И ако давате пари на политици (както Кадиев допусна, че Божков е правел), то Финансовото министерство се отказа от собственита си идея за по-ниски такси за хазарта Менда Стоянова за хазарта: Законът е ясен, просто някой не го е прочел След ден чудене: АДФИ вече вижда нарушения в Комисията по хазарта Този път Законът за хазарта няма да ходи за одобрение в Брюксел Горанов за хазарта: Няма национализация, има монополизация", "date": "2020.01.25", "title": "Кадиев: Пропускът за облагане на лотарията спестил на хазната половин милион"}
{"url": "https://clubz.bg/93395-noviqt_koronavirus_zastigna_evropa", "text": "Новият коронавирус застигна Европа. Френската министърка на здравеопазването Анес Бюзен обяви, че първите три случая на зараза с новия коронавирус са потвърдени във Франция, предаде Ройтерс, цитирана от БТА. Първият е при пациент, приет в болница в Бордо, а останалите двама - в Париж, уточни министърката. Тя увери, че властите ще направят всичко възможно, за да не се разпространи вирусът. Китай строи специална болница за заразени с новия коронавирус Бюзен добави, че вероятно може да има и други случаи на зараза във Франция, предаде Ройтерс. Според френски медии при пациентът от Бордо мъж, който неотдавна се е върнал във Франция от Китай, преминавайки през Нидерландия. Той е от китайски произход и е бил в Ухан по работа. Живее в Жиронд във Франция. Засега не се знае много за парижкия потвърден случай. Известно е само, че става дума също за човек, който е бил в Китай. Досега извън континентален Китай случаи на зараза има в Южна Корея (2 случая), в САЩ (2 случая), в Япония (2 случая), в Непал (1 случай), Сингапур (1 случай), Тайван (1 случай), Тайланд (4 случая), Виетнам (2 случая), Хонконг (2 случая), Макао (2 случая), припомня Франс прес. Първи случай на новия коронавирус в Тайван В повечето случаи става дума за китайци от Ухан или за местни жители, които са се завърнали от пътуване в Ухан - китайския град, откъдето тръгна заразата. Според равносметка на Франс прес заразените са общо 830, като повечето от случаите са в Китай. Смъртните случаи са 26. Според равносметка на ТАСС болните са 900. Първи случай на новия коронавирус в Тайван", "date": "2020.01.25", "title": "Новият коронавирус застигна Европа"}
{"url": "https://clubz.bg/93405-hindliqn_ako_bojkov_iska_da_spasi_levski_ima_kak_da_go_napravi", "text": "Председателят на Националния клуб на привържениците на \"Левски\" Степан Хиндлиян, заяви, че феновете са готови да подкрепят отбора с протести по улиците в тежката ситуация, но призова здравият разум да надделее. Хазартната война - история, факти, последствия Той гостува в студиото на \"Тази събота\" по Би Ти Ви, ден след срещата с министър-председателя Бойко Борисов. На нея феновете на \"сините\" изразиха притесненията си за бъдещето на клуба. Борисов към феновете на \"Левски\": Акциите трябва да са при вас Те са породени от промените в Закона за хазарта, които предвиждат лотарийните игри да се организират само от държавата. Един от основните спонсори на тима е фирма за подобри игри, собственост на бизнесмена Васил Божков, който заяви на две срещи с феновете, че няма да може да отделя финанси за издръжката на клуба. Степан Хиндлиян: „Левски\" се е превърнал в заложник на политически и икономически интереси \"Ако няма лотария, няма да имам пари да давам на \"Левски\" (ВИДЕО) Какво поиска Васил Божков от феновете на \"Левски\" Председателят на НКП на \"Левски\" не скри, че привържениците са разединени по темата за подкрепа на финансовия благодетел. Като пример за разединението той посочи думите на представителя на \"Ултрас Левски\" Адриан Попов. Борисов към феновете на \"Левски\": Акциите трябва да са при вас Степан Хиндлиян: „Левски\" се е превърнал в заложник на политически и икономически интереси \"Ако няма лотария, няма да имам пари да давам на \"Левски\" (ВИДЕО) Какво поиска Васил Божков от феновете на \"Левски\"", "date": "2020.01.25", "title": "Хиндлиян: Ако Божков иска да спаси \"Левски\", има как да го направи"}
{"url": "https://clubz.bg/93390-vik_pernik_i_zadachata_s_basejna", "text": "Едни от най-травмиращите думи са от задача за 7-ми клас – „басейн се пълни от две тръби и се изпразва от трета…“. Това, което не се казва в задачата е, че водата може и да не стигне за пълненето на басейна по ред причини – суха година, загуби по неподдържаните тръби, кражби и др. Разбира се, тези рискове са разписани подробно в редица национални стратегии и нормативни документи и въпреки това пак се стига до ситуации, като тази с ВиК Перник, в следствие на което правителството решава да създаде ВиК холдинг, който да обедини всички ВиК оператори, в чиито капитал държавата има участие. Това не само че няма да реши проблема, но и най-вероятно ще го влоши. Промяната в планирането, управлението и развитието на ВиК услугите започва преди около 10 години с промени в Закона за водите, които предвиждат: \"Баш майстори с маркуче\" vs решава ли се кризата в Перник с политическа криза Години наред процесът буксува заради противоречия между Закона за водите и Закона за счетоводството. Същевременно нормативната уредба в сектора отговаря на добрите европейски практики, но, също като опитите за реформа от 2009 г. и последвалите стратегии от 2012 и 2014 г., не се прилага. Част от проблемите, посочени в последната стратегия от 2014 г. включват: Въпросът с консолидацията на дружествата в сектора стои на дневен ред от 2009 г., като се търси баланс между размера на дружествата. Ако са твърде малки, не могат да се постигнат необходимите икономии от мащаба, възникват затруднения при наемане на квалифициран персонал, както и за осигуряване на необходимите финансови средства за провеждане на инвестиционната програма на дружествата. Ако са твърде големи, лесно се появява неефективност при управлението им и се създават условия за корупция. С други думи се търси оптимален вариант на размера на новите окрупнени дружества, така че да се избегнат тези проблеми. Примери има и в двете посоки – в страни като Австрия, Германия и скандинавските страни ВиК дружествата обикновено са общински, докато в страни като Италия, Румъния и Холандия дружествата са по-малко на брой и обслужват между 450 и 1700 хил. клиенти. \"Пълна мобилизация\" на строителните фирми заради кризата в Перник Ако трябва да обобщим – основните проблеми в сектора изглежда се намират по цялата вертикала – от качеството на законодателната рамка, през (не)провеждането на държавната политика, през недостатъци в регулаторната политика, до неефективно управление на компаниите с държавно участие. Нито един от тези проблеми не може да бъде решен чрез създаване на нов холдинг, който да обедини всички дружества с държавно участие в сектора. Напротив, опитът показва, че държавата е много по-строга към частните компании, отколкото към държавните. Крещящ пример в тази посока е задължителната продажба на електрическа енергия на борсата, включително от държавните компании в състава на Българския енергиен холдинг, които до 2018 г. продават на т.нар OTC пазар. Задължението държавните компании да продават на регулирания борсов пазар де факто е признание за неспособността на държавата (в лицето на принципала им – Министерство на енергетиката) да въведе ефективно управление на държавните дружества и опит това да се случи под натиска на пазарните сили[2]. Решението е в друга посока и включва няколко стъпки. На първо място, това включва окрупняване на дружествата, за да се постигнат икономии от мащаба, набиране на квалифициран персонал и осигуряване на финансиране за инвестиционната програма на дружествата. За да е възможно това обаче е необходима предвидима и обективна нормативна и регулаторна среда. Казано по-просто – цените следва да покриват обективните разходи за доставяне и отвеждане на вода до потребителите, включително и инвестиционните такива. Окрупняването заедно с предвидимата бизнес среда ще позволи на дружествата да направят инвестиционните си програми банкируеми[3]. При тези обстоятелства се създават възможности за намиране на стратегически концесионер за предоставяне на ВиК услуги, който допълнително да подобри управлението на компанията и да повиши качеството на услугата. Частните компании имат възможности за постигане на по-висока ефективност поради  редица  фактори,  в  т.ч.  по-голям  опит,  използване  на  стимули  за  постигане  на  ефективност, по-слаба  политическа  намеса  в корпоративното управление и не на последно място – по-строгото отношение на всички държавни институции, включително регулатора, към частни компании. В последната стратегия „Софийска вода“ се посочва като добър пример именно по тези причини.     \"Пълна мобилизация\" на строителните фирми заради кризата в Перник", "date": "2020.01.25", "title": "ВиК Перник и задачата с басейна"}
{"url": "https://clubz.bg/93396-globiha_izdatelite_na_osyvremenenoto_%E2%80%9Epod_igo", "text": "Министерството на културата връчи днес акт за административно нарушение на издателите на романа „Под игото на съвременен български език“ за нарушени авторски права, предаде БГНЕС. Актът за установяване на административно нарушение за разпространение на романа „Под игото“ от Иван Вазов под заглавието „Под игото на съвременен български език“ е връчен на издателство „Византия“ (търговско наименование ЕТ „Нели Стефанова – Прима”), съобщиха от Министерството на културата. Актуализираха 6000 архаични думи в \"Под игото\" След преглед на съдържанието на „Под игото на съвременен български език“, (издателство „Византия“, 2019 г.) и сравняването на текста в него с този в изданието на „Под игото“ (издателство „Български писател“, 1980 г.), Дирекция „Авторско право и сродните му права” е установила значителен брой извършени промени на оригиналния текст, включително обяснителни бележки, без те да са съгласувани с Министерството на културата. Това изискване е заложено в чл. 34 на Закона за авторското право и сродните му права (ЗАПСП). Законовата норма предвижда, че след изтичане на срока на времетраене на авторското право произведенията могат да бъдат използвани свободно при условие, че не се нарушават права по чл. 15, т. 4 и 5 от ЗАПСП, които продължават безсрочно. Текстовете гарантират обозначаването на авторството и запазването на целостта на произведението. \"Под игото\" и като комикс Законът натоварва Министерството на културата да следи за спазването на тези права, като предвижда възможност административният орган да разрешава промени в произведението, като това се прави в изключителни случаи. От министерството уточняват, че при тях не е постъпвало искане за разглеждане на каквито и да е било промени по текста на „Под игото“ на Иван Вазов. Изданието на „Византия“ се самопредставя като превод на романа на съвременен български език, като за автор на превода е посочена Нели Стефанова. В изданието се уточнява, че Според Министерството на културата с осъществeния голям обем от значителни промени в текста на автора без разрешението на административния орган, е осъществен съставът на административно нарушение по чл. 97 от ЗАПСП, във връзка с чл. 83 от Закон за администартивните нарушения и наказания.  \"Под игото\" и като комикс", "date": "2020.01.25", "title": "Глобиха издателите на осъвремененото „Под иго\" "}
{"url": "https://clubz.bg/93398-us_posolstvoto_privetstva_borbata_na_bylgariq_sreshtu_ruskite_shpioni", "text": "Американското посолство в България приветства действията на българското правителство за това, че е защитило независимостта на страната и е действало бързо при експулсирането на руските дипломати, обвинени в шпионаж. Това се казва в позиция на американското посолство у нас.  Гоним още двама руски шпиони Прокуратурата е образувала производства за шпионаж срещу първи секретар на посолството на Русия и служител в търговското представителство на Москва. Обвинител № 1 Иван Гешев е уведомил министърката на външните работи Екатерина Захариева за производствата, както и за това, че те са спрени заради имунитета на въпросните две лица. По-късно Захариева съобщи, че те ще бъдат обявени за персона нон грата и че посланикът на Русия ще бъде извикан във Външно министерство. Престъпленията, които са им вменени, са по чл. 104, ал. 1 от НК. Русия за изгонените дипломати: София изглежда глупаво По-късно с реакция излезе на профила си във Фейсбук и руското посолство, което подчерта, че не са предоставени доказателства за нередна дейност на дипломатите. Русия за изгонените дипломати: София изглежда глупаво", "date": "2020.01.25", "title": "US посолството приветства борбата на България срещу руските шпиони"}
{"url": "https://clubz.bg/93399-kitaj_razpoloji_armiqta_si_v_epicentyra_na_koronavirusa", "text": "Четиристотин и петдесет лекари от китайската армия пристигнаха късно снощи със самолет в град Ухан, откъдето започна разпространението на коронавируса, предаде Франс прес, цитирана от БТА. Новият коронавирус застигна Европа Франс прес се позова на информация от днес на китайската информационна агенция Синхуа. Част от лекарите имат опит в борбата с еболата и Тежкия остър респираторен синдром (ТОРС). Почти всички жертви на новия вирус са в Ухан, провинция Хубей. Вирусът се разпространи в други азиатски страни, Франция и Съединените щати. Какво е най-важно да знаем за новия вирус 2019-nCoV С надеждата да спрат разпространението на вируса комунистическите власти на Китай поставиха Ухан, който е с 11 милиона жители, под карантина. Никой няма право да излиза от града. Други общини в региона взеха същото решение, като под карантина сега се намират общо над 40 милиона души. Какво е най-важно да знаем за новия вирус 2019-nCoV", "date": "2020.01.25", "title": "Китай разположи армията си в епицентъра на коронавируса"}
{"url": "https://clubz.bg/93400-na_29_narasnaha_jertvite_ot_zemetresenieto_v_turciq_ranenite_nad_1400_video", "text": "Земетресение от 6,8 по Рихтер в Източна Турция. Трусът е регистриран 22:49 местно време. Епицентърът е бил на около 200 километра североизточно от град Газиантеп и само на 2 километра дълбочина. Поне 29 души са загинали, предаде Ройтерс, цитирана от \"Нова телевизия\". Повече от 1 400 са ранените. Броят на жертвите може да се увеличи.  Земетресение разтърси Истанбул Има срутени сгради и нанесени материални щети в градовете близо до епицентъра. Ето как бедствието бе усетено в телевизионно студио.     В град Елязъг е избухнал пожар вследствие на изтичане на газ. Според Европейско-средиземноморския сеизмологичен трусовете са усетени и в Израел, Ирак и Сирия. Българското посолство в Анкара е в постоянен контакт с местните власти. Към този момент няма данни за пострадали български граждани. В района на земетресението живеят малък брой българи, повечето от смесени бракове. Дипломатическото ни представителство следи ситуацията и е готово да окаже съдействие на наши сънародници при необходимост. Гръцкият външен министър Никос Дендиас се е обадил на турския си колега Мевлюд Чавушоглу и е предложил помощ за справяне с щетите от труса. Турция е разположена в сеизмично активна зона и често страда от мощни земетресения. На 23 януари земетресение от 5,4 по Рихтер удари западната турска провинция Маниса, без ранени или убити при инцидента.", "date": "2020.01.25", "title": "На 29 нараснаха жертвите от земетресението в Турция. Ранените - над 1400 (ВИДЕО)"}
{"url": "https://clubz.bg/93401-velikobritaniq_shte_zaplashva_es_i_sasht_s_visoki_mita", "text": "Британският премиер Борис Джонсън обмисля да използва заплахата за високи мита като лост в търговските преговори с ЕС, Съединените щати и други страни след Брекзит, предаде Ройтерс, цитирана от БТА. ЕС подписа споразумението за Брекзит Джонсън и министрите му са обсъдили на заседание тази седмица използването на митата като лост за ускоряване на търговските преговори, пише \"Таймс\". Според британското издание може да се стигне до мита от 30 процента върху някои видове френско сирене и от 10 процента върху германските автомобили. Британските министри обмислят да превърнат в свой приоритет преговорите с Япония, Съединените щати, Австралия и Нова Зеландия. Само три стъпки остават до Брекзит Борис Джонсън ще оповести плана си за преговори през първата седмица на следващия месец, отбелязва в. \"Таймс\". Американският финансов министър Стивън Мнучин заяви вчера, че Съединените щати искат да сключат търговско споразумение с Великобритания тази година. \n\tОчаква се Великобритания да напусне Европейския съюз на 31 януари. Само три стъпки остават до Брекзит", "date": "2020.01.25", "title": "Великобритания ще заплашва ЕС и САЩ с високи мита"}
