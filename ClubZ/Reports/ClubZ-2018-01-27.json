{"url": "http://clubz.bg/63454-sena_preliva_snimki", "text": "Париж се подготвя за пик в нивото на Сена, която продължава да приижда, макар че не се очаква да достигне нивото от 6,10 м от юни 2016 г., предаде Франс прес, цитирана от БТА. След месец проливни дъждове днес следобед реката достигна 5,73 м във френската столица, сиреч повече от четири метра над нивото в нормално време. Водата стигна почти до кръста на статуята на зуава на моста Алма - популярният ориентир за парижани. Прогнозите са, че Сена ще продължи да повишава нивото си до около 5,95 м през нощта срещу неделя. Катастрофалният сценарий, от който се страхуваха парижани - за ниво като през 1910 г., когато Сена достигнала 8,62 м, категорично е изключен, предвид по-сухото време, очаквано през следващите дни. Линията на подземната железница RER C, една от най-използваните в столицата, ще остане затворена в частта по брега на Сена поне до 31 януари. Туристическите корабчета по реката са спрени, шлеповете-ресторанти са празни, а персоналът им е принуден да излезе в \"технически отпуск\". Управителят на един от тези популярни ресторанти на открито, \"Маркунет\", смята, че заведението му ще остане затворено поне още два месеца, което ще му струва загуби от най-малко 40 000 евро. ", "date": "2018.01.27", "title": "Сена прелива (СНИМКИ)"}
{"url": "http://clubz.bg/63224-zapadyt_jertva_bylgariq_zaradi_protivopostavqneto_s_iztoka", "text": "- След 1989 г. изглеждаше, че се е разпаднало противопоставянето Изток-Запад в политическия смисъл на понятията. Западът е свързан с дмокрацията, а Изтокът -с авторитарни режими. Постепенно обаче се оказа, че това противопоставяне не се е преодоляло с падането на Берлинската стена. Сега политическият Изток е конфигуриран по по-сложен и различен начин. Но този сблъсък продължава. Ние, заедно с Румъния, се оказваме на фронта на този сблъсък. Принадлежим на Запада, членуваме в ЕС и НАТО. Но самият Запад е съгласен, предпочита, ако не да го търси, тук да има мек фронт. От една страна да се заявява принадлежност към ценностите, но от друга страна да се допускат зад тази витрина влияния на политическия Изток. - По този начин се избягва острото противопоставяне и възможността да ескалира голямо политическо напрежение. Политическата и икономическата ситуация у нас са резултат от този компромис, който е на геополитическо ниво. - Точно така. В страната в момента имат шанс публични фигури във всяка сфера, които могат по някакъв начин да удържат този мек фронт и да лавират в такава дуалистична среда. Затова все се чудим защо хората на десницата у нас, макар там да са най-образованите и най-мотивираните през каузи политици, не успява да се справи. Ситуацията не е вътрешно произведена. - Да. В Румъния се прави опит да се излезе от този мек фронт, но и там сега има обратен опит за ревизия. - Общо взето да. Общо взето това ще е положението. - В обозримите идеи за политическо от моя гледна точка така ще е. - Да. Сигурно има значение гражданското състояние на обществото. Затова е много важен публичният дебат, сиуацията в медиите. Но това е слаб инструмент във връзка с тази наша частична откъснатост от политическия Изток, макар по документи да принадлежим на политическия Запад. Не съм голям привърженик на конспиративни теории. Естествените политически отношения са създали ситуацията. Защото обратната посока означава втвърдяване и сблъсък, който не се търси. Политиката е изкуство на възможното. Западът не иска нова версия на Студената война, защото това, освен другото, ще омаловажи победата му при падането на комунизма. - Ако Изтокът вземе част от България предполагам, че тогава вече Западът ще се противопостави. Ситуацията зависи и от степента, в която Изтокът настъпва. Освен това на запад либералната деморкация е в криза. Това допълнително усилва възможността да се търсят по перифериите меки фронтове и компромисни варианти. Кризата на либералната демокрация в западния свят на практика я живеем ние.", "date": "2018.01.27", "title": "Западът жертва България заради противопоставянето с Изтока"}
{"url": "http://clubz.bg/63430-koq_e_jenata_koqto_iska_da_napravi_finlandiq_otnovo_velika", "text": "От осемте кандидати за следващ президент на Финландия никой не може да се сравнява с Лаура Хухтасаари. Кандидатката на крайнодясната партия \"Финландците\" се отличава и по стил, и по съдържание. Тя няма да спечели президентските избори в неделя, но употребява времето си в светлината на прожекторите да предаде посланията на партията си, които са срещу имигрантите и срещу естаблишмънта, пише Рийд Стандиш в  Тя мрази ЕС, радва се на \"Брекзит\" и подкрепя Доналд Тръмп - и вярва, че Финландия е повече от готова за нейния вид популизъм. 38-годишната Хухтасаари по време на своята кампания говори в Хелзинки на предано множество, което не се е притеснило от силния вятъра, за да дойде да я чуе. Тя изважда един от големите хитове на своята популистка платформа - говори против ЕС, който е \"превърнал Финландия в провинция\", за финландския елит, който е безразличен към работническата класа, и за големите заплахи - имигрантите, основно мюсюлмани. Тя прекъсва речта, за да се смеси с публиката, да стиска ръце и да омекоти яростната си реторика с усмивка преди да каже на последователите си \"да си върнат страната\" и да завърши 30-минутното събиране с вик: \"Финландия първа\". Нейните резки коментари за имигрантите и хомосексуалността нарушават калъпа на традиционно умерената финландска политика. Русата ѝ коса и бомбастични речи спечелиха на Хухтасаари прозвището \"финландската Марин льо Пен\" в местните медии. Но за разлика от Льо Пен шансовете на Хухтасаари да спечели президентския пост не са реални. Президентът Саули Нинистьо е изключително популярен и социологическите сондажи на държавната тв YLE показват, че той ще спечели 63 на сто от вота. Хухтасаари има 6 на сто според последните социологически изследвания и това я поставя на четвърто място след кандидата на \"Зелена лига\" Пека Хаавистьо, близо до независимия Пааво Вяринен.И въпреки че надпреварата се изостря през последните дни преди вота, основната интрига е дали Нинистьо ще спечели на първия тур при гласуването в неделя, или ще отиде на балотаж на 11 февруари. Но Хухтасаари не е пропиляла кандидатирането си. Неопитният политик  - тя е в парламента едва от три години - използва националната платформа, за да увеличи базата на партията си \"Финландците\" преди парламентарните и европейски избори през 2019 г. и и да ѝ върне загубените позиции, след като политическата сила беше отстранена от коалиционното правителство миналото лято. Стилът на Хухтасаари е комбинация от този на други политици популисти. Тя е взела назаем от Льо Пен силния национализъм, от бившия лидер на UKIP Найджъл Фараж евроскептицизма, и предлага местна версия на призива на Тръмп: \"Финландия - първа\" и \"Да си върне Финландия\". Дори популярната бейзболна шапка на американския президент има финландска версия - лилава шапка, на която пише Лаура. Преди да влезе в парламента Хухтасаари е била учителка по религия и е обучавал деца със специални потребности. Този личен подход е принесла и в политика. Така тя, вицепрезидент на \"Финландците\", успя да се наложи като най-популярното лице на партията си, докато лидерът на формацията Юси Нала-ахо, който е и член на европарламента е много по-малко познат и стои по-настрана, той действа като стратег. Той има репутацията на  финландската политика отбелязва \"Политико\", като е шокирал в миналото с изявления, че ислямът е религията на педофилите, че сомалийците са генетично предразположени да крадат и че проблемите на Гърция с дълга могат да бъдат разрешени само с военна хунта. През юни 2017 г. той стана лидер на мястото на настоящия външен министър Тимо Сойни, който обяви, че се оттегля от управлението на партията. Това предизвика парламентарна криза, защото другите партии в управляващата коалиция обявиха, че отказват да приемат новия лидер. Резултатът беше разрив вътре във \"Финландците\" като по- умереното ѝ крило формира нова партия, наречена \"Синя реформа\" и остана в управлението, а хардлайнерите го напуснаха. Силното представяне на \"Финландците\" започна през 2011 г., а през 2015 г. на парламентарните избори тя стана втората по популярност партия  през 2015 г. и влезе в управляващата коалиция. Но за да управляваш са нужни компромиси, а приемането на пакт с непопулярни рестриктивни мерки отне още повече от блясъка на партията като популистка опозиционна сила и подкрепата ѝ взе да пада. Като през 2017 г. тя според социологическите изследвания вече беше пета по популярност. Така че на президентските избори Хухтасаари се опитва да върне малко от старата слава. Но популистките партии може и да се приемат добре в други страни, във Финландия - не чак толкова. Икономиката на страната е във възход, бежанската криза е овладяна, а \"Брекзит\" охлади всички желания и призиви за напускане на ЕС. За да има по-нататъшен успех Хухтасаари трябва да изведе посланията на партията си извън тезите против имиграцията, насочени към хардлайнерите, смята Емилия Палонен, експерт по популизъм от университета на Хелзинки. Според Хухтасаари обаче най-добрите дни на партията ѝ тепърва предстоят. И тя планира да се придържа към ценностите си. Нейната неопитност се прояви в кандидатпрезидентската кампания. Тя имаше проблем с дискутирането на конкретни политики по време на тв дебатите, беше критикувана, че не е в състояние да спре да рецитира лозунги, когато даваше интервю за държавната тв YLE, и беше обвинена, че е плагиатствала дипломната си работа. Все пак успя да излезе от всичко това сравнително без много поражения и както обяснява пред \"Политико\" няма планове да сменя имиджа си на популистки лидер. \"Имам примера на Найджъл Фараж - отне 17 години, но \"Брекзит\" се случи\", обяснява Хухтасаари. \"Но не планирам да чакам толкова дълго\", добавя тя.", "date": "2018.01.27", "title": "Коя е жената, която иска \"да направи Финландия отново велика\""}
{"url": "http://clubz.bg/63445-protesti_blokiraha_vajni_pytni_arterii", "text": "Два независими един от друг протеста блокираха днес важни пътни артерии. От Северозападна България поискаха магистрала Видин-София и тунел под прохода \"Петрохан\", а жители на столичния квартал \"Горубляне\" се обявиха против плановете за изграждане на парк върху частните им имоти. С митинг с духова музика жителите на Северозапада блокираха международния път за \"Дунав мост 2\", предаде Нова тв. Те настояват за изграждането на магистрала от Видин към София и тунел под прохода Петрохан. В Берковица пък отново настояха за тунел под \"Петрохан\". В срок от една седмица те искат да бъде взето решение  от Министерския съвет за незабавно стартиране на процедурите за изграждане на магистралния път. От своя страна от Агенция \"Пътна инфраструктура\" заявиха, че през 2018 г. стартират процедури за изграждане на 85 км четирилентов път от Видин до София. Протестиращите обаче се заканиха, че ще останат на пътя до довечера и няма да се откажат, докато не виждат реален проект за магистрала. Жители на столичния квартал \"Горубляне\" пък блокираха Околовръстния път и бул. \"Самоковско шосе\". Мотивът: недоволство срещу плановете на общината да изгради т.нар парк \"Изток\" върху частните им имоти. Според протестиращите около 500 фамилии са засегнати от проекта, който предвижда върху 1250 декара между кварталите \"Младост\" и \"Горубляне\" да бъдат изградени зелени площи и атракции. Хората настояват паркът да бъде направен върху общински терени, а не върху частните им имоти. ", "date": "2018.01.27", "title": "Протести блокираха важни пътни артерии"}
{"url": "http://clubz.bg/63443-linejka_bomba_ubi_blizo_100_dushi_i_rani_nad_150_v_kabul", "text": "Близо 100 души са убити, а 160 - ранени днес при самоубийствен атентат с кола бомба в центъра на афганистанската столица Кабул. Отговорност за атентата поеха талибаните, съобщи Асошиейтед прес, цитирайки говорител на афганистанското вътрешно министерство, предаде БТА. Според говорител на вътрешното министерство са задържани четирима заподозрени във връзка с атентата, отбелязва ТАСС.  Говорителят Насрат Рахими поясни, че нападателят е използвал линейка, за да премине през контролен пункт на силите за сигурност, като казал на полицаите, че кара пациент в близката болница. Атентаторът задействал експлозивите си при втори контролен пункт. Атентат в Кабул срещу новинарска агенция взе над 40 жертви Според очевидци експлозията е станала в квартала, където се намират сградите на министерството на вътрешните работи и представителството на Европейския съюз. Репортери на Ройтерс съобщават, че взривът е станал близо до множество чуждестранни посолства и правителствени сгради, седмица след кървавото нападение срещу хотел \"Интерконтинентал\" в града.  Взрив в дипломатическия квартал в Кабул Говорител на талибаните, Забихула Муджахид, пое отговорност за атентата. Министерството на здравеопазването съобщи, че данните са жертвите и ранените са неокончателни, отбелязва Франс прес. Това е второто голямо нападение на талибаните в Кабул за седмица. При атака срещу хотел в града миналата събота бяха убити най-малко 20 души, включително 14 чужденци, припомня ДПА. Талибански говорител пое отговорност за днешния атентат, съобщавайки, че мишена бил полицейски конвой в района. Взрив в дипломатическия квартал в Кабул", "date": "2018.01.27", "title": "Линейка-бомба уби близо 100 души и рани над 150 в Кабул"}
{"url": "http://clubz.bg/63450-evroskeptikyt_milosh_zeman_specheli_vtori_mandat_kato_prezident_na_chehiq", "text": "Проруският популист Милош Земан спечели втори мандат като президент на Чехия. Той победи с минимална разлика опонента си в балотажа химика Иржи Драхош. При 99.35% преброени бюлетини Земан получава подкрепата на 51.55% от избирателите, а Драхош - на 48.44%, съобщава Ройтерс. Земан получи най-много гласове на първия тур. Социологическите проучвания между двата тура на президентските избори обаче даваха преднина на бившия председател на Чешката академия на науките Иржи Драхош, който беше подкрепен от петима от седмината отпаднали кандидати на първия тур. Новият чешки президент ще се изправи пред политическа криза веднага след встъпването си в длъжност. Преди две седмици правителството, ръководено от милиардера популист Андрей Бабиш загуби вота на доверие в парламента в Прага. От държавния глава се очаква да връчи мандат за съставяне на нов кабинет. Ако Земан спечели, Бабиш ще получи втори шанс, въпреки че имунитетът му беше свален и се очаква срещу него да започне разследване. Милиардерът беше обвинен в организиране на схема за незаконно присвояване чрез негови фирми на 50 милиона крони (около 2,5 млн. долара) под формата на земеделски субсидии от фондовете на ЕС. Земан обаче декларира подкрепата си към него, а няма законодателни пречки той да състави ново правителство. 73-годишният Земан отказа да участва в телевизионни дебати между претендентите. Той сравнява Европейския съюз с Варшавския договор, има проруски виждания и враждебно отношение към имиграцията и мюсюлманите. Той определя миграционната криза като \"организирано нашествие\", а мюсюлманите - като хора, \"които е невъзможно да бъдат интегрирани\". Подкрепата за него идва предимно от селските райони и нискоквалифицираните работнически среди. Проруски популист и учен ще се борят на втория тур за президент в Чехия 68-годишният му опонент Драхош пък няма политическа кариера зад гърба си. Той е бил ръководител на Чешката академия на науките и има над десет патента. Центрист, либерал и убеден европеец, Драхош смята, че Чехия трябва да играе по-активна роля в Европейския съюз. Той също се изказва срещу квотите за бежанци като \"съвсем неправилна идея и лоша стратегия\" от страна на ЕС. За разлика от действащия президент обаче той е твърдо против референдум за членството на Чехия в блока. Освен това подкрепя и въвеждането на еврото в страната.", "date": "2018.01.27", "title": "Евроскептикът Милош Земан спечели втори мандат като президент на Чехия"}
{"url": "http://clubz.bg/63452-vtori_medal_za_krasimir_anev_na_evro_2018", "text": "Красимир Анев спечели сребърен медал в преследването на 12,5 км на европейското първенство по биатлон в Риднау-Вал Ридана (Италия).  Вчера асът ни грабна бронз в спринтовата дисциплина.  Красимир Анев взе бронз на европейското по биатлон Биатлонистът от Самоков беше единственият състезател, който успя да повали всички 20 мишени на рубежа и това беше достатъчно, за да се пребори за сребърното отличие.  Владимир Илиев сбърка общо шест пъти с пушката и се отказа след третата стрелба. Антон Синапов също имаше право да стартира в преследването, но треньорският щаб не го пусна в надпреварата.  Златният медал в дисциплината на 12,5 км е за Александър Логинов, който сбърка два пъти в стрелбата, но въпреки това защити титлата си от миналата година. Неговият съотборник Евгений Гараничев завъртя три наказателни обиколки и успя да се придвижи от 19-а до трета позиция в крайното класиране. Утре ще европейското приключва със смесената и спринтовата щафети.", "date": "2018.01.27", "title": "Втори медал за Красимир Анев на Евро 2018"}
{"url": "http://clubz.bg/63451-15_000_kyurdi_protestirat_v_koln", "text": "Германската полиция разпореди днес да бъде разпръсната  , заклеймили турската офанзива в Сирия, тъй като хора от шествието носеха множество символи на ПКК, забранени в страната, съобщи Франс прес, предаде БТА. Мнозина демонстранти развяха забранени знамена с образа на историческия лидер на Кюрдската работническа партия Абдуллах Йоджалан. Други дефилираха маскирани и отказаха да открият лицата си, мотивира се говорител на местните органи на реда, потърсен от АФП. Полицияа съобщи, че е задържала двама души и е събрала данните на голям брой други. ПКК е обявена за терористична организация от Турция и западните й съюзници; в Германия е забранено публично да се демонстрират нейните символи. В миналото Анкара редовно упрекваше Берлин, че се отнася прекомерно толерантно към нарушителите на забраната, участвали в сбирки на кюрди в Германия. Шествието в Кьолн потегли в средата на деня в напрегната атмосфера. Близо 2000 полицаи бяха мобилизирани, за да предотвратяват евентуални инциденти. Демонстрантите бяха спрени по средата на маршрута заради носените от тях символи на ПКК. Полицията ги придружи до сборния пункт и тогава не бе съобщено за сблъсъци. , коментира все пак говорител на местната полиция, който се опасява, че с падането на нощта ще започнат инциденти между най-радикалните демонстранти и силите на реда или пък с участието на турски националисти. Някои демонстранти в Кьолн вдигаха плакати с надписи \"Свобода за Кюрдистан\" и \"Засрами се, Европа!\", видя журналист от АФП. Инициатор на шествието там бе  . Германски медии съобщиха, че разгневени демонстранти са нападнали полицаи с дръжки на знамена, но тези инциденти бързо са приключили. Други участници в шествието носеха лозунги в прослава на кюрдите в сирийския Африн, където продължава турската операция \"Маслинова клонка\". , се четеше на плакатите. Оратор прикани \"да се сложи край на бруталната агресия на турските военни\". В Германия расте безпокойството, че турско-кюрдският конфликт ще се пренесе на нейна територия, където живеят близо един милион кюрди и около три милиона турски граждани или хора от турско потекло - това е най-голямата турска диаспора в света. Външният министър Зигмар Габриел настоя тази седмица Анкара да спре военната си офанзива и обяви, че замразява оръжейна доставка за Турция, предназначена за модернизация на германските й танкове \"Леопард\", използвани в Северна Сирия. Освен това Германия поиска случаят да бъде разгледан от НАТО, където страната членува наред с Турция. Кметът на Кьолн Хенриета Рекер прикани демонстрантите да демонстрират \"изключително по мирен начин\", отбелязва АФП. Във Франция също имаше днес прокюрдски демонстрации, но в по-малък мащаб - стотици участници в Париж и близо 500 в Марсилия.", "date": "2018.01.27", "title": "15 000 кюрди протестират в Кьолн"}
{"url": "http://clubz.bg/63444-kakvo_e_obshtoto_mejdu_neno_dimov_i_donald_trymp", "text": "С това заглавие авторитетното   за българския министър на околната среда и водите Нено Димов, известен с мнението си, че глобално затопляне не е плод на човешка ръка, а е измама, свързана с бизнес интереси, като го сравнява с друг отявлен \"климатичен скептик\" - част от екипа на американският президент Доналд Тръмп. С глобалното затопляне нееднократно се е подигравал самият Тръмп, който оттегли Щатите от споразумението за климата. Автор на материала е Дейвид Кийтинг, външен автор. Формален повод е изслушването на Нено Димов пред комисията по околната среда в Европейския парламент. Въпреки призивите на министъра да не се спекулира със стари негови изказвания, защото България е част от консенсуса на ЕС по климатичните промени, евродепутатите не му спестиха критики и въпроси относно личното му мнение и недоверието му към науката. Статията преразказва как е протекло изслушването. Докато кабинетът тества еколозите, Нено Димов защитава решението за Пирин в ЕП Тръмп се подигра с глобалното затопляне Като министър на околната среда на България Димов ще председателства Съвета по околна среда до края на юли. Това означава, че той ще определи дневния ред и ще води преговори с ЕП от името на всички държави-членки. Съветът не предлага законодателство - тази задача се пада на Комисията, изпълнителната власт на ЕС, и на комисаря по околна среда Кармену Вела. Но Димов все още ще има правомощията да направлява важни законодателни актове през следващите месеци държава от ЕС, припомня изданието. \"Форбс\" прави и ретроспекция на публичните изяви на Нено Димов по въпросите с климатичните изменения още преди той да оглави МОСВ. Разказва и за протестите срещу правителственото решение за изменение в плана на Национален парк \"Пирин\". Тръмп се подигра с глобалното затопляне", "date": "2018.01.27", "title": "Какво е общото между Нено Димов и Доналд Тръмп"}
{"url": "http://clubz.bg/63453-sasht_gazoprovodyt_rusiq_germaniq_e_zaplaha_za_energijnata_sigurnost", "text": "САЩ гледат на планирания газопровод \"Северен поток 2\" между Русия и Германия като на заплаха за енергийната сигурност на Европа, каза днес американският държавен секретар Рекс Тилърсън, цитиран от Ройтерс, предаде БТА.  Полша, Украйна и балтийските държави се опасяват, че газопроводът ще засили зависимостта на Европа от руския газ и ще даде на Кремъл милиарди долари допълнителни приходи, с които да финансира още по-голямо нарастване на военната си мощ по границите на Европейския съюз. Северните европейски страни изразиха своите опасения за сигурността заради тръбата, която ще бъде положена край техните брегове по дъното на Балтийско море. Германия и Австрия обаче са фокусирани повече върху икономическите изгоди от наличието на по-евтин газ и казват, че всяка допълнителна газова инфраструктура може да допринесе за по-висока сигурност на доставките в Европа, отбелязва Ройтерс, позовавайки се на неотдавнашно изявление на германското икономическо министерство.  Тилърсън обвини Русия за химическите атаки в Сирия Агенцията припомня, че и Полша все още задоволява около две трети от консумацията си на газ с внос от Русия. Тя обаче инвестира значителни средства в изграждането на терминал за втечнен природен газ на брега на Балтийско море, като подписа и дългосрочен договор за покупка на втечнен газ от САЩ.  Двамата външни министри се ангажираха също така да засилят отбранителното сътрудничество между Полша и САЩ. Чапутович каза, че Варшава би желала САЩ да засилят военното си присъствие в страната. \"Разполагането на американски войски на наша територия дава на поляците чувство за сигурност и ние сме благодарни за това. Искаме това присъствие да се засили и да стане постоянно\", посочи той, цитиран от Асошиейтед прес.  Германия и ЕС могат да направят \"Северен поток-2\" удобен за всички Полско-американското отбранително сътрудничество получи силен тласък миналата година с разполагането на около 5000 американски войници в Полша като част от две отделни мисии - американска и натовска. Тези мисии имат за цел да вдъхнат увереност на съюзниците от източния фланг на НАТО, че алиансът има сериозно намерение да ги защитава от руска агресия, посочва АП.  Германия и ЕС могат да направят \"Северен поток-2\" удобен за всички", "date": "2018.01.27", "title": "САЩ: Газопроводът Русия-Германия е заплаха за енергийната сигурност"}
{"url": "http://clubz.bg/63449-germancite_%E2%80%93_majstori_na_uiskito", "text": "Реномираното \"Made in Germany\" определено може да изглежда и странно, ако става дума за уиски - точно тази напитка решително не е най-типичната за средноевропейските географски ширини. Но защо пък трябва да се робува на общоприетото и защо да не се експериментира с нещо по-неочаквано, си казват някои германци още преди 30-ина година, което им позволява днес вече да вадят на пазара първите шишета с отлежала течност. За пионер в бранша е смятан Кристиан Грюл от градчето Овен във федералната провинция Баден-Вюртемберг - районът с най-голяма концентрация на производители на уиски в Германия. Междувременно те са се обединили в съюз (под мотото \"Ние ще растем\") и организират състезания за най-добро германско уиски, което дори не е лесно да бъде избрано, при положение, че във Федералната република съществуват цели 300 майстори на този вид питие. \"Германското уиски запълва само една малка ниша в сравнение с шотландското\", приземява нещата на свой ред специалистката по темата Ангела Виола Вайс, избрана от производителите в Овен за швабска посланичка на уискито. Качеството все още не е много сходно, поради което не би било лесно един ценител на шотландското уиски да бъде накаран да му изневери заради швабското. То повече напомняло ирландските с тяхната мекота, казват познавачите.  А за производителите, наблягали до момента на плодовите ракии, крие перспективи от гледна точка на все още ненаситения пазар в тази сфера. Заради това и го рекламират усилено, включително на специални дегустационни турове, по време на които може да се установи докъде са стигнали германците в опитите си да се утвърдят в това ново за тях поприще. През юни 2017 бе организиран и първият Ден на германското уиски, следващият – в края на юни тази година – вече е набелязан.", "date": "2018.01.27", "title": "Германците – майстори на уискито"}
{"url": "http://clubz.bg/63422-ikonomika_na_mrysnite_starcheta", "text": "Докато беше кандидат, Доналд Тръмп непрекъснато говореше за международната търговия и за това как ще направи Америка отново велика, като договори такива споразумения, които ще спрат чужденците да отнемат работните места на американците. Но през първата година от мандата си той не направи нищо на този фронт – вероятно защото корпоративна Америка успя да го информира, че е инвестирала много пари с очакването, че ще продължим да спазваме НАФТА (Северноамериканското споразумение за свободна търговия – б.р.) и другите споразумения, както и че ще загубят много, ако президентът ги отмени. Тази седмица, все пак, Тръмп най-накрая наложи мита върху пералните и соларните панели. Предишното мито беше, според мен, повече заради самото мито, а не толкова пречка. Новото обаче напълно съвпада с генералната визия на администрацията. За това тя е администрация от мръсни старчета. \"Америка на първо място\" удари по соларните панели и пералните За пералните: мотивът за новото мито е заключение на Комисията по международна търговия на САЩ, че производителите страдат от увеличаващия се внос. Определението на „страда“ е доста странно: Комисията признава, че местната индустрия „не страда от значително затваряне на производствени мощности“ и че „няма значителна безработица“. Въпреки това, комисията твърди, че производството и заетостта са могли да бъдат по-високи от реалните, на фона на икономическия растеж между 2012 и 2016 г. (същият бум от времето на Обама, който Тръмп настойчиво отричаше). Ако този мотив изглежда неубедителен за действие, което ще повиши цените за потребителите, това е защото е точно такъв. Но Тръмп реши да действа въпреки това. Митото за соларните панели е по-интересно и по-обезпокоително, защото със сигурност ще унищожи повече работни места, отколкото ще създаде. Истината е, че САЩ почти са извън пазара на производството на соларни панели и каквито и да са причините за този факт, промяната на Тръмп едва ли ще го промени. Както митото за пералните, така и митото за соларните панели бяха наложени с помощта на т.нар. „право на дерогация“, което позволява временна защита за дадена индустрия, ако е подложена на изненадващ натиск. Важната дума тук е „временна“. След като не говорим за трайна защита, това мито няма да привлече дългосрочни инвестиции и няма да възстанови американското производство на соларни панели. Това, което ще направи обаче, е да попречи на големия успех на американската икономика – бързият ръст на енергията от възстановяеми източници. Ето какво се получава: Всичко, което знаем за администрацията на Тръмп, предполага, че от тяхна гледна точка е добре да се пречи на зелената енергия. Както казах, това е администрация от мръсни старчета. През последните десетина години наблюдавахме забележителна технологична революция в производството на енергия. Част от тази революция е разпространението на фракинга, който направи природния газ евтин и в изобилие. Но също имаше и зашеметяващо поевтиняване на енергията от слънце и вятър. Някои хора все още мислят, че тези алтернативни енергийни източници са нещо модно, което не може да оцелее без държавна субсидия, но истината е, че те вече са конкурентни на конвенционалната енергетика. А цените им продължават да падат. Възобновяемите енергийни източници, освен това, създават висока заетост. И най-важното: работещите в соларната индустрия хора са пет пъти повече от тези във въглищните мини. Но соларният сектор не получава любовта на Тръмп и екипа му, които отчаяно се стараят страната да остане основно с мръсните енергийни източници, специално въглищата. (Момент - когато ги нарекох мръсни старчета, да не си помислихте, че говоря за подкупи за порно звезди? Как не ви е срам!) Те дори пренаписаха докладите на енергийното министерство, за да очернят енергията от ВЕИ. Тръмп се подигра с глобалното затопляне Те опитаха да превърнат своето предпочитание към мръсната енергия в конкретна политика. Миналата есен Рик Пери, министърът на енергетиката, опита да наложи наредба, която да задължи електрическите мрежи да субсидират въглищните и ядрените централи. Наредбата не бе приета, но показа какво искат тези момчета. От тяхна гледна точка, унищожаването на работните места в соларния сектор е нещо добро. Защо Тръмп и приятелите му обичат мръсната енергия? Отчасти това е заради парите – което е добро за братята Кох, може и да не е добро за Америка (или за света), но е добро за финансирането на Републиканската партия. Отчасти е и заради избирателите, които работят във фабрики и все още си представят, че Тръмп може да върне работните места във въглищната индустрия. (През 2017 г. въглищната индустрия създаде 500, правилно прочетохте, 500 работни места. Това е 0,0003 % от цялата заетост в САЩ.) Отчасти се дължи и на културната носталгия – Тръмп и другите си спомнят за разцвета на изкопаемите горива като златна ера, забравяйки за замърсения въздух и отровените води. Предполагам, че и това е някакъв вид мачизъм – чувството, че истинските мъже не поглъщат енергия от слънцето, те горят разни неща вместо това. Каквито и да са конкретните мотиви, първият значим ход на администрацията в политиката по търговия е отчайващо глупав. Дори не може да се нарече протекционизъм, защото прекият ефект ще бъде унищожаването на работни места, а не създаването. Освен това е вреден за околната среда. Голям победител, няма що! ... Коментарът на Пол Кругман е от \"Ню Йорк таймс\". Преводът е на Клуб Z. Тръмп се подигра с глобалното затопляне", "date": "2018.01.27", "title": "Икономика на мръсните старчета"}
{"url": "http://clubz.bg/63440-bnb_prognozira_slivaniq_na_banki", "text": "Изминалата 2017г. потвърди положителните тенденции в банковата система на България. Печалбата в сектора доближи исторически най-високите равнища от периода преди глобалната криза. Показателите за капиталова адекватност и ликвидност останаха високи и надхвърлят средните в Европейския съюз. Кредитната активност на банките се увеличи, а необслужваните кредити продължиха да намаляват. Оценката за състоянието на сектора се допълва и от доброто, като цяло, изпълнение на мерките в отделните кредитни институции, набелязани след прегледа на качеството на активите и стрес теста през 2016г. Перспективите за банките през 2018г. остават положителни, на фона на благоприятното развитие на макроикономическата среда. В последната прогноза на Българската народна банка за настоящата година очакваме реалният растеж на икономиката да надхвърли 4%, най-вече под влияние на растежа на частното потребление. Средногодишният коефициент на безработица през годината прогнозираме да остане под 6%. \"Да, България\" до БНБ и Горанов: Кой и с какви пари купува \"Общинска банка\"? Очакваното повишение на икономическата активност, подобряването на икономическия профил на кредитополучателите и запазването на ниските лихвени проценти ще обуславят растеж на банковите кредити за нефинансовите предприятия и домакинствата. Същевременно, банките могат да използват по-благоприятната среда за справяне с предизвикателства, наследени от годините на икономическата криза или съпровождащи възста- новената кредитна активност. От гледна точка на Българската народна банка, като регулатор и надзорен орган по отношение на банковия сектор, могат да бъдат откроени следните три теми, които ще бъдат във фокуса на вниманието на ръководствата на търговските банки. Първо, ниските лихвени проценти по активните операции на банките, заедно с лимитираните възможности за оптимизация на разходите по пасивната страна на банковите баланси, ще продължат да оказват натиск върху рентабилността. Увеличаването на обема на кредитирането остава водещият канал за повишаване на приходите, доколкото нетният лихвен доход запазва най-голям дял в структурата на нетния оперативен приход (по последни данни този дял възлиза на 71% на ниво система). Второ, брутните необслужвани кредити в България са адекватно покрити с обезценки и капиталов излишък, но делът им остава над средния в Европейския съюз. Ето защо са логични усилията на банките да намаляват необслужваните кредити в техните баланси, включително чрез продажби на портфейли с такива кредити. По данни на паричната статистика, през 2017г. в банковата система са продадени кредити на стойност 360 млн. лв. Намаляването на необслужваните кредити продължава, като по последни надзорни данни към ноември 2017г. делът на брутните необслужвани кредити достига 11%, а делът на нетните необслужвани кредити – 5.8%. През 2018г. очакваме тези положителни тенденции да продължат. Трето, растежът на банковия кредит предполага повишено внимание върху кредитния риск. Периодите на кредитна експанзия са и периоди на натрупване на потенциал за бъдеща реализация на кредитен риск и поява на нови активи с проблемно качество. Този въпрос е особено актуален с оглед на средносрочната перспектива за навлизане в нов възходящ лихвен цикъл. Постигането на индивидуални цели, свързани с показатели за кредитен растеж или пазарен дял, не трябва да бъде за сметка на адекватното оценяване и управление на кредитния риск. Стабилното състояние и потенциалът на българския банков сектор обясняват инвеститорския интерес към него. През годината е възможно да станем свидетели на нови сделки по \n\tтрансформация на собственост в банки у нас, в т.ч. чрез сливания или придобивания. Това може да доведе до допълнителна консолидация в сектора, основана на чисто пазарни механизми - процес, за който Българската народна банка многократно е заявявала подкрепа. Придобиванията или увеличенията на квалифицирани участия изискват преди всичко добра подготовка и отговорност от инвеститори, акционери и ръководители на кредитните институции. След това ангажименти в процедурите имат съответните публични институции и органи, сред които Българската народна банка. Приходите на банките от такси и комисиони нараснаха с 8,2% Специфичната и важна роля на банковия надзор при такива решения произтича от необходимостта от даване на съответните пруденциални оценки. Българската народна банка и занапред ще се подчинява единствено на законосъобразността и по-конкретно, на стриктното изпълнение на разпоредбите на Закона за кредитните институции и приложимите насоки на европейските надзорни органи. Приходите на банките от такси и комисиони нараснаха с 8,2%", "date": "2018.01.27", "title": "БНБ прогнозира сливания на банки"}
{"url": "http://clubz.bg/63446-hakerska_ataka_izpari_polovin_miliard_dolara_v_kriptovaluta", "text": "Близо 58 милиарда йени, равняващи се на 533 милиона долара, в криптовалута са изчезнали от японска борса заради хакерска намеса, съобщиха местни медии, цитирани от ДПА, предаде БТА.  Платформата Койнчек (Coincheck), която е оператор на дигиталната валута НЕМ (NEM), съобщи на сайта си вчера, че спира продажбите и тегленията на валутата, както и търговията с повечето други криптовалути и японски йени.  Руски бизнесмен купи 2 ТЕЦ-а, за да копае криптовалута Президентът на платформата Коичиро Вада се извини за инцидента и посочи, че може да се наложи компанията да потърси финансова подкрепа.  Койнчек, която се определя като водещата борса за търговия с биткойн и други криптовалути в Азия, уточни, че е открила нерегламентиран достъп до системата вчера рано сутринта.  През 2014 г. около 48 млрд. йени бяха изгубени на борсата за търговия с биткойн Ем ти Гокс (Mt Gox) в Токио", "date": "2018.01.27", "title": "Хакерска атака изпари половин милиард долара в криптовалута"}
{"url": "http://clubz.bg/63412-bil_gejts_finansira_genotipa_na_perfektnata_krava", "text": "Бил Гейтс финансира генетични изследвания за това как да бъде създадена перфектната крава, която ще произвежда повече мляко и ще бъде в състояние да издържа на температурни промени повече от сегашния тип. Бил и Мелинда Гейтс платиха дълга на Нигерия към Япония Създателят на Microsoft е инвестирал 40 млн. долара в Глобалния алианс за ветеринарномедицински препарати (GALVmed), организация с нестопанска цел, базирана в Единбург, Шотландия, която провежда изследвания в областта на ваксинирането и генетиката на добитъка. Гейтс иска да помогне за създаването на съвършената крава, която ще произведе толкова мляко, колкото европейската крава, и ще може да издържи на топлина като африканска крава, според вестник \"Таймс\".  Въпреки че не е ясно как точно ще бъдат създадени тези крави, Гейтс вече предложи създаването на крави чрез изкуствено осеменяване. Бил Гейтс и Ричард Брансън започват бизнес с изкуствено месо Дарението, направено  чрез благотворителната му фондация \"Бил и Мелинда Гейтс\", е част от по-голяма инвестиция, която включва и субсидия от британския Департамент за международно развитие. Пред BBC Гейтс заяви, че е развълнуван преди предстоящото си посещение в Единбург. \"Виждам как ръководството на Обединеното кралство в областта на научните изследвания и иновациите не само облагодетелства Великобритания, но и се стреми да подобри живота на най-бедните райони в света\". Въпреки че специалисти по климатичните промени предупреждават, че кравите и производството на млечни продукти могат да доведат до по-нататъшно влошаване на състоянието на околната среда, Гейтс казва, че те могат да помогнат за намаляване на глобалната бедност и глад: Бил Гейтс и Ричард Брансън започват бизнес с изкуствено месо", "date": "2018.01.27", "title": "Бил Гейтс финансира генотипа на \"перфектната крава\" "}
{"url": "http://clubz.bg/63448-tilyrsyn_obvini_rusiq_za_himicheskite_ataki_v_siriq", "text": "Държавният секретар на САЩ Рекс Тилърсън поднови днес във Варшава обвиненията си срещу Русия във връзка с химическите атаки в Сирия - обвинения, отхвърлени от Москва, предаде Франс прес, цитирана от БТА. Обвиненията му бяха отправени във вторник в Париж на международен форум за разследване на престъпления с употреба на химически оръжия в Сирия.  Нова порция санкции на САЩ срещу Русия На другия ден Кремъл обвини в отговор САЩ, че \"замотават\" разследвания във връзка с такива случаи. Тези нападения \"нарушават всички конвенции, подписани от Русия\", продължи той и добави, че тази страна, \"съюзничка на Асад\", трябва да реагира. Намесиха и НАТО в атаките срещу руските бази в Сирия След като пристигна във Варшава снощи, Тилърсън разговаря с президента Анджей Дуда, премиера Матеуш Моравецки и с Чапутович, а после почете паметта на жертвите на концентрационния лагер Аушвиц-Биркенау. Държавният секретар на САЩ акцентира на пресконференцията върху добрите отношения между Вашингтон и Варшава. Той заяви, че подкрепя Полша в противопоставянето й срещу изграждането на газопровода \"Северен поток-2\" между Русия и Германия, твърдейки, че тръбата ще допринесе Европа да остане \"зависима от руския природен газ\". Газопроводът \"Северен поток 2\" трябва да бъде пуснат в експлоатация в края на 2019 г. и да удвои капацитета за пренос на газ от Русия до Германия. Всяка от двете му линии е с мощност 27,5 млрд. куб метра годишно. Полската енергийна компания ПГНиГ (PGNiG) през ноември подписа петгодишен договор за доставки на втечнен природен газ от САЩ като алтернатива на покупките от Русия, припомня ТАСС. Намесиха и НАТО в атаките срещу руските бази в Сирия", "date": "2018.01.27", "title": "Тилърсън обвини Русия за химическите атаки в Сирия"}
{"url": "http://clubz.bg/63447-germaniq_paralizirana_ot_masova_rabotnicheska_stachka", "text": "Германският синдикат на работещите в металургията И Ге Метал (IG Metall ) за първи път призова членовете си към 24-часови предупредителни стачки в цялата страна след неуспеха на преговорите с работодатели в провинция Баден-Вюртемберг, предаде Ройтерс, цитирана от БТА. След гласуването  в цяла Германия между сряда и петък идната седмица, допълва в. \"Ханделсблат\". Профсъюзът, обединяващ   в Германия, иска увеличаване на възнагражденията с 6 на сто и възможност за преминаване на 28-часова работна седмица.", "date": "2018.01.27", "title": "Германия парализирана от масова работническа стачка"}
{"url": "http://clubz.bg/63436-rechta_na_prezidenta_ne_bila_kritika_a_trevoga", "text": "Речта на президента Румен Радев по повод една година от встъпването му в длъжност, не била критика към управлението, а \"загриженост\" и \"тревога\". Това коментира в сутрешния блок на бТВ вицепрезидентът Илияна Йотова.  Отчетът на Радев всъщност се превърна в посочване на недостатъците на властта и критики към начина, по който функционира парламентаризмът и предизвика ответната реакция на председателят на Народното събрание Цвета Караянчева. Най-обиден Радев бе на начина, по който се отхвърля налаганото от него вето по различни закони. Такива Радев имаше по закона \"Антикорупция\", както и по бюджета за 2018 г. в частта с парите на Здравната каса заради мораториума върху иновативните лекарства. Правната комисия очаквано отхвърли ветото на президента Вицепрезидентът припомни, че е прецедент да се налага вето върху държавен бюджет (такова имаше по времето на Георги Първанов) и това е достатъчно основание депутатите да приемат насериозно волята на държавния глава. \"Управляващото мнозинство беше взело едно античовешко решение\", посочи Йотова, визирайки мораториума. По думите й разликата от времето, по която и тя бе парламентарист и сега е, че \"нивото на дискусията се промени\". Депутатите отхвърлиха ветото на президента за лекарствата По думите й е \"проява на лош не решението на БСП да внесе вот на недоверие към правителството по време на председателството на България на Съвета на ЕС, а че \"се опитваме да наложим, че животът тук трябва да умре по времето, когато България е председател. Да заметем всичко под килима\". Без изненади: правителството оцеля, вотът на недоверие не мина По повод дебата относно Истанбулската конвенция, Йотова направи намек, че представител на един от най-върлите й противници днес е призовавал за нейното ратифициране. Тя призова да се провери кой от  към ПАСЕ поиска незабавна ратификация на конвенцията.  По повод информацията на Антикорупционен фонд за начина, по който руски олигарски и компрометирани лица са получавали българско гражданство \"за заслуги\" в мандата на Георги Първанов, Йотова заяви: Как руски олигарси получават българско гражданство \"за заслуги\" Депутатите отхвърлиха ветото на президента за лекарствата Без изненади: правителството оцеля, вотът на недоверие не мина Как руски олигарси получават българско гражданство \"за заслуги\"", "date": "2018.01.27", "title": "Речта на президента не била критика, а тревога"}
{"url": "http://clubz.bg/63437-fandykova_dava_lichen_primer_hodi_na_rabota_s_avtobus_76", "text": "Столичният кмет Йорданка Фандъкова, която многократно призова гражданите да слязат от колите и да използват градския транспорт като мярка за подобряване на качеството на въздуха, е дала личен пример. Фандъкова е хванала автобуса, за да отиде на работа. Това призна тя в интервю за сутрешния блок на Нова тв, записано през седмицата и излъчено в събота. На въпрос как се е придвижила до работното си място, Фандъкова отговори, че е хванала автобус 76 от кв. \"Манастирски ливади\", където живее и така се е придвижила до Орлов мост за събитие в Софийския университет \"Св. Климент Охридски\". И отново призова софиянци и гостите на града да използват възможностите на градския транспорт. \"Любимите\" мерки на столичани за въздуха: миене на улици и безплатен транспорт По думите й само за един ден след съобщението на Столична община за очаквано замърсяване с фини прахови частици, в метрото са се качили 4000-5000 повече души в сравнение с предходния ден. Същото се отнасяло и до наземния градски транспорт.  На въпрос няма ли притиворечие в скока на цената на тока и призивите за замяна на мръсния вид отопление на дърва и въглища с електрическо такова, както и на скока на цената на билета за градския транспорт до 1,60 лева и призивите хората да не използват автомобилите си, кметът заяви, че цената на ел. енергията не зависи от \"Московска\" 33, а по отношение на билета припомни, че се въвежда \"зелен билет\". Той ще е на цена от 1 лев и ще е на принципа на еднодневния билет за всички видове транспорт, който сега се заплаща еднократно и струва 4 лева. При хипотетично \"задръстване\" на градския транспорт от желаещи да се возят евтино, Фандъкова припомни, че СО е предвидила пускането на повече возила в дните със \"зелен билет\". Ето го \"зеления билет\" за дни с мръсен въздух Оказа се обаче, че общината глобява и клошари, които ровят в кофите за боклук в търсене на храна, според репортаж на Нова тв - в конкретния случай хляб. Това за общината е битов отпадък. \"В този сезон най-сериозен замърсител е битовото отопление и това се вижда по върховите стойности. Такива имахме и по празниците, когато трафикът беше облекчен. През нощта доста често има високи стойности\", обясни още Фандъкова. По думите й общината не може да надникне във всеки дом, за да санкционира за замърсяващи печки и материали, но може да направи това в общинските общежития като \"Виетнамските\". Тя припомни, че се работи по програми за предоставяне на екопелети на социално слаби семейства, за екостандарт за автомобилите, проверки от КАТ с газанализатори, миене на улиците и др. Междувременно станциите за замерване на агенцията по околната среда отново отчетоха днес завишаване на фините прахови частици над допистумата норма от 50 µg/m3. На места завишението е в пъти. Ето го \"зеления билет\" за дни с мръсен въздух", "date": "2018.01.27", "title": "Фандъкова дава личен пример. Ходи на работа с автобус 76"}
{"url": "http://clubz.bg/63431-kak_ruski_oligarsi_poluchavat_bylgarsko_grajdanstvo_za_zaslugi", "text": "Руски олигарх, съден за измама в САЩ, бивш директор в \"Лукойл България\", бивш посланик на Федерацията у нас. Това са само няколко примера на сдобили се с българско гражданство \"за заслуги\" лица. Указите са издавани по времето, в което начело на президентската институция бяха Георги Първанов и Ангел Марин. На 25-и неправителствената организция публикува свой анализ за лицата, възползвали се от чл. 16 на Закона за българското гражданство, който гласи, че такова се дава: \"ако Република България има интерес от натурализацията му или ако лицето има особени заслуги към Република България в обществената и икономическата сфера, в областта на науката, технологията, културата или спорта\". Според данните на АКФ, бройката на гражданите на Руската федерация, възползвали се от чл. 16, е по-голям от броя на гражданите на Армения, Сърбия, САЩ и Израел, получили българско гражданство за особени заслуги, взети заедно. 125 срещу 100 общо за останалите 4 държави. Всички останали националности са едноцифрено число в статистиката. Оттам питат дали ДАНС е проявила \"достатъчно бдителност\", за да се гарантира, че лицата с руско гражданство не представляват риск за националната сигурност, \"при условие че според всички международни стандарти за демокрация и права на човека Русия е завършен авторитарен режим, който се опитва да ерозира демократичните процеси в други страни\". \"В списъка се открояват примери, които пораждат съмнения за драстични пропуски в това отношение, надхвърлящи формалните административни нарушения, често срещани в процедурата\", посочват от АКФ и дават пример: Става дума за руски олигарх, (род. 1961 г., български гражданин с Указ №56 от 23.05.2008 г.), съден за измама в САЩ. За същия се установява нарушаване на нормативното изискване за нотариална заверка на подписа. В този случай, основанието, посочено от министъра (бившият министър на транспорта - Петър Мутафчиев), е изразено намерение за осъществяване на мащабни инвестиции, но налична информация за реално осъществени инвестиции липсва. \"Този начин подсказва за своеобразно заобикаляне на закона\", посочват от АКФ. Лицето е било осъдено в САЩ по обвинение за измама с международен елемент през 1998 г. Престъплението се наказва с максимална присъда лишаване от свобода 5 години, глоба от 250 000 щатски долара, период на условно осъждане три години. На 3 март 1998 г. лицето е сключило споразумение с прокуратурата, признавайки своята вина, с което се съгласява да плати глоба от 60 000 долара на САЩ и връщане на сумата от 1 000 000 долара на правителството на Казахстан (платими на САЩ). Към настоящия момент същото лице има бизнес интереси в сферата на телекомуникациите, както и в добива на полезни изкопаеми - в Русия – въглища, в Уганда – нефт. Използва в своята дейност офшорни дружества (Telconet Capital Limited Partnership, регистрирано на Каймановите острови), които го превръщат в рисков фактор от гледна точка на превенцията срещу прането на пари и избягване на данъчното облагане. В същото време участва в съдружия с руски компании, контролирани от държавата и част от руския военно-промишлен комплекс (Ростех) и е представител на едрия олигархичен бизнес в Русия. \"От правния екип намират обосновка за основателни съмнения, че настоящата дейност на лицето съставлява риск за извършване на пране на пари, заобикаляне на санкциите на ЕС и САЩ към Руски компании, както и риск за националната сигурност\", посочват от Фонда. Друг известен случай за предоставено българско гражданство на основание чл. 16 ЗБГ е на бивш заместник генерален директор в \"Лукойл България\" ЕООД (роден през 1967 г. в Русия, български гражданин с Указ №29 от 23.03.2007 г.), който към момента на подаването на предложението от министъра на икономиката и енергетиката тогава - Румен Овчаров, е първи заместник-генерален директор на \"Лукойл България\" ЕООД. От 2008 г. същото лице е генерален директор на \"Лукойл Хърватия\" ООД, т.е. след получаване на българско (европейско) гражданство лицето напуска страната. Повдигащ сериозни въпроси е случаят с бивш посланик на Руската Федерация в България, награждаван с медал \"За заслуги\" на Службата за външно разузнаване на Руската федерация, с медал на Федералната служба за безопасност, както и с медали на Министерството на вътрешните работи и Министерството на отбраната на РФ, (роден през 1942 г. в Русия, български гражданин с Указ №9 от 23.01.2009 г.). \"Значимостта на въпросите, които повдига правният екип на АКФ, се подкрепя и от публична информация от извършена проверка от специална анкетна комисия в Народното събрание, според която  . Видно от тази информация, като достатъчно основания по чл. 16 от ЗБГ, предлагащите министри са зачели различни дейности: дарения за построяване на паметник, дарения за български църкви, за социални заведения, за културни събития, направени инвестиции или обещание за такива\", се посочева в заключение в анализа. От Фонда призовават за усъвършенстване на текстовете от закона за българското гражданство, по-задълбочени проверки на българските служби и изготвяне на оценка на риска за лица, идващи от страни с авторитарни режими.", "date": "2018.01.27", "title": "Как руски олигарси получават българско гражданство \"за заслуги\""}
{"url": "http://clubz.bg/63439-chehiq_na_balotaj_za_prezident", "text": "Започна гласуването във втория ден на балотажа от президентските избори в Чехия, който изправя един срещу друг настоящия държавен глава Милош Земан и бившия председател на Чешката академия на науките, професор Иржи Драхош, предаде БТА, позовавайки се на ДПА. Седемдесет и три годишният Земан получи най-много гласове на първия тур, но според социологическите проучвания 68-годишният му съперник си наваксва изоставането и е възможна оспорвана битка между двамата. Петима от елиминираните на първия тур претенденти подкрепиха Драхош. Проруски популист и учен ще се борят на втория тур за президент в Чехия Земан е остър противник на имиграцията, с проруски позиции. Драхош е центрист либерал, който иска да сложи край на поляризацията в обществото, благоприятствана от популизма. Чешкият президент играе роля в съставянето на правителството, назначава членовете на Конституционния съд и може да влияе върху външната политика на страната. \n\tОколо 8,4 милиона чешки избиратели са призовани да дадат гласа си. Изборните секции затварят в 14 часа местно време (13 ч. по Гринуич). Резултатите се очакват в късния следобед. ", "date": "2018.01.27", "title": "Чехия на балотаж за президент"}
{"url": "http://clubz.bg/63441-grigor_pod_vypros_za_turnira_v_sofiq_ima_problem_s_ramoto", "text": "Първата ни ракета Григор Димитров е под въпрос за тенис турнира в София в началото на февруари. Гришо разкри, че има проблем с рамото на брифинг в столицата. Димитров се прибра вчера след участието си на Откритото първенство на Австралия, където отпадна на четвъртфинал. Григор Димитров отпадна в Мелбърн (СНИМКИ) Той е в България седмица преди старта на \"Диема Естра София оупън\", който ще се проведе между 4 и 11 февруари в \"Арена Армеец\". Григор спечели титлата през миналата година. Димитров обясни, че още не знае кои са тенисистите, заявили участие на \"София оупън\". Сред тях е Хьон Чун, който отпадна на полуфинал от Роджър Федерер в Мелбърн. На въпрос какво ни липсва в България, за да има повече млади надежди, които да постигнат неговите успехи, Григор Димитров коментира: Григор Димитров няма планове през тази година да играе за България на \"Купа Дейвис\". Той и екипът му са си поставили други цели.", "date": "2018.01.27", "title": "Григор под въпрос за турнира в София, има проблем с рамото"}
{"url": "http://clubz.bg/63438-btr_za_glen_hyuz_chest_e_da_svirim_s_takyv_unikalen_muzikant", "text": "Това каза смеейки се пред Клуб Z Славчо Николов от Б.Т.Р. като първи коментар на новината, че българите и \"Гласът на рока\" - Глен Хюз ще бъдат един от хедлайнерите на задаващия се фестивал. Само преди дни от профила на бившия каварненски кмет Цонко Цонев се разбра, че на пристанището във Варна предстои голямо рок събитие, като   Заради мястото, летния сезон и най-вече изградените традиции на рока в Каварна навремето, Цонев очаква и хиляди гости от съседни държави, най-вече от Румъния. Той обаче засега енигматично мълчи за предстоящия хедлайнер на фестивала, който ще стане известен до няколко дни. Не са обявени и цените на билетите. Още на 12 януари Хеви Кметъл загатна, че предстои нещо голямо. Той е съорганизатор заедно с община Варна. Славчо обобщи отношението на групата като  От 2004 г., когато Б.Т.Р. за пръв път свириха с Джон Лоутън в Каварна, вече са били част от сцената на \"Назарет\", \"Саксън\", \"Дийп Пърпъл\" и мн. др.", "date": "2018.01.27", "title": "Б.Т.Р. за Глен Хюз: Чест е да свирим с такъв уникален музикант"}
{"url": "http://clubz.bg/63421-s_parite_za_integraciq_na_migranti_es_plashta_samoletnite_im_bileti_za_vkyshti", "text": "Великобритания получава най-много пари от фонда за убежища, миграция и интеграция на ЕС за периода от 2014 до 2020 г. Над 60% от средствата обаче са похарчени за връщане на неуспешни кандидати за убежище, съобщава EU Observer като се позовава на доклад на Агенцията на ООН за бежанците и Европейския съвет за бежанците и търсещите политическо убежище. Въпреки това едва 58% от неуспешните бежанци са върнати в сравнение със 76% през 2014 г. В другите европейски страни, засегнати сериозно от миграционната криза, ситуацията не е много различна. Гърция например почти не харчи за интеграция. Институцията иска да въведе задължително разпределение на средствата по фонда - поне 30% за интеграция и поне 20% за осигуряване на временно убежище. Подобни искания обаче вероятно няма да срещнат подкрепа. По-рано тази седмица директорът на Фронтекс Фабрис Лежери обяви, че през 2017 г. агенцията е организирала 340  полета за връщане на мигранти през 2017 г. в сравнение с 39 през 2014 г. Туск vs Юнкер: Провал или успех са мигрантските квоти? Предвидените средства за програмния период са над 3 милиарда евро. От тях 2.39 милиарда са за финансиране на националните програми. Великобритания си е осигурила 16.3% от тях, следва Италия с 13.6%, Франция с 11.6% и Гърция с 11.3%. Германия, към която се стремят голяма част от търсещите убежище получава 9% от сумата, отделена от фонда.  От тези близо 390 милиона долара, над 60% отиват за връщане на неуспешните кандидати на убежище. Средствата по фонда за убежища, миграция и интеграция се разпределят на база броя на търсещите убежище, броя на граждани на страни извън ЕС в съответната държава и броя на върнатите търсещи убежище през последните три години. Заради миграционната криза някои европейски страни, поставени под-най голям натиск, получават допълнително финансиране. Въпреки това Великобритания е на второ място след Италия дори въпреки извънредното финансиране. Проблемът е, че в регламента на Европейския съюз за  фонда е записано, че той служи за подкрепа на интеграцията на бежанците и за осигуряване на убежища. Когато националните власти ги получат, правят с тях каквото намерят за добре.", "date": "2018.01.27", "title": "С парите за интеграция на мигранти ЕС плаща самолетните им билети за вкъщи"}
{"url": "http://clubz.bg/63442-regionalniqt_ministyr_sreshtu_smqnata_na_pola_po_priznak_samoopredelqne", "text": "Законодателна промяна, която да постанови, че смяна на пола се извършва само по биологични причини, при хермафродизъм, а не при самоопределяне на лицето като мъж или жена. С това се ангажира в  министърът на регионалното развитие и благоустройството Николай Нанков. Регионалното министерство отговаря за Закона за гражданската регистрация, в който сега липсва ясен регламент в посока на мотивите за смяна на пола. Коментарът на Нанков бе провокиран от разговора за Истанбулската конвенция. Министърът на регионалното развитие и благоустройството коментира и мотивите на внесения вот на недоверие към правителството и особено в частта му за санирането. Парламентът няма да \"разследва\" санирането Според БСП цените за санирането са завишени повече от два пъти, спрямо средните цени по европейската програма за подмяна на дограма и топлоизолация. Нанков посочи, че при санирането има и редица други дейности, които водят и до по-високата цена. А различните цени при санирането се получават от различните дейности, които се определят от възложителите на санирането. Защото, посочи министър Нанков, при различните сгради има и различни условия след обследването от общинските администрации. И от това се получава и различната цена, посочи той. По повод оплакванията от областния управител на София-област Илиян Тодоров (\"Атака\"), че ведомството на Нанков му прехвърля отговорността върху язовир Бели Искър, министърът посочи, че от страна на \"Атака\" има невярни съждения, откровени неистини. Спекулативно е да се твърди, че МРРБ и Столична община не са направили нищо по темата, посочи Нанков. По думите му досега само МРРБ е правило обследвания и ремонти на язовири, без да е техен собственик и това не е спорът по темата. Според Нанков се всяват страхове у хората, че язовирът, който снабдява София с питейна вода, може да я залее при спукване на проблемната стена. Сидеров се колебаел как да гласува при вота на недоверие. Заради язовир Сидеров се колебаел как да гласува при вота на недоверие. Заради язовир", "date": "2018.01.27", "title": "Регионалният министър срещу смяната на пола по признак \"самоопределяне\""}
{"url": "http://clubz.bg/63435-poslanichkata_na_sasht_v_oon_otricha_vryzka_s_trymp", "text": "Постоянният представител на САЩ в ООН Ники Хейли твърдо отрече слуховете, че има любовна връзка с американския президент Доналд Тръмп, съобщи ДПА, предаде БТА. Тя заяви, че е била обект на подобни слухове преди, и смята, че те са дело на хора, които не харесват успешните жени. Слуховете се разпространиха, след като авторът на скандална книга за Белия дом и кандидат-президентската кампания на Тръмп през 2016 г. Майкъл Улф намекна в американско телевизионно предаване, че президентът има любовна връзка. Ники Хейли - от враг на Тръмп до негов посланик в ООН Улф обаче каза, че нямал достатъчно доказателства, за да включи всички подробности в книгата си \"Огън и ярост: в Белия дом на Тръмп\", която се превърна в бестселър след излизането си от печат този месец. Той заяви, че информацията е достатъчна за това проницателните читатели да разберат, че именно Хейли е замесена в любовната връзка, за която се твърди. Хейли каза, че Улф представя фактите погрешно. Тя е била в президентския самолет \"Еър форс уан\" веднъж и тогава там са присъствали няколко човека. Хейли заяви, че никога не е разговаряла насаме с Тръмп за своето политическо бъдеще, както твърди Улф.", "date": "2018.01.27", "title": "Посланичката на САЩ в ООН отрича връзка с Тръмп"}
{"url": "http://clubz.bg/63432-policiqta_miliarderyt_bari_shyrman_i_syprugata_mu_sa_bili_ubiti", "text": "Канадската полиция заяви, че според нея милиардерът Бари Шърман и съпругата му Хъни са били убити, съобщиха световните агенции, предаде БТА. Следователите са стигнали до това заключение след шестседмично разследване. Тя заяви, че Бари и Хъни Шърман са били видени за последно живи вечерта на 13 декември.  Семейство Шърман бяха открити мъртви в дома им в Торонто на 15 декември миналата година от брокер на недвиоими имоти. От полицията съобщиха тогава, че смъртта е настъпила в следствие на задушаване, но няма следи за влизане с взлом в дома, а и първоначално бе съобщено, че не се издирва извършител. Това наведе на съмнения, че се разследва самоубийство или убийство и самоубийство. Основната версия бе, че 75-годишният Бари е убил 70-годишната си съпруга, след което се е обесил. Още тогава от полицията казаха, че смъртта им била подозрителна. Гомес каза, че не е имало следи от насилствено проникване в дома на семейство Шърман. Тя отказа да обсъжда доказателствата, възможните мотиви или заподозрени. Бари Шърман беше основател на фармацевтичната компания \"Апотекс\". Той беше включен сред най-богатите хора в Канада от сп. \"Канейдиън бизнес\" през ноември. Шърман е 12-тия най-богат канадец, твърди \"Форбс\"", "date": "2018.01.27", "title": " Полицията: Милиардерът Бари Шърман и съпругата му са били убити"}
{"url": "http://clubz.bg/63424-novata_2968_godina_nastypi_v_aljir", "text": "Честита 2968 година! Не, не е грешка. Това си пожелаха берберите в Алжир в деня, в който по нашия календар е 12 януари 2018 г., пише в. \"Ел Паис\". Само допреди няколко години такова нещо е можело да доведе до затвор или изгнание. В края на миналата година обаче алжирският президент Абделазиз Бутефлика подписа указ, който разреши на берберите да честват празника си, наречен йенайер. На езика амазиг това означава първо число от месеца. Празненствата са тридневни и са в чест на победата на берберския цар през 950 г. преди Христа срещу дошлия да ги колонизира египетски фараон. Особено пищни бяха първите разрешени от закона тържества. Бербери, облечени с кожуси от кожи на животни, разиграваха унищожаване на враговете. Властите в съседно Мароко също се очаква да направят официален празник берберската нова година. Това заяви Рашид Хазжа - председател на Световното събрание на амазигите (другото название на берберите - б.р.). Според него всички партии от управляващата в Мароко коалиция с изключение на ислямистката Партия на справедливостта и развитието (съименничка на тази в Турция) подкрепят идеята. \"Нас ни има в Северна Африка преди исляма и преди идването на арабите. Официалната история обаче винаги е била писана от арабите\", изтъкна Хаджа. В Алжир, чието население е 33 милиона души, живеят близо 15 милиона бербери. В Мароко обаче, чието население е почти равно на алжирското, те са почти 27 милиона. Официално берберите не са дискриминирани заради своя етнос и език. Но това става само при условие, че подкрепят управляващата идеология. В такъв случай те дори могат да достигнат високи позиции. Бербери са бившият президент на Алжир Лиамин Зеруал и настоящият премиер на Мароко Дрис Джету. Може би най-известният бербер днес е легендарният френски футболист Зинедин Зидан. Син на преселници от Алжир, той израства във Франция и става последователно световен и европейски шампион с нейния национален отбор. Указът на Абделазиз Бутефлика бе посрещнат със смесени реакции. Най-оптимистично настроените смятат, че с новата година е настъпила нова епоха в Алжир. Други смятат, че стъпката има две цели. От една страна, според тях президентът иска да успокои жителите на областта Кабилия, които вече трети есец поред демонстрират срещу отказа на парламента да приеме закон за обучението на амазиг в училищата в страната. От друга страна, редица анализатори предполагат, че държавният глава се опитва да спечели гласовете на берберите да изборите през 2019 г. Самият Бутефлика много рядко се появява публично от 2013 г., когато получи мозъчен инсулт. През 2014 г. той спечели изборите, без да става от инвалидната си количка и без да се появява пред хората. Догодина изтича четвъртият му поред мандат.", "date": "2018.01.27", "title": "Новата 2968 година настъпи. В Алжир"}
{"url": "http://clubz.bg/63434-feribot_v_neizvestnost_ot_poveche_ot_sedmica", "text": "Ферибот с около 50 души на борда е в неизвестност от повече от седмица край бреговете на тихоокеанската държава Кирибати, заявиха днес властите, цитирани от Асошиейтед прес, предаде БТА. Новозеландският спасителен координационен център каза, че е изпратил военен самолет, който да помогне за претърсване на района. Издирването се ръководи от Фиджи. Властите заявиха, че фериботът тръгнал на 18 януари от остров Нанути за Южна Тарауа. Очаквало се 240-километровото пътуване да продължи два дни.", "date": "2018.01.27", "title": "Ферибот в неизвестност от повече от седмица"}
{"url": "http://clubz.bg/63433-nova_porciq_sankcii_na_sasht_sreshtu_rusiq", "text": "САЩ въведоха нови санкции срещу Русия, предаде Би Би Си. Те са насочени срещу 21 физически лица и 21 руски организации. Черният списък е публикуван на сайта на Министерството на финансите на Щатите. От него личи, че сред санкционираните е предприятие за производство на машини на милиардера Алексей Мордашов, както и компанията \"Технопромекспорт\", която бе съдена от Сименс за незаконна доставка на елтурбини за анексирания от Русия полуостров Крим. Сред санкционираните е и полската компания Doncoaltrade, както и \"Внешторгсервис\", които оперират с най-големите мини в Донбас. Ограничения са предприети и срещу украинския олигарх Серкей Курченко и неговата фирма \"Газ-Алианс\". В списъка е и компанията \"Евро Порис\" на бизнесмена Евгений Пригожиним, както и 12 фирми, свързани със \"Сургутнефтгаз\". Евролидерите обединени: подновяват икономическите санкции срещу Русия Сред изброените физически лица са заместик-министърът на енергетиката на Русия Андрей Черезов, директорът на отдела по оперативен контрол и управление на енергетиката Евгений Грабчак и началникът на \"Технопромекспорт\" Сергей Топор-Глинка. Единайсет от санкционираните физически лица са украинци - проруски сепаратисти, които заемат висши длъжности в отцепилите се от управлението на Киев и самопровъзгласили се за независими Донецка и Луганска народни републики. В \"черния списък\" на САЩ са включени и няколко компании, които работят по инфраструктурни проекти на Кримския полуостров, съобщи БТА. ", "date": "2018.01.27", "title": "Нова порция санкции на САЩ срещу Русия"}
