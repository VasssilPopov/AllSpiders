{"url": "https://clubz.bg/86853-italiq_vliza_v_pravitelstvena_kriza", "text": "Италианският премиер Джузепе Конте съобщи днес, че ще подаде оставка, след парламентарния дебат, който последва неговата декларация пред Сената. В нея имаше остри реплики срещу заместника му Матео Салвини, предаде Франс прес. Салвини, който освен вицепремиер е вътрешен министър и лидер на крайнодясната \"Лига\", е неформалният лидер на Италия днес. Той е най-популярният политик и се надява партията му, първа по рейтинг, да спечели евентуални предсрочни избори. На 8 август той скъса съюза със сегашния си коалиционен партньор, антиелитисткото движение \"Пет звезди\", водено от другия вицепремиер Луиджи ди Майо. Конте, който е безпартиен професор по право и адвокат, обвини Салвини, че поставя собствените си интереси и интересите на партията си пред тези на страната, предаде Ройтерс, цитирана от БТА. Премиерът предупреди, че ходът на Салвини да събори правителството може да навреди на икономиката, посочи агенцията. Конте обвини ръководителя на \"Лига\"-та, че иска да осребри растящата си популярност в допитванията и да предизвика предсрочни избори, излагайки на риск планираните реформи. Италия е третата по големина икономика в еврозоната с второто по големина след Гърция съотношение на публичния дълг към брутния вътрешен продукт - 132%. Как Салвини събуди призрака на €-кризата Популисткото й правителство няколко пъти разтревожи финансовите пазари и ЕС с отказите си да спазва правилата за бюджетна дисциплина в единната валута и предизвика тревожни прогнози за дългова криза, подобна на гръцката, но с много по-голяма разрушителна сила. Защо в Италия става нещо лошо. И защо то ни засяга Салвини беше в съюз френската крайнодясна лидерка Марин Льо Пен на европейските избори през май. Те декларираха амбиция за променят ЕС отвътре, като отменят сегашните му финансови правила, върнат власт на националните държави и затворят вратите на Европа за мигранти. Историческа победа на Салвини в Италия Салвини: Не може Берлин и Париж сами да решават за мигрантите Салвини вече направи това в Италия, като затвори пристанищата й за кораби на хуманитарни организации, спасяващи мигранти от Африка в Средиземно море. Тази му политика и успешни полицейски акции срещу мафията повишиха популярността му у дома. Салвини: Не може Берлин и Париж сами да решават за мигрантите Заедно с това той се обяви за прекратяване на европейските санкции спрямо Русия заради политиката й към Украйна. Неотдавна човек от обкръжението му беше уличен в осигуряване на руско финансиране за \"Лигата\". Какво е знаел Салвини за тайната сделка, сключена в московски хотел? Италиански прокурори разследват партията на Салвини за връзки с Москва Защо в Италия става нещо лошо. И защо то ни засяга Историческа победа на Салвини в Италия Салвини: Не може Берлин и Париж сами да решават за мигрантите Салвини: Не може Берлин и Париж сами да решават за мигрантите Какво е знаел Салвини за тайната сделка, сключена в московски хотел? Италиански прокурори разследват партията на Салвини за връзки с Москва", "date": "2019.08.20", "title": "Италия влиза в правителствена криза"}
{"url": "https://clubz.bg/86850-trymp_stana_dqdo_za_deseti_pyt", "text": "Президентът на САЩ Доналд Тръмп стана дядо за десети път, след като неговият син Ерик обяви снощи, че жена му е родила момиченце, предаде Франс прес, цитирана от БТА. Бебето е десетото внуче на 73-годишния Доналд Тръмп, който е баща на пет деца от три различни жени. Първите му две деца - синът Доналд младши и дъщерята Иванка - имат съответно пет и три деца, а Ерик и съпругата му Лара вече имат един син. Доналд Тръмп-младши се развежда Трийсет и шест годишната бивша журналистка Лара Тръмп е активна в защитата на животните и управлява със съпруга си Фондацията \"Ерик Тръмп\", която финансира детски болници. Тя редовно участва в телевизионни предавания, където защитава политиката на свекъра си", "date": "2019.08.20", "title": "Тръмп стана дядо за десети път"}
{"url": "https://clubz.bg/86851-moskva_zapodozrqna_che_krie_danni_za_qdren_incident", "text": "Базираната във Виена Организация по Договора за всеобхватна забрана на ядрените опити заяви вчера, че общо четири руски станции за мониторинг на радиацията са спрели да й предават информация след мистериозната експлозия край Северодвинск, предаде Ройтерс, цитирана от БТА. Агенцията отбелязва, че това предизвиква подозрения, че Русия е въздействала на станциите.  Радиацията в Северодвинск била 16 пъти над нормата Руските власти признаха, че ядреният взрив бил при опити с оръжие Кремъл заяви днес, че няма основание за тревога, предаде Ройтерс, цитирана от БТА. Попитан за твърденията на ОДВЗЯО, говорителят на Кремъл Дмитрий Песков изрази увереност, че правителствените служби, отговарящи за съответните станции за наблюдение на радиацията, вършат своята работа както трябва. \n\tТой заяви пред репортери, че не разполага с точна информация дали и как руските станции предават данни. Песков каза, че руският президент Владимир Путин получава пълна информация след взрива край Северодвинск, но Кремъл не отговаря за станциите за наблюдение на радиацията, посочва ТАСС. Руските станции за наблюдение на радиацията в Пеледуй и Билибино са възобновили предаването на данни, съобщи по-късно днес изпълнителният секретар на подготвителната комисия към Организацията по Договора за всеобхватна забрана на ядрените опити (ОДВЗЯО) Ласина Зербо, цитирана от ТАСС.   Руските власти признаха, че ядреният взрив бил при опити с оръжие", "date": "2019.08.20", "title": "Москва заподозряна, че крие данни за ядрен инцидент"}
{"url": "https://clubz.bg/86846-gerb_ostava_bez_dvama_orlinovci_v_sofijskata_si_lista", "text": "Йорданка Фандъкова не е искала да се явява на местните избори тази есен, разкри социологът Андрей Райчев по бТВ тази сутрин \"Маркет линкс\": Манолова - 28 на сто, Фандъкова - 23 на сто. На първи тур Клуб Z научи, че в действителност ще има промени в листата за общински съветници на ГЕРБ, като първите двама, които няма да влязат в нея, ще бъдат Орлин Алексиев и Орлин Иванов. Алексиев е в СОС от 2007 г. и вече е изкарал три мандата като съветник от квотата на управляващата партия. Той бе ключов фактор във връщането на Общинска банка под контрола на Столичната община, като бе представител на общинския съвет в Общото събрание на банката от 2011 г.  Злите езици говорят, че той е имал твърде значителна роля в управлението на града. Иванов също приключва трети мандат в общински съвет, като в момента е председател на правната комисия в него. През 2011 г. Георги Кадиев от БСП идентифицира него като един от общинските съветници, искали подкуп от президента Росен Плевнелиев през далечната 2007 г., когато е представител на \"Линднер\" за България. Иванов отхвърли обвиненията и обяви, че ще съди Кадиев. Името на сегашния правосъден министър Данаил Кирилов, който тогава бе областен управител, също бе замесено в скандала. ГЕРБ в Столичния общински съвет за \"Графа\": Дефекти има, но не пречат Листата за общински съветници на ГЕРБ все още не е готова, но по всяка вероятност Алексиев и Иванов няма да са единствените \"стари кучета\", които ще останат без избираемо място в нея.  ГЕРБ в Столичния общински съвет за \"Графа\": Дефекти има, но не пречат", "date": "2019.08.20", "title": "ГЕРБ остава без двама Орлиновци в софийската си листа"}
{"url": "https://clubz.bg/86843-mvr_i_prokuraturata_sa_pokaneni_da_pishat_zakonodatelstvo_za_falshivite_novini", "text": "Представители на МВР, прокуратурата и правосъдното министерство са поканени да да пишат законодателни промени за всички форми на фалшификати - от произведения на изкуството, през трафика на ценности, до фалшивите новини. Автор на инициативата е председателят на парламентарната комисия по култура и медии Вежди Рашидов (ГЕРБ). А за нея стана известно от  , след като Рашидов е запознал с идеите си министър Данаил Кирилов.   Министър Данаил Кирилов отказа да даде подробности за разговора с депутата, защото бил говорил вече пред друга \"братска\" на Клуб Z медия, без да уточни какво има предвид.  Рашидов за полезността на Пеевски, евтиния ток на Доган и пърформансите на луканките Бившият културен министър Вежди Рашидов обаче разказа, че сегашното законодателство има нужда от актуализация. Пред Клуб Z той разказа, че фалшивите новини \"опетняват хора и създават неверни представи\". Попитан защо МВР и прокуратурата трябва да се занимават с фалшивите новини, той отговори, че трябва да се променят текстовете в назакателните закони. \"Защото когато един човек е неоснователно очернен или обиден, или потърпевш от фалшива новина, трябва да може да търси своите права\", уточни Рашидов. В момента в Наказателния кодекс има конкретни текстове, които засягат клеветата и обидата. Но според депутата трябвало да се осъвременят, така че да бъдат актуализирани с европейското законодателство. Попитан дали ще има конкретна институция, която ще определя коя информация в фалшива новина, той обясни така: Според депутата няма опасност критиката към една или друга институция да се приема за \"фалшива новина\", защото \"критиката си е критика\". Не знам защо го критикуваха, каза Рашидов за закона на Пеевски Не знам защо го критикуваха, каза Рашидов за закона на Пеевски", "date": "2019.08.20", "title": "МВР и прокуратурата са поканени да пишат законодателство за \"фалшивите новини\"  "}
{"url": "https://clubz.bg/86847-zalojnicheska_drama_s_pistolet_igrachka_v_rio_de_janejro", "text": "Въоръжен мъж отвлече автобус в бразилския град Рио де Жанейро днес, вземайки за заложници 37 пътници, преди да освободи шестима от тях, предаде Ройтерс, позовавайки се на местни медии. Globo News, цитирайки свидетели и полицейски източници, предаде, че са се чули изстрели и че похитителят е бил очевидно убит, но все още нямаше официално потвърждение. По-късно полицията съобщи в Туитър, че заложниците са освободени, след като снайперист е убил нападателя, предаде Би Би Си. Полицията обгради автобуса, който блокира на мост, свързващ Рио с Нитерой. Никой от заложнициге не е пострадал, каза полицията. Полк. Мауро Флиес, говорител на военната полиция съобщи, че снайперистът е открил огън, когато похитителят се появил на врата на автобуса, насочвайки нещо, което изглеждало като оръжие към главата на един от заложниците. Полковникът каза, че оръжието се оказало пистолет-играчка.", "date": "2019.08.20", "title": "Заложническа драма с пистолет играчка в Рио де Жанейро"}
{"url": "https://clubz.bg/86833-rusiq_ni_davala_posleden_shans_da_pusnem_aec_belene", "text": "България прие заявката на руската корпорация Росатом за участие в изграждането на АЕЦ \"Белене\", отбелязват в заглавия руски издания. София вече инвестира в строежа на АЕЦ \"Белене\" 3 милиарда лева; днес централата разполага с два реактора и площадка, на която да бъде построен енергийният обект, пише специализираният сайт \"Нефтегаз\", цитиран от БТА. 7 стратегически инвеститори с интерес към АЕЦ \"Белене\" Общо пет компании изразиха желание да участват в конкурса за стратегически инвеститор за проекта - Китайската държавна ядрена корпорация, френско-германската Фраматом, Южнокорейската хидроатомна корпорация, руската Росатом и американската Дженерал Електрик. Но \"АЕЦ \"Белене\" с мощност 2 гигавата поначало се предвиждаше да бъде строена именно с участието на Русия и по руски проект\", изтъква електронният вестник. \n\t\"Белене\" се строи вече над 30 години, припомня \"Нюз\". През 90-те работата бе спряна заради протести на местното население. През 2006 г. руската компания Атомстройекспорт се залови \"да възкреси\" проекта, но през 2009 г. той отново бе замразен.  \n\tРусия дава на България последен шанс да пусне в ход АЕЦ \"Белене\", заявява \"Економика сегодня\". Енергийният експерт Антон Хлопков припомня \"негативния прецедент\" с участието на Атомстройекспорт в завършването на централата и спряното строителство на газопровода \"Южен поток\". Ако Москва се реши на ново сътрудничество, тя ще постави на София максимално твърди условия за връщане на парите, в случай че правителството на страната отново \"размисли\" да строи АЕЦ в разгара на работата. Иначе Москва просто ще откаже да сътрудничи. За София това е последен шанс да довърши строежа, казва аналитикът. \n\tОпределеният ценови \"таван\" - 10 милиарда евро за АЕЦ с два енергоблока, е мощен фактор за \"отбор\" на инвеститори - малцина ще склонят да работят по проект, толкова стеснен финансово, смята Хлопков. Според него, освен евентуален интерес от страна на Китай, руското участие просто няма алтернативи - \"а технологиите на КНР далеч не са толкова съвършени като руските\". \"В проекта \"Белене\" България вече е изправена пред избор, в който всъщност избор няма\", убеден е руският експерт.", "date": "2019.08.20", "title": "Русия ни давала последен шанс да пуснем АЕЦ \"Белене\""}
{"url": "https://clubz.bg/86834-stefan_danailov_e_priet_v_bolnica", "text": "Артистът и бивш министър на културата Стефан Данаилов е приет в частна бургаска многопрофилна болница,   от болничното заведение. Той е настанен в ортопедичното отделение. Според информация от болницата той има фрактура на тазобедрена кост, която е получил от падане. Състоянието му не е животозастрашаващо. Стефан Данаилов е бил транспортиран с линейка от хотел в Приморско.", "date": "2019.08.20", "title": "Стефан Данаилов е приет в болница"}
{"url": "https://clubz.bg/86832-igra_s_nenulev_rezultat", "text": "Ябълката на раздора стана вече прословутият Закон за взаимната правна помощ, който урежда екстрадицията на заподозрени лица и престъпници и бе предложен през февруари т.г. Той променя съществуващите разпоредби и предвижда между Хонконг и всяко място извън него, с което територията няма изрично подписано формално споразумение, да могат да бъдат постигнати договорки за взаимна правна помощ. По този начин всички жители на района или временно пребиваващи там лица, ще могат да бъдат изпращани към континентален Китай, където съдилищата са под контрола на съвсем друга политическа система. За изненада на Пекин обаче съществувалото в рамките на британска колония повече от 150 години до обратното предаване на Китай през 1997 г. общество на Хонконг е закърмено с различни порядки, разбирания и идеи. Британският модел на демокрация и зачитането на ценности като прозрачност, спазване на права и свобода правят правото на протест за жителите на острова точно толкова естествено, колкото за Китай не е. Хонконг: те изпълниха паркове, площади, станции на метрото и летището (ВИДЕО) (СНИМКИ) Така само от 31 март, когато беше първият протест, до 28 април протестиращите вече наброяваха 130 000 души. Първият пик на протестите бе на 9 юни, когато над 1 млн. души се включват в демонстрациите. На 16 юни по данни на Гражданския фронт за правата на човека те са били „почти 2 милиона“. И оттогава напрежението не стихва – протестите се преместиха на летището, предизвиквайки в един от дните спирането на 200 полета, близо 200 000 студенти, възпитаници и учители на всички държавни университети и стотици средни училища в Хонконг подписаха онлайн петиция срещу закона за екстрадиция, светът следи отблизо случващото се. Отново са отменени полетите на летище Хонконг Уникалността на Хонконг - очевидно несъвместима с китайския „модел“, кара Пекин през последните години многократно да се намесва в делата на острова и да прави опити за интерпретация на основния закон, стигайки до днес, когато открито претендира за пълна юрисдикция над Хонконг. Районът е твърде привлекателен със своята свобода и винаги ще бъде разглеждан от Китай като заплаха за собствената му сигурност. Съответно той няма как да не опита да се възползва от ескалацията на напрежението. Първоначално в страната отразяването на протестите бе почти изцяло цензурирано, но днес вече е силно съсредоточено върху сблъсъците и безредиците, като протестиращите са етикетирани като „престъпници“ и „мафиоти“, а демонстрациите показвали „признаци на тероризъм“. На една крачка от обявяването им извън закона... Съответно ескалиращата реторика и промяната на тактиката на Пекин извиква естественото опасение, че Китай може да обмисля военна намеса – паравоенни сили вече са разположени по границата с Хонконг. Конфликтът е на много нива – на исторически предпоставки, на идеологии, но преди всичко на интереси. Икономическата взаимозависимост на Китай и Хонконг е може би най-значимият фактор за разрешаването му. Островът е най-големият източник на преки чуждестранни инвестиции в Китай, както и четвъртият най-голям търговски партньор на Пекин след САЩ, Япония и Южна Корея. Протестите в Хонконг вкарват Китай в конфронтация със Запада Износът от Китай за Хонконг възлиза на 302,1 млрд. долара, което прави района втория по големина експортен пазар. Ако през 1978 г. делът на Китай в глобалната търговия на Хонконг е бил едва 9,3%, то през 2018 г. е 50,4%. Твърде голямата икономическа зависимост вероятно ще се окаже изключително силен фактор при решаването на конфликта. И докато идеологическите и културни различия са предпоставка за задълбочаване и изостряне на напрежението, то „езикът на парите“ винаги е бил разбиран от всички – колкото по-взаимозависими са дадени субекти, толкова по-малко вероятно е да влязат в конфликт. След това остава само играта да е с ненулев резултат¹. В тази ситуация осъзнаването на потенциалните финансови и икономически загуби от задълбочаването на конфликта, може да доведе до неговото решаване. „Генерация Z“ – с подкрепата на „Америка за България“ Отново са отменени полетите на летище Хонконг Протестите в Хонконг вкарват Китай в конфронтация със Запада „Генерация Z“ – с подкрепата на „Америка за България“", "date": "2019.08.20", "title": "Игра с ненулев резултат"}
{"url": "https://clubz.bg/86836-zelenski_nastoq_izrael_da_priznae_golodomora_za_genocid_sreshtu_ukraincite", "text": "Президентът на Украйна Владимир Зеленски се обърна към премиера на Израел Бенямин Нетаняху с призив да признае   за акт на геноцид срещу украинския народ. Той съобщи това на брифинг след двустранните преговори между двамата, предава ТАСС, цитирана от Фокус. В началото на 30-те години масовият глад в СССР се превръща в трагедия за цялата страна. Той обхваща територията на Украйна, Беларус, Северен Кавказ, Поволожието, Южен Урал, Западен Сибир, Казахстан. Загиват от 2 до 8 милиона души. Дали България ще признае Гладомора в Украйна за геноцид През 2006 г., по време на президентството на Виктор Юшченко, Върховната Рада прие закон, коийто установява понятието „голодомор“ като геноцид на украинците. В Русия подобни действия бяха наречени опит за пренаписване на историята.", "date": "2019.08.20", "title": "Зеленски настоя Израел да признае \"голодомора\" за геноцид срещу украинците"}
{"url": "https://clubz.bg/86839-bylgariq_i_jordaniq_shteli_da_rabotqt_zaedno_za_mir_v_blizkiq_iztok", "text": "България и Йордания обсъждат съвместна работа за траен мир в Близкия Изток. Това заяви днес външната министърка Екатерина Захариева след среща със своя йордански колега Айфам Сафади, съобщи МВнР. Двамата са говорили за различни възможности за обмяна на опит и сътрудничество в борбата с радикализма. Йордания заменя петрола със слънчева енергия Захариева подчерта, че България подкрепя инициативата на крал Абдулла II „Процесът от Акаба“, чиято основна цел е международната и регионалната координация и сътрудничество в борбата с тероризма, екстремистките идеологии и радикализацията. Днес премиерът Борисов също изрази подкрепа за инициативата. Министър Сафади определи България като добър партньор в битката срещу радикализма и благодари за подкрепата. На срещата двамата министри подписаха и споразумение за отпадане на визите за посещения с дипломатически и служебни паспортни на гражданите на двете страни. Това ще улесни двустранните отношения - по отношение както на геополитиката, така и на икономическото сътрудничество.  Министър Захариева изтъкна, че предстои първо заседание на Смесената комисия за икономическо сътрудничество в началото на следващата година, придружено от бизнес форум. Тя открои туризма, високите технологии, фармацевтичната и хранително-вкусовата промишленост като приоритетни сфери за развитие. Министър Сафади заяви, че и от страна на Йордания има желание за засилване на връзките в областта на икономиката, като подчерта потенциала на сфери като туризма и високите технологии, които ще спомогнат за допълнително сближаване в бъдеще. Захариева подчерта, че 1500 йорданци са завършили в наши ВУЗ-ове, и ги определи като \"най-силните посланици на България в Йордания\". И отбеляза, че се работи и върху проект българските университети да могат да представят възможността за получаване на качествено висше образование в България пред гражданите на Йордания.", "date": "2019.08.20", "title": "България и Йордания щели да работят заедно за мир в Близкия изток"}
{"url": "https://clubz.bg/86849-vicepremieryt_mariqna_nikolova_shte_otgovarq_za_kibersigurnostta", "text": "Със заповед на министър-председателя Бойко Борисов вицепремиерът по икономическата и демографската политика Марияна Николова е определена за председател на Съвета по киберсигурността. Това съобщиха от правителствената информационна служба. Съветът по киберсигурността бе създаден на основание чл. 9, ал. 2 от Закона за киберсигурност като консултативен и координиращ орган към Министерския съвет по въпросите на киберсигурността. Законът за киберсигурност, с който бе регламентирано създаването на Съвета, е приет от 44-тото Народно събрание.", "date": "2019.08.20", "title": "Вицепремиерът Марияна Николова ще отговаря за киберсигурността"}
{"url": "https://clubz.bg/86823-7_strategicheski_investitori_s_interes_kym_aec_belene", "text": "Седем са подадените заявления на кандидати за стратегически инвеститор в строежа на АЕЦ \"Белене\". Две компании искат да участват в доставката на оборудване и други 4 са кандидатите - сред които и Република Северна Македония, които имат интерес да купуват ток или да участват като миноритарен собственик в бъдещата атомна централа, ако тя бъде построена. Заявката на съседната държава е дошла малко преди изтичането на крайния срок в понеделник, като уточнението е, че текат съгласувателни процедури и решението на правителството се очаквало до дни. Подалите заявления за стратегически инвеститор, съобщени от министър Теменужка Петкова според реда на подаване на заявленията,  са: За доставка на оборудване и участие в изпълнението на АЕЦ \"Белене\" интерес имат:  Интерес за участие с миноритарен дял и сключване на договор за електрическа енергия: Предстои в рамките на 90 дни да се направи анализ на всяка от офертите със заявен интерес. Комисия към Министерството на енергетиката ще отсее първо 7-те предложения за стратегическа инвестиция и ще прецени кои от претендентите ще влязат в кратка листа, с която държавата да започне преговори и да поиска обвързващи оферти, стана ясно от думите на Теменужка Петкова.  Кандидатите за миноритарен дял, закупуване на електроенергия и доставка на оборудване също ще бъдат подредени, след което ще бъдат представени на кандидата/кандидатите за стратегически инвеститор, с които ще бъдат водени преговори - за да преценят те с кого биха работили.  Теменужка Петкова не успя да каже повече за компаниите и консорциумите, заявили интерес към АЕЦ \"Белене\", освен имената на участниците. Анализът и допълнителната информация щели да станат ясни, когато подадените предложения бъдат разгледани. Министърката се похвали, че очаканията да няма съществен интерес към строежа на втора атомна централа са се опровергали, защото такъв има от \"едни от най-големите\" световни играчи на този пазар.  Петкова каза още, че процедурата за избор на инвеститор и други участници в проекта не е на база на Закона за обществените поръчки и бъдещите решения на комисията, която ще разглежда подадените заявления, няма да подлежат на обжалване според познатия ред по цитирания закон. В условията на рестартирания проект, приет от Мнистерския съвет и Народното събрание, изрично е записано, че България иска реализацията му на пазарен принцип. Тоест без държавни гаранции за инвестицията и без ангажимент за изкупуване на произведената електроенергия.  За участието на \"Росатом\" и на китайците се знае отдавна - откакто Министерството на енергетиката стартира продецурата за избор на инвеститор и двете компании многократно са заявявали интерес, а руската оферта бе обсъдена от премиерите Бойко Борисов и Дмитрий Медведев в Туркменистан на среща седмица преди крайния срок за подаване на заявления.  Медведев и Борисов: Да обсъдим потенциалите на Черноморския и Каспийския регион", "date": "2019.08.20", "title": "7 стратегически инвеститори с интерес към АЕЦ \"Белене\""}
{"url": "https://clubz.bg/86827-makron_uhajva_putin_no", "text": "Френският президент Еманюел Макрон посрещна руския държавен глава Владимир Путин в приятелска атмосфера, но въпросите, по които двете страни имат разногласия, остават много, като се започне от Сирия и се стигне до Украйна, пише френският вестник \"Монд\", цитиран от БТА. \n\t\"Монд\" обръща внимание на изявлението на Макрон, че с поканата си към Владимир Путин да посети \"бреговете на Средиземно море, които силно са повлияли на въображението\" на руски творци като Тургенев и Стравински, той е искал да засвидетелства топлотата, която заслужава \"такава велика сила като Русия\". \n\tИзданието отбелязва поднесения от Путин на френската първа дама Брижит Макрон букет цветя и усмивките от двете страни, създали атмосфера на близост, нарушавана единствено от присъствието на четиридесетина френски и руски журналисти. Вестник \"Фигаро\" се фокусира върху думите на Макрон, че една Русия, обърнала гръб на Европа, не отговаря на европейските интереси. Изданието цитира и изказването на френския президент, че Москва играе изключително важна роля при решаването на голям брой кризи. \n\tСпоред \"Фигаро\" двамата президенти са влезли в кратко пререкание след журналистически въпрос за демонстрациите в Москва, цитирайки думите на Путин, че е имало насилие по време на демонстрациите на \"жълтите жилетки\" във Франция, и тези на Макрон, че не може да става дума за сравнение между двете протестни движения, тъй като \"жълтите жилетки\" са имали възможност да участват в избори. \n\t\"Фигаро\" отбелязва и различията между Макрон и Путин по въпроса с Украйна и конфликта в Сирия. Макрон изтъкна, че решаването на кризата в Украйна е предварително условие за връщането на Русия в Г8. Путин бе сдържан по украинския въпрос, но се съгласи с Макрон, че среща в Нормандския формат може да доведе до резултати, пише \"Фигаро\". \n\t\"Фигаро\" констатира, че по сирийския въпрос всеки от президентите е останал на своята позиция - Макрон призова спирането на огъня в Идлиб да бъде спазвано, а Путин подчерта, че Русия ще остане ангажирана в сирийския конфликт до края на сраженията с терористите.", "date": "2019.08.20", "title": "Макрон ухажва Путин, но..."}
{"url": "https://clubz.bg/86838-kubrat_pulev_otgovori_na_ciganskiq_kral", "text": "Кубрат Пулев отговори във фейсбук на Тайсън Фюри, който вчера заяви, че ще \"нарита задника му от тук до България\" в интервю за американската спортна телевизия ESPN.  Закачката, типична за професионалния бокс, тръгна от думи на Циганския крал, че Пулев, Александър Поветкин и още един куп боксьори отказали мач на 14 септември в Лас вегас, така той стигнал до неизвестния Ото Валин. Тайсън Фюри: Ще ритам Пулев до България Любопитно е, че Кубрат и Фюри се представляват в САЩ от агенцията \"Топ ранк\" на мастития промоутър Боб Аръм. Поради това в последните месеци често се появяваха спекулации, че е възможен бой между двамата. ", "date": "2019.08.20", "title": "Кубрат Пулев отговори на Циганския крал"}
{"url": "https://clubz.bg/86831-sasht_preduprediha_gyrciq_da_ne_priema_iranskiq_tanker", "text": "Държавният секретар на САЩ Майк Помпео заяви, че е разочарован от решението на Гибралтар в четвъртък да освободи иранския танкер \"Адриан Даря-1\". Освободиха задържания край Гибралтар ирански танкер Британската територия задържа кораба на 4 юли по подозрения, че пренася петрол за Сирия, срещу която ЕС има наложени санкции, предаде Ройтерс Държавният секретар обяви, че подпомагането на кораба е равносилно на подкрепяне на терористична организация. САЩ обявиха елитни ирански сили  за терористична  организация Гръцкият министър на корабоплаването Янис Плакиотакис обяви пред британската телевизия \"Скай\", че страната не е получавала официално искане \"Адриан Даря 1\" да акостира на гръцко пристанище. От думите му стана ясно, че Атина няма да заеме официална позиция, докато корабът не изясни намеренията си. Лондон: Ако Иран иска да излезе от мрака, трябва да освободи танкера ни В интервю пред \"Ен Би Си Нюс\" външният министър на Иран Мохамед Зариф подчерта, че ислямската република няма намерение да влиза във война със САЩ. Зариф допълни, че навика на Щатите да повтарят \"Не изключваме нито една опция\" е нарушение на Хартата на Обединените нации. Иран иска ограничен военен сблъсък със САЩ в Залива Преди това тонът на говорителя на външното минитерство Абас Мусави бе много по-остър.  Революционната гвардия на Иран \"конфискува\" британския танкер \"Стена Имперо\" на 19 юли в Ормузкия проток по обвинения, че е нарушил закони на мореплаването, две седмици след задържането на \"Адриан Даря-1\" (по това време \"Грейс-1\"). Иран \"конфискува\" британски танкер Мусави оповести, че Техеран очаква съд да се произнесе дали \"Стена Имперо\" може да бъде освободена и добави, че се надява процедурата да приключи възможно най-скоро. САЩ обявиха елитни ирански сили  за терористична  организация Лондон: Ако Иран иска да излезе от мрака, трябва да освободи танкера ни Иран иска ограничен военен сблъсък със САЩ в Залива Иран \"конфискува\" британски танкер", "date": "2019.08.20", "title": "САЩ предупредиха Гърция да не приема иранския танкер"}
{"url": "https://clubz.bg/86830-sasht_napraviha_opit_s_raketa_zabranena_poveche_ot_30_godini", "text": "Русия изрази днес съжаление, че САЩ са провели изпитание на крилата ракета, само 16 дни след като се оттеглиха от подписания през 1987 г. Договор за ракетите със среден и малък обсег (ДРСМО). Започва ли нова надпревара във въоръжаването? Ето я ракетата, която нарушавала договора със САЩ Ето я ракетата, която нарушавала договора със САЩ", "date": "2019.08.20", "title": "САЩ направиха опит с ракета забранена повече от 30 години"}
{"url": "https://clubz.bg/86828-slovashkata_prokuratura_sochi_bivsh_voenen_za_ubiec_na_razsledvasht_jurnalist", "text": "Генералната прокуратура на Словакия заяви, че бившият словашки военен Мирослав Марчек е убиецът на журналиста Ян Куциак и годеницата му Мартина Кушнирова, предаде ТАСС, цитирана от БТА. Марчек се е признал за виновен при разпит в Националната агенция за борба с престъпността през април, е съобщило словашкото радио. Убиецът на Куциак задържан в Словакия? Прокуратурата се надява да приключи разследването по делото през есента и до края на годината да го внесе в съда. Президентът на Словакия след убийството: Или избори, или дълбоки промени За убийството на Куциак са обвинени петима души, сред които предполагаемият извършител, поръчителят и посредник, осигурявал връзката между тях. В ареста са четирима от тях, които също така са обвинени в подготовка на още три убийства - на адвокат и двама прокурори. Намериха застрелян словашки разследващ журналист Двайсет и седем годишният Ян Куциак бе застрелян на 21 февруари заедно с годеницата си Мартина Кушнирова в с. Велка Мача, Западна Словакия. Репортерът бе разкрил корупционни схеми във властовите структури на страната и връзки между словашкото правителство и италианската мафия.  Президентът на Словакия след убийството: Или избори, или дълбоки промени Намериха застрелян словашки разследващ журналист", "date": "2019.08.20", "title": "Словашката прокуратура сочи бивш военен за убиец на разследващ журналист"}
{"url": "https://clubz.bg/86841-bylgarskata_politika_zatyva_do_bitova_chalga", "text": "Днес слушах за първи път арх. Игнатов да говори - по програма \"Хоризонт\". Моето впечатление е за човек, който говори литературен български език. Не зная по силата на какви неведоми оценъчни критерии говорът на този човек бе определен като \"мек\". Българската политика затъва все-повече до дъното на битова чалга. Това може да се прави и целенасочено - за да се избягват дебати по ключови проблеми, но също така е и естествен процес. Процес на изпростяване на публичния, особено политическия живот до нивото на кръчмарски разговор. А иначе за арх. Игнатов има какво да се говори и да се спори. Хората с антикомунистически възгледи не приемат \"милозливото\" му отношение към ПСА, а хората с по-високи естетически критерии не приемат \"освежаването\" на ПСА по методите на кичозен национализъм. Същевременно, този човек съвсем очевидно има впечатляваща професионална експертиза и добър международен опит. Което предполага наличие на публичен интерес да бъде чут, да бъдат дискутирани позициите му за градоустройството и развитието на София. Независимо от това кой го издига за кмет и от това дали има шансове на бъде избран. Както и да бъдат чути мненията на другите кандидати и експерти. Преди всеки поредни избори моята професионална колегия и по-широки обществени кръгове призовават за съдържателен дебат за управлението - на страната, на града, на ключовите обществени сектори. И почти винаги предизборната кампания дерайлира до кръчмарска свада. Предстоящите избори са от сериозно значение не само за местната власт. На тях ще се очертаят национални политически тенденции, които ще определят и политическия живот за следващите 1-2 години. Да не започваме тази кампания с фалстарт!    ", "date": "2019.08.20", "title": "Българската политика затъва до битова чалга"}
{"url": "https://clubz.bg/86837-djonsyn_predloji_da_se_zameni_predpazniq_mehanizym_za_irlandiq", "text": "Британският премиер Борис Джонсън е изпратил до председателя на Европейския съвет Доналд Туск писмо, в което предлага предпазният механизъм за ирландската граница да бъде заменен с алтернативни договорки, които да действат до края на преходния период след Брекзит, предаде Ройтерс, цитирана от БТА. Борис Джонсън призова Германия и Франция да направят компромис за Брекзит В писмото, публикувано от кабинета на Джонсън, премиерът повтаря предложението си предпазният механизъм - който дава гаранции, че няма да има \"твърда\" граница на остров Ирландия - да бъде изключен от споразумението, постигнато с ЕС от предшественичката му Тереза Мей. Джонсън, който се зарече да изведе Великобритания от ЕС на 31 октомври със или без споразумение, смята, че е възможно да се постигне съгласие по въпроса за предпазния механизъм и определя това като най-голям приоритет на правителството му. Той добавя, че Великобритания е готова да обсъди конструктивно и гъвкаво какви ангажименти могат да засилят доверието между двете страни за развитието на бъдещите им отношения, ако такива договорки не бъдат готови до края на преходния период. Европарламентът няма да одобри „Брекзит“ без предпазна мярка за Ирландия В писмото Джонсън изразява мнение, че предпазният механизъм е несъстоятелен, защото е антидемократичен и несъвместим със суверенитета на Обединеното кралство като държава. Но той е готов да даде гаранции, че няма да има твърда граница между Република Ирландия и британската провинция Северна Ирландия. Предпазният механизъм ще задължи Великобритания да спазва някои правила на ЕС, ако не намери друг начин да задържи отворена границата по суша между Северна Ирландия и Ирландия, която е член на ЕС. За Дъблин това е решаващо за запазване на мира на острова. Европейският съюз досега отстоява, че споразумението за излизане на Великобритания от ЕС не може да бъде предоговаряно, напомня Ройтерс.  Туск заяви днес, че писмото от Джонсън не включва никакви \"реалистични алтернативи\" на спорния предпазен механизъм за ирландската граница, предаде Ройтерс, цитирана от БТА. Говорителка на Европейската комисия заяви, че предпазният механизъм е единственото средство, посочено и от Лондон, и от съюза, чрез което да бъде избегнато връщането на граничните проверки на о-в Ирландия след Брекзит. Джонсън иска да бъде сложен край на така наречения предпазен механизъм, който предвижда Великобритания да остане тясно свързана с европейския митнически съюз, ако двете страни не са в състояние да договорят други начини, чрез които да бъде предотвратено връщането на граничните проверки на хората и стоките, движещи се между Северна Ирландия и Република Ирландия, отбелязва Асошиейтед прес. \n\tСлед едночасов телефонен разговор с Джонсън вчера ирландският премиер Лио Варадкар заяви, че споразумението за Брекзит няма да бъде предоговаряно. \n\tФинландският премиер Анти Рине също каза пред британския си колега, че ЕС няма да предоговаря договора, съобщи днес говорител на Рине. Финландия е ротационна председателка на ЕС, а британският премиер предприе нов опит да убеди съюза да преразгледа договора за излизането. Великобритания ще \"освободи\" своите представители от повечето срещи на Европейския съюз, за да могат да се съсредоточат върху Брекзит, намалявайки присъствието близо наполовина, заяви днес британското министерство за Брекзит, цитирано от Ройтерс. От 1 септември британските представители ще присъстват само на срещи на ЕС, на които Великобритания има значим национален интерес, например сигурността, заяви министерството. Европарламентът няма да одобри „Брекзит“ без предпазна мярка за Ирландия", "date": "2019.08.20", "title": "Джонсън предложи да се замени предпазния механизъм за Ирландия"}
{"url": "https://clubz.bg/86835-koi_sa_bylgarskite_kompanii_s_interes_kym_aec_belene", "text": "Три от обявените от министърката на енергетиката Теменужка Петкова заявления за стратегическа инвестиция в строежа на АЕЦ \"Белене\" са български. Става дума за едно дружество -  , и два консорциума -   и  . Да започнем с компанията, която според хронологичния ред на заявленията е подала своето първа.  7 стратегически инвеститори с интерес към АЕЦ \"Белене\"  ЕООД е фирма, регистрирана през 2015 г. в град Козлодуй от  . Предметът й на дейност е   От документите става ясно, че последният е роден в Украйна и до 2018 г. е имал право на постоянно пребиваване в България. Данни дали и кога това право е удължено или има друга промяна в статута му не се откриват в Търговския регистър. Фирмата, кандидатстваща за инвеститор в новата атомна централа, е с 2 лв. капитал. Тя обаче е собственик на друга компания, също регистрирана в Козлодуй през 2015 г -   Капиталът й е 50 000 лв., а предметът на дейност е  и т.н. В ръководството на дъщерната компания има още един човек – Юрий Матейченко, но повече данни за него не са налични. До 2016 г. в Съвета на директорите е бил и бившият шеф на АЕЦ “Козлодуй”, а сега депутат от БСП за България Иван Киров Генов, показва проверка на Клуб Z. Според различни източници Безпалчук е бил в управлението на филиали на руската \"Атомтехелектро\" в Армения, в Беларус, а преди това е работил в \"Атомстройекспорт\", в това число и в България, заради АЕЦ \"Козлодуй\".  Русия ни давала последен шанс да пуснем АЕЦ \"Белене\" се състои от чешката фирма  , а българският участник е \"Груп Интернешънъл България\" - съобщи министър Петкова. Според официалния сайт на чешкото дружество, то специализира в производството на оборудване - в това число и за атомни централи - компресори, генератори и т.н. За българската компания по името, обявено от министърката, не излизат данни в официалните източници. АЕЦ \"Белене\" изяжда 6000 дка от природен парк \"Персина\" Във втория консорциум -   са компаниите  , която иска и самостоятелен миноритарен дял в бъдещата атомна централа, ако бъде построена, застрахователите  ,    и  , която се държи от американците \"КонтурГлобал\". Първата фирма от списъка, както и \"Гранд Енержи\" индиректно се свързват с бизнесмена Христо Ковачки, който е един от най-големите играчи на енергийния пазар. В заявките за миноритарно участие в бъдещата втора атомна централа присъстват отново \"Атоменергоремонт\" и търговеца с електроенергия \"Гранд енержи дистрибюшън\" ООД.  Заявления за миноритарен дял и за договори за купуване на ток са подали още European Trade of Energy, \"Гранд Енерджи Дистрибюшън\" ООД, чийто едноличен собственик е Надежда Арсова, която също е свързана с Ковачки, показва справка на expert.bg. ТЕЦ \"Бобов дол\" АД пък е бил едноличен собственик на капитала на \"Гранд Енерджи Дистрибюшън\" ЕООД допреди няколко години.   Русия ни давала последен шанс да пуснем АЕЦ \"Белене\" АЕЦ \"Белене\" изяжда 6000 дка от природен парк \"Персина\"", "date": "2019.08.20", "title": "Кои са българските компании с интерес към АЕЦ \"Белене\""}
{"url": "https://clubz.bg/86840-chorbadjijski_ot_cska_sofiq_e_pred_podpis_sys_stqua", "text": "Футболистът на ЦСКА-София и националния отбор Божидар Чорбаджийски минава медицински преглед в Букурещ и е пред подпис с гранда \"Стяуа\" или както е по-удачно да се изписва името на клуба ФКСБ заради казуса с Министерството на отбраната на Румъния и прословутото разцепване. Защитникът ще премине във ФКСБ като преотстъпен до края на сезона - ако се стигне до сделка. Според румънските медии двата клуба са постигнали споразумение, остават детайли по личния договор на играча. Чорбаджийски беше посрещнат от много местни журналисти на летището, но почти не говори. Той заяви, че е щастлив от възможността да заиграе в Румъния, но още нищо не е подписал, поради което призова репортерите за търпение. Неофициално се споменава цена от 50 хиляди евро, а ако ФКСБ реши да вземе бранителя ще трябва да се бръкне с 450 000.  Божидар Чорбаджийски загуби титулярното си място в ЦСКА-София дори при условие, че Николай Бодуров е в \"изгнание\". На негово място играе испанецът Раул Албентоса. \"Червените\" търсеха купувач на юношата на ЦСКА още от миналата година.", "date": "2019.08.20", "title": "Чорбаджийски от ЦСКА-София е пред подпис със \"Стяуа\""}
{"url": "https://clubz.bg/86842-di_majo_namekna_za_kraq_na_upravlqvashtata_koaliciq_v_italiq", "text": "Луиджи ди Майо, лидерът на движението \"Пет звезди\", намекна за края на управляващата коалиция в Италия, след като благодари на премиера на страната Джузепе Конте, съобщи Ройтерс. Конте ще говори пред парламента по-късно днес, след като движение \"Пет звезди\" и крайнодясната \"Лига\" обявиха, че ще внесе искане за вот на недоверие на администрацията. Човек на Путин е на крачка от върха на властта в Италия Все още не е насрочено гласуването в парламента и има много несигурност за това как ще приключи сагата. Очаква се Конте да си подаде оставката днес, след което президентът Серджио Матарела ще стартира формални преговори с партиите, за да провери дали е възможно да се сформира нова коалиция. При неуспех ще разпусне парламента. Лидерът на \"Лига\" - Матео Салвини, настоява аз предсрочни избори, три години и половина по-рано от следващите по график. Той е уверен, че растящата му популярност в социологическите проучвания ще го изстреля нагоре и че \"Пет звезди\" ще изпадне в опозиция.  Популистката коалиция в Италия се разпадна Ди Майо обяви, че депутатите от партията му ще подкрепят Конте - професор по право, който няма политически пристрастия. Политически източници съобщиха на Ройтерс в понеделник, че опозиционната \"Демократическа партия\" е водила   първоначални преговори с \"Пет звезди\" относно възможността да сформират нова коалиция. Популистката коалиция в Италия се разпадна", "date": "2019.08.20", "title": "Ди Майо намекна за края на управляващата коалиция в Италия"}
{"url": "https://clubz.bg/86819-amerikanski_prokurori_zapochvat_mashtabna_antimonopolna_operaciq", "text": "Прокурори от няколко американски щата се готвят да започнат разследване дали технологичните интернет гиганти нарушават антимонополните закони, пише вестник \"Уолстрийт джърнъл\", цитиран от Франс прес. Това следствие ще се прибави към разследването на министерството на правосъдието, което от миналия месец проверява Фейсбук и Алфабет - холдинга на Гугъл. Министерството на правосъдието ще проучи практиките на онлайн платформите, социалните мрежи, търсачките и търговските сайтове, за да установи дали спъват конкуренцията и ще вземе мерки, за да наложи ред, включително пред съда. Според \"Уолстрийт джърнъл\" успоредното прокурорско разследване ще бъде официално обявено през септември. Тримесечната печалба на Google се приближи до годишния БВП на България През юли прокурори от десетина щата, управлявани и от републиканци, и от демократи, са се срещнали с висши представители на министерството на правосъдието във Вашингтон, за да обсъдят нарушения на законите за защита на конкуренцията от големите технологични компании. След тези срещи говорители на прокуратурата в Северна Каролина, Мисисипи и Тексас са посочили проблеми, възникнали от монополното поведение на интернет гигантите, добавя АФП, като се позовава на \"Уолстрийт джърнъл\". САЩ ще проверяват Facebook, Google, Apple, Amazon за монопол БТА САЩ ще проверяват Facebook, Google, Apple, Amazon за монопол", "date": "2019.08.20", "title": "Американски прокурори започват мащабна антимонополна операция"}
{"url": "https://clubz.bg/86852-cska_sofiq_vze_zashtitnik_ot_treta_diviziq_na_franciq", "text": "ЦСКА-София обяви пореден нов играч това лято - конгоанеца с френски паспорт Брадли Мазику. 23-годишният ляв защитник се е подвизавал за последно в тима на \"Шоле\" - третото ниво на футбола във Франция, като преотстъпен. Бил е собственост на второразредния \"Лориан\", на който \"червените\" са заплатили трансферна сума. Размерът ѝ не се обявява. Мазику може да играе по целия ляв фланг на атаката. Очаква се той да се конкурира с Жеферсон. По-рано днес стана ясно, че друг бранител - Божидар Чорбаджийски, почти сигурно ще напусне стадион \"Българска армия\" в посока румънския ФКСБ (бившият \"Стяуа\"). Чорбаджийски от ЦСКА-София е пред подпис със \"Стяуа\" Ето какво гласи съобщението на сайта на ЦСКА-София по повод трансфера на Брадли Мазику:", "date": "2019.08.20", "title": "ЦСКА-София взе защитник от трета дивизия на Франция"}
{"url": "https://clubz.bg/86826-v_bylgariq_ima_116_smetishta_koito_mogat_da_se_zapalqt", "text": "В България има 116 сметища, които са като възпламенилото се в Свищов – затворени, но нерекултивирани. А за да не се запалват, те трябва да се рекултивират. Това съобщи пред бТВ министърът на околната среда и водите Нено Димов.  По думите му едва 31 общини са кандидатствали, за да се възползват от програмата за рекултивацията на тези депа за отпадъци. А това е много малък брой, но той го отдава на предизборния период и факта, че финансирането е осигурено тази година.  Пожар в сметището на Свищов Бюджетът за засипването им с пръст и други дейности е 105 млн. лв, посочи Димов. В Свищов има и проект, но само 25% са подали документи. Това е станало на 11 март, а финансирането е за 3 млн. лв, посочи кметът на Свищов Генчо Генчев, който също се включи в раюговора. И обобщи, че няма замърсявания от този и другите пожари на сметища. Магистрала \"Струма\" остава затворена - опасна е заради пожара Попитан за пожара край дупнишкото село Джерман, където бяха повредени конструкции от магистрала „Струма”, министър Димов обясни там става въпрос за площадка за струпване на вторични суровини, а не за депо за отпадъци. И добави, че ще бъде извършена проверка на екоинспекцията в Перник, която е трябвало да осъществява контрол върху площадката.  \n\t  Магистрала \"Струма\" остава затворена - опасна е заради пожара", "date": "2019.08.20", "title": "В България има 116 сметища, които могат да се запалят"}
{"url": "https://clubz.bg/86817-litva_kupuva_nad_4_mln_jodni_tabletki_zaradi_qdrena_centrala", "text": "Правителството на Литва реши да купи над 4 милиона йодни таблетки за 900 000 евро заради намерението на съседна Беларус да пусне в действие атомна електроцентрала, предаде Асошиейтед прес. Литовското правителство каза, че йодните таблетки, които помагат да се ограничи натрупването на радиация в щитовидната жлеза, ще бъдат доставени от производителя след един месец. След това те ще бъдат раздадени безплатно на гражданите, които да разполагат с тях в случай на изтичане на радиация от атомната електроцентрала Островец. Ердоган нареди бързо да се строят АЕЦ Предстои тя да бъде пусната в действие тази година. Литва, с население от 2,8 милиона души, бе против строежа на беларуската АЕЦ южно от границата й и забрани купуването на електроенергия от Беларус. През 2009 г. Литва затвори единствената си атомна електроцентрала, напомня АП.  Китаец е водил туристи в \"Чернобил\". Така де - Челябинск БТА Китаец е водил туристи в \"Чернобил\". Така де - Челябинск", "date": "2019.08.20", "title": "Литва купува над 4 млн. йодни таблетки заради ядрена централа"}
{"url": "https://clubz.bg/86820-trymp_obeshta_da_ne_vdiga_nebostyrgach_v_grenlandiq", "text": "Президентът на САЩ Доналд Тръмп направи опит да превърне в шега желанието си да купи Гренландия от Дания, като обеща да не строи небостъргач на арктическия остров, предаде Франс прес. \n\t\"Обещавам да не правя това в Гренландия\", написа бившият магнат на недвижими имоти в туит, придружен с фотомонтаж, на който неговият огромен хотел с позлатени прозорци в Лас Вегас се издига на фона на гренландски пейзаж. Тръмп искал да купи Гренландия Тръмп постна туита след като и датската министър-председателка Мете Фредериксен, и премиерът на Гренландия Ким Килсен заявиха, че автономната датска територия не е за продан. В неделя американският президент потвърди интереса си към Гренландия. Островът, разположен между Северния Атлантически и Северния ледовит океан е автономна територия с население от 56 000 души, но Дания запазва контрол над външните отношения, отбраната и валутната политика.  Гренландия е стратегически интересна за САЩ, но не е приоритет Гренландия е стратегически интересна за САЩ, но не е приоритет", "date": "2019.08.20", "title": "Тръмп обеща да не вдига небостъргач в Гренландия"}
{"url": "https://clubz.bg/86822-dvete_maltretirani_bylgarcheta_v_sasht_sa_v_dobro_systoqnie", "text": "Българският генерален консул в Чикаго Иван Анчев е посетил двете осиновени в САЩ българчета, които бяха изведени от семейството си и са под закрила на Департамента за децата и въпросите на семейството в щата Мисури, съобщиха от външно министерство.  Спасиха осиновени българчета от САЩ, малтретирани от приемните родители Децата са в добро здравословно състояние и за тях се полагат специализирани социални и психологически грижи. Генералният консул е занесъл на момичетата български сладкиши, както и подаръци от българската общност в Чикаго. По думите му случаят ще бъде разделен на две дела. Едното ще бъде за попечителството на децата, на което ще се реши дали децата да бъдат под закрилата на щата Мисури до 18, 21 години или за цял живот. Той сподели, че се предполага, че едно от децата има проблем с менталното развитие. Второто дело е срещу родителите, които са обвинени в небрежно отношение и застрашаване живота на дете. Според законите на Мисури по тези обвинения се предвижда наказание от 5 до 15 години затвор. Според информацията на външно министерство Анчев се е срещнал с представители на социалните служби, които са изразили увереност, че децата бързо ще преодолеят травматичния шок. По-нататъшната съдба на момичетата ще се реши от американските съдебни органи, като първото съдебно заседание е насрочено за 6 септември 2019 г.", "date": "2019.08.20", "title": "Двете малтретирани българчета в САЩ са в добро състояние"}
{"url": "https://clubz.bg/86818-havier_bardemokeanite_ni_sa_pred_katastrofa", "text": "\"Океаните имат нужда от нас\", заяви от трибуната на ООН испанският актьор Хавиер Бардем и отправи призив за сключване на международен договор за защита на океаните на Земята, предаде Франс прес. Доклад на ООН: Гладът расте Бардем, който е ревностен защитник на природата, участва в кампания на екологичната организация Грийнпийс за създаване на световна мрежа от защитени морски територии, в които да се възстанови подводният живот. Той изрази съжаление за решението на американския президент Доналд Тръмп да изтегли Съединените щати от Парижкото споразумение за климата. Пактът за миграция на ООН разклати кабинета в Белгия БТА Пактът за миграция на ООН разклати кабинета в Белгия", "date": "2019.08.20", "title": "Хавиер Бардем:\"Океаните ни са пред катастрофа\""}
{"url": "https://clubz.bg/86812-chovek_na_putin_e_na_krachka_ot_vyrha_na_vlastta_v_italiq", "text": "Днес вероятно е последният ден на двупартийното популистко правителство на Италия. Очаква се безпартийният министър-председател Джузепе Конте да направи декларация в Сената и след това да връчи оставката си на президента Серджо Матарела. Възможен е и друг сценарий, при който сенаторите да подложат на вот на доверие правителството по предложение на вицепремиера и вътрешен министър Матео Салвини, лидер на крайнодясната \"Лига\". Салвини е неформалният лидер на Италия днес. Той е най-популярният политик и се надява партията му да спечели евентуални предсрочни избори, след като на 8 август скъса съюза със сегашния си коалиционен партньор, антиелитисткото движение \"Пет звезди\", водено от другия вицепремиер Луиджи ди Майо. Ситуацията в правителството на Италия и поведението на \"Лига\", която разшири подкрепата си, засили своята реторика и напира да управлява самостоятелно, са в центъра на коментарите на  ред западни издания, цитирани от БТА. Британското издание пише, че започва опасна нова фаза в италианската популистка драма, а националистическата партия \"Лига\" се готви да погълне своя коалиционен партньор. След изборите през 2018 г. партия \"Лига\" на Матео Салвини стана по-силна и вече не се нуждае от своя коалиционен партньор, Движение \"Пет звезди\" (ДПЗ). Сега партията смята, че може да поиска самостоятелно управление на страната със Салвини като премиер. \n\tТова е развитие, което Стив Банън - теоретикът на популистката вълна в САЩ, която избра Тръмп през 2016 г. - предрече. В деня след формирането на италианската коалиция, Банън каза за Салвини и лидера ДПЗ Луиджи Ди Майо: Това винаги е било тактически съюз, защото в края на краищата популизмът са базира върху това да има само един лидер, уточнява изданието. \n\tПървото действие от развитието на новия италиански феномен - миналогодишните общи избори, които промениха играта - бяха свидетелство за твърдото популистко мнозинство сред електората. Последвалата коалиция обаче очерта дълбоките различия между съюзниците. Европейските избори на 26 май, на които партия \"Лига\" спечели два пъти повече места в Европейския парламент от ДПЗ, дадоха сигнал на Салвини, че най-после е настъпил моментът да задейства второто действие. Внесеният от \"Лига\"-та вот на недоверие към сегашния премиер, юриста Джузепе Конте, цели да провери дали проектът може да бъде извършен успешно или не. Утре, в момента на истината, Конте ще се изправи пред италианските депутати заради кризата. \n\tТова е свързано с премоделирането на италианския популизъм по модела на агресивния национализъм на \"Лига\"-та. Движение \"Пет звезди\", което беше по-неопределено в политическото си позициониране, все повече изглежда като сбирка на неудачници. \n\tТова, което наблюдаваме, по същество е бунт на италианската средна класа. Той започна като протест срещу неравенството, мигрантите и корупцията; набра сила, като произведе конфликти и нови врагове, и копнее повече за силен лидер, отколкото за сложен безформен съюз. \n\tНационализмът на \"Лига\"-та включва затваряне на пристанища за мигрантите, планирано налагане на глоби до 1 милион евро на всеки, който помага на бежанци в морето, гласуване в Страсбург срещу новия председател на Европейската комисия и стремеж новият бюджет да стане платформа за открито предизвикване на Европа заради финансовите й правила. \n\tСега Салвини е готов да се нахвърли на бившите си съюзници. За да се отърве от него, Движение \"Пет звезди\" трябваше да се преобразува в заслужаваща доверие сила, която може да управлява, и в гарант за стабилност. Трябваше да се пренастрои от протестите към изкуството на управлението. То обаче направи поредица от грешки, заради това, че твърдо държеше на идеологията срещу растежа. \n\tДПЗ създаде впечатление, че се противопоставя на модернизацията на Италия, подчертава \"Гардиън\". В резултат движението загуби лидерството в протестното движение: то беше пометено на регионалните избори, после беше унижено на изборите за Европейски парламент. Сега, с вероятния вот на недоверие срещу Конте, движението може да загуби и предпочитания от него премиер. \n\tВ тази нова фаза на италианския популизъм националистите ще бъдат начело, вероятно в резултат на сделка между Салвини и крайнодясната партия на Джорджа Мелони \"Италиански братя\". Страната ще заприлича още повече на Полша и Унгария. А на ДПЗ ще бъде оставен отчаяният избор да потъне или да се съюзи с традиционните партии в опит да спре бившите си братя по оръжие. \n\tВ. \"Монд\" публикува редакционна статия под заглавие \"Матео Салвини, опасност за Европа\".  \n\tСалвини вече иска да управлява сам, посочва френският всекидневник и предупреждава, че криминализирането на хуманитарната помощ и икономическата му програма поставят екзистенциално предизвикателство пред ЕС.", "date": "2019.08.20", "title": "Човек на Путин е на крачка от върха на властта в Италия"}
{"url": "https://clubz.bg/86814-grafitite_izkustvo_ili_vandalizym", "text": "Какво точно са графитите - изкуство или вандализъм? Ще бъде много трудно да се намери правилен отговор на този въпрос, защото самият въпрос е грешен. В графитите няма “или” – те са едновременно и изкуство, и вандализъм, а също така политика, инструмент за влияние, медия и всичко останало което решим да видим в тях. Мръсно, по-мръсно... Графити (СНИМКИ) Напълно разбираем е стремежът ни да правим нещата удобни и да се опитваме да ги слагаме в категории, но наивно би било да търсим обективен критерий по който да разделяме “лошите” от “добрите” графити, примерно по тяхната сложност или естетическа издържаност. Всички графити, от най-простия таг до произведения с размерите на цяла стена, имат своето време и място, и извадени от конкретния им контекст могат да клонят повече или по-малко в посоката на това да ги харесваме и приемаме или обратното, да ги заклеймяваме и отричаме. В тази полиморфност е същината и есенцията на графитите. Ако приемем, че авторите на графити са едновременно творци, активисти, престъпници, бунтари и глашатаи, то как бихме могли да оценяваме произведенията им, ако публиката съзнателно се опитва да се ограничи в ролята си на пасивен наблюдател? Графитите много повече от всяко друго изразно средство изискват от публиката си да разбира, да съпреживява и да участва в произведението, в причините, методите и условията при които то е създадено. Това също е София (СНИМКИ) Това е и истинският вандализъм на графитите – те не оставят избор на публиката да остава безучастна, изискват от нея да бъде не само зрител, но и критик. При “традиционното” изкуство правиш нещо (най-често плащаш) ако искаш да гледаш, а при графитите е точно обратното - предприемаш действия когато не си съгласен със съдържанието и посланието, което ти се сервира без твоето съгласие. Може би твърде много сме се изнежили да ни бъдат представяни изключително и само подбрани, одобрени и маркирани с етикет “изкуство” произведения, че ни е толкова трудно да \"смелим\" графитите. При тях всичко е един голям миш-маш, в който красивото и грозното вървят ръка за ръка и всъщност до голяма степен не могат едно без друго. В никакъв случай това не бива да се тълкува като оправдание в защита на посредствеността, напротив, точно авторите на графити често са тези които най-активно участват в борбата за територия с пошлостта и тъпотията. Конкурс 2: снимайте най-красивите графити около вас Не по-малко необходимо е обаче зрителите също да участват в избора кой ще има място на стената и кой не.   Това също е София (СНИМКИ) Конкурс 2: снимайте най-красивите графити около вас", "date": "2019.08.20", "title": "Графитите: изкуство или вандализъм?"}
{"url": "https://clubz.bg/86821-siderov_cvetanov_tyrsi_revansh_shte_raboti_za_vmro_i_nfsb_s_propukani_strukturi_na_gerb", "text": "Цветан Цветанов ще търси реванш. И заедно с „пропукани структури на ГЕРБ“ ще работи с ВМРО и НФСБ срещу бившата си партия. Такава теза разви лидерът на „Атака“ Волен Сидеров, който през миналия месец беше изхвърлен от групата \"Обединени патриоти\" в парламента. Той обвини и бившите си партньори в това, че се опитват да откраднат електората на \"Атака\".  ВМРО иска разговор с ГЕРБ за слабостите в управлението По думите на Сидеров Цветанов и Симеонов винаги са били „много близки“ и дори лидерът на НФСБ винаги е искал заместника на Борисов да бъде премиер. В интервю за Нова телевизия атакистът разказа, че плановете на двамата станали известни след последния събор на народните носии в Жеравна, където Цветанов и Симеонов ходят всяка година.  ЮПрез последните няколко дни представители на НФСБ и ВМРО обявиха, че ще поискат ревизия на отношенията с ГЕРБ.  Валери Симеонов: Ще има сериозни промени в отношенията ни с ГЕРБ Сидеров разказа, че има структури на ГЕРБ в страната, които са лоялни на Цветанов и чрез тях той ще се опита да се върне в политиката. Там негласно Цветанов ще работи за НФСБ и ВМРО. А според Сидеров двете партии ще работят заедно и срещу ГЕРБ на предстоящите местни избори.  Той не пропусна да спомене и решението на НФСБ и ВМРО да бъде изключен заедно с още двама негови депутати от групата \"Обединени патриоти\".  И добави:  Попитан как ще коментира процедурата по избор на новия главен прокурор, Сидеров каза, че това не е негова работа, защото „не е редно да се смесват властите“.  \n\t  Валери Симеонов: Ще има сериозни промени в отношенията ни с ГЕРБ", "date": "2019.08.20", "title": "Сидеров: Цветанов търси реванш. Ще работи за ВМРО и НФСБ с \"пропукани структури\" на ГЕРБ"}
