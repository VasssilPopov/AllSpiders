{"url": "http://clubz.bg/70249-lilqna_pavlova_moje_da_oglavi_globalniq_centyr_za_partnorstvo_s_kitaj", "text": "Министърът за завършилото ни европредседателство Лиляна Павлова да поеме организацията по създаването и управлението на бъдещия Глобален център за партньорство на държавите от Централна и Източна Европа и Китай. Това е предложил премиерът Бойко Борисов на китайския премиер преди Ли Къцян да си замине от страната след вчерашната среща на върха в София във формата \"16+1\", съобщи БНР. По-късно самата Павлова потвърди това в участието си в Канал 3. Борисов: Китай не разделя Европа, помага на бедните в нея да догонят богатите Създаването на Глобален център за партньорство на държавите от Централна и Източна Европа и Китай (Global Partnership Centre of CEECs and China) бе договорено от министър-председателят Бойко Борисов и председателят на Държавния съвет на Китай Ли Къцян в рамките на инициативата в София. Според него по този начин инвеститорите и предприятията ще знаят какви правила трябва да следват и какви рискове да избягват. Китай е готов да изкупи 1/3 от българското производство на тютюн „Така нашите проекти за сътрудничество могат да се развиват по-бързо и по по-зрял начин. Предложихме да се създаде център за глобално партньорство и сътрудничество, в контекста на глобализацията държавите от \"16+1\" ще проучат как нашето сътрудничество може да отговаря на правилата на ЕС“, допълни още председателят на Държавния съвет на Китай. Ли Къцян посочи също, че съвместните проекти за сътрудничество ще получат много силен напредък, а китайските предприемачи ще имат много по-голям стимул да инвестират в ЕС. Българският премиер Бойко Борисов каза, че бъдещият център ще подпомогне навлизането на китайски компании, участието им в търгове и процедури в рамките на ЕС, за да не стига до наказателни процедури и провалени сделки. Китай и 16-те джуджета Според Бойко Борисов по-голямото присъствие на Китай като инвеститор и стратегически партньор в българската икономика би изиграло положителна роля и би дало тласък на икономическия растеж. По думите му, спазвайки условията и принципите на ЕС, икономическите отношения с Китай биха довели до просперитета на страните от целия регион. Китай е готов да изкупи 1/3 от българското производство на тютюн Китай и 16-те джуджета", "date": "2018.07.08", "title": "Лиляна Павлова може да оглави Глобалния център за партньорство с Китай"}
{"url": "http://clubz.bg/70240-cvetanov_se_vklyuchva_v_transatlanticheskata_konferenciq_na_mozychnite_trystove", "text": "Цветан Цветанов ще участва в 8-ата Трансатлантическа конференция на мозъчните тръстове във Вашингтон. Това съобщи пресцентърът на ГЕРБ. Председателят на Парламентарната група на ГЕРБ и заместник-председател на партията Цветан Цветанов заминава на едноседмично работно посещение във Вашингтон за участие в 8-ата Трансатлантическа конференция на мозъчните тръстове. Темата на форума е: „ “. Предоставяме ви пълния текст на съобщението на ГЕРБ: \"8-ата Трансатлантическа конференция на мозъчните тръстове ще се състои от 8 сесии, които са посветени на: състоянието на ЕС и САЩ, влиянието на Брекзит върху САЩ и Европа, възможностите и предизвикателствата, създадени от новите технологии, както и трансатлантическите перспективи за технологиите. На форума ще се обсъждат още съвременните проблеми и предизвикателства за бъдещето на трансатлантическата търговия, бъдещето на НАТО и трансатлантическото споделянето на отговорности, трансатлантическо единство в свят на геополитическо съперничество и борбата с тероризма и трансатлантическата политика в Близкия Изток. Преди участието си в 8-ата Трансатлантическа конференция на мозъчните тръстове, председателят на ПГ на ГЕРБ Цветан Цветанов ще се включи и в 9-ата Среща на върха на Трансатлантическата парламентарна група. Тя ще се проведе във Вашингтон на 10 юли 2018 г. (вторник), като участниците в нея ще коментират актуални политически теми, касаещи отношенията между ЕС и САЩ и международната сигурност. В рамките на работното си посещение във Вашингтон Цветан Цветанов ще проведе редица срещи с представители на правителствени и неправителствени организации от САЩ и Европа.\"", "date": "2018.07.08", "title": "Цветанов се включва в Трансатлантическата конференция на мозъчните тръстове"}
{"url": "http://clubz.bg/70173-silovite_lideri_umirat_no_avtoritarizmyt_e_zavinagi", "text": "Преди няколко години турски офицер ме спря, за да се поговорим след лекция, която изнесох във Вашингтон. По време на нашия разговор той отбеляза, че западните анализатори сякаш преувеличават значимостта на турския президент Реджеп Таийп Ердоган и настоя: \"Той е само човек, а ние - въоръжените сили - сме там от дълго време и ще бъдем там и след като той вече не е президент\". Той имаше предвид беше, че армията може да чака Ердоган да си отиде (това се случи преди преврата от лятото на 2016 г.) и когато турският президент вече не е на власт, Турция ще се върне към нещо, което да напомня статуквото от периода преди управлението на Партията на справедливостта и прогреса. Тази идея - че ако Ердоган загуби избори, пенсионира се или умре, турската политика автоматично ще се промени, не се изразява само от военния, когото срещнах. Множество представители на турските академични среди, журналисти и политици са изказвали убеждението си, че Турция ще се обърне към система, която ще е достатъчно демократична, за да вдъхнови надеждите, че един ден страната ще се върне в клуба на демокрациите.  Турската политическа траектория е христоматиен пример за държава, която постоянно отстъпва от реформите, свързани с демократизацията ѝ, но не е само тя. Унгария на Виктор Орбан и Полша на партията \"Право и справедливост\". на Ярослав Качински подкопават върховенството на закона, демократичните ценности, човешките права в услуга на това, което те определят като автентичност и сигурност. Това е развитие, което предшестват кризата с мигрантите, която разтърсва Европа, макар че огромният брой хора от Африка и Близкия изток, които търсят убежище в ЕС, дадоха повече политическа жизненост на посланията на Орбан и на Качински и така направиха атаките по демократичните институции и либералните ценности политически приемливи за голям брой унгарци и поляци. Наблюдателите често описват начина, по който тези лидери - вкл. и Ердоган, налагат нелиберални демокрации, или в случая с Турция - изборна автокрация, като демонстрации на политиката на силата. Но тези отрицателни оценки нямат смисъл извън неточните определения на новинарските статии. Орбан, Качински и Ердоган създадоха визия за бъдещето на обществата им, която харесва и се струва смислена на големи групи хора. Лидерите в Унгария и Полша направиха това основно като опозиция на либералните принципи, върху които е изграден ЕС. В турския случай програмата на Партията на справедливостта и развитието най-добре може да бъде обобщена като благоденствие, сила и набожност. Избирателите в тези три страни справедливо възнаградиха тези лидери. Но въпреки техният видим успех турският, унгарския и полският лидери имат опозиция. През последните 15 години около половината от турския електорат постоянно гласува срещу Ердоган и партията му.  През 2016 г. Орбан организира референдум, насочен към спирането на влизането на мигранти в Унгария. Предлаганите мерки получиха 98 на сто подкрепа от хората, които гласуваха, но същевременно избирателната активност беше под 50-те процента, нужни, за да има референдумът задължаваща сила. В Полша управляващата партия \"Право и справедливост\" се отдалечи от Запада и така Комитетът за защита на демокрацията успя да изкара голям брой на хора по улиците, които да протестират срещу политиката на Качински по различни поводи. Важно е обаче как в отговор на опозицията лидерите в Турция, Унгария и Полша създадоха нови институции, манипулираха съществуващите и обезсмислиха други, за да се справят с политическите предизвикателства или да ги предотвратят. Официалните институции произлизат от законите, правилата, регулациите и указите, техният произход идва от политическите сблъсъци и често отразяват интересите на победителите в конфликтите. Неформалните институции не са кодифицирани, но това не означава, че са по-малко мощни от формалните. Понякога тези норми, които са основани на начина, по които се правят от дълго време нещата, са по-силни от писаните правила. Старите момчешки мрежи, които създават елити на белите привилегировани мъже в САЩ често спъват законодателство или административни мерки, насочени към изравняване на правилата за жените или малцинствата. Един от най-ярките примери за институционна манипулация е начинът, по който турската Партия на справедливостта и развитието използва мнозинството си във Велико народно събрание, за да замаже парламентарно разследване от 2014 г. на обвинения в корупция срещу четирима министри. То заплашваше да погълне Ердоган и семейството му. Така опитите за парламентарно разследване бяха напълно обезсмислени и дадоха възможност на турския лидер да твърди убедително пред последователите си, че първаночалните обвинения са били опит за преврат. Преди обвиненията в корупция Ердоган манипулира институциите да обърнат резултата от изборите през 2015 г., който той не хареса, даде на съд опонентите си в съдилища, претъпкани с негови поддръжници и промени електоралните закони на страната, за да си гарантира прокарването на референдума за конституционни поправки, които дадоха на президента изключителна власт. Партията на справедливостта и развитието използва съдебната система, за да хвърли в затвора журналисти, най-често по скалъпени обвинения в терористични връзки, и наложи промени в собствеността в медийната индустрия. Този натиск над пресата заедно с трансформацията на държавната телевизия и държавната информационна агенция в оръжие на управляващата партия доминира над независимото предаване на новини. При последните избори държавната Анадолска агенция обяви победата на Ердоган преди Централната избирателна комисия да успее да преброи големия брой бюлетини. Това помогна на Ердоган да се появи по телевизията като щедро прие още един президентски мандат, а за комисията стана невъзможно да противоречи на прогнозите на агенцията и така се превърна във фигуративен участник в електоралния театър на Партията на справедливостта и развитието.  Манипулациите на институциите и нововъведенията в епохата на Партията на справедливостта и развитието, които се прилагат, за да постига Ердоган целите си, ще останат и след като той си отиде.  Това е, защото институциите са устойчиви и остават дълго след като вече не са нужни, нерядко използвани от нова кохорта от политици, за да прокарват техните цели. Това не означава, че институционалната промяна е невъзможна.  А че ревизиите се случват в контекста на съществуващи институции и предишни промени. Например произходът на сегашните репресивни закони в Египет за пресата и организациите на гражданското общество могат да бъдат проследени през множество законодателни промени до 50-те и 60-те години на 20 век.  \n\tТака изглежда, че авторитаризмът се самонадгражда. Той може да падне, но след революцията, която премахва взаимно подкрепящия се политически и социален ред, институциите продължават да влияят върху обществото.  \n\tВъпреки всички очевидни промени в Египет от началото на 2011 г. политиката на страната се върти все още около системата, която Кемал Абдел Насър и Свободните офицери създадоха през 50-те години. Данните на изследователите показват, че преходите към демокрация често се провалят: някои държави губят демократичните си системи и успяват да си ги върнат обратно само в редки и много специфични случаи. Франция става отново демократична след разгрома на правителството във Виши и на нацистка Германия. Унгария и Полша би трябвало да са бляскави примери за прехода към демокрация. Тези страни може би все още следват демократични идеали, които като членки на ЕС споделят с другите демокрации, но заради това, което Орбан и Качински направиха, пътят към тази цел ще е дълъг и труден. Що се отнася до Турция, няма съмнение, че армията ще надживее Ердоган, но не и дали ще надживее ердоганизма.", "date": "2018.07.08", "title": "Силовите лидери умират, но авторитаризмът е завинаги"}
{"url": "http://clubz.bg/70244-karadajy_vlastta_se_okaza_v_opoziciq_na_evropejskite_idei_video", "text": "\"В България управляват двойните стандарти. Управляват хора, в чиито действия виждаме омразата, ксенофобията и разделението и все повече популизъм\". Това каза председателят на ДПС на традиционния митинг-събор в местността “Баба Конду” край Търговище, съобщи пресцентърът на ДПС. За Европредседателството двойните стандарти също са факт, продължи Карадайъ. Мустафа Карадайъ продължи, че за демокрацията също се прилага политиката на двойни стандарти. Той припомни смяната на имена на местности в Стара Загора. Традиционният събор в свещената местност \"Баба Конду\" край търговищкото село Божурка е организиран от областния съвет на ДПС Търговище. В началото Карадайъ поздрави присъстващите от името на почетния председател на движението Ахмед Доган. \n\t", "date": "2018.07.08", "title": "Карадайъ: Властта се оказа в опозиция на европейските идеи (ВИДЕО)"}
{"url": "http://clubz.bg/70246-as_na_hyrvatite_osiguri_bezplatna_bira_v_rodniq_si_grad", "text": "Човек трябва да черпи по хубав повод. Или ако иска да провокира да му се случи нещо хубаво. Не е ясно дали Марио Манджукич се е водил от тези \"истини\" или просто е проявил патриотизъм и чувство за принадлежност към родния си град Славонски брод. Сайтът на местното \"Радио Славония\" информира, че централният нападател на Хърватия и \"Ювентус\" е осигурил 25 000 куни (около 6600 лева) за безплатна бира за своите съграждани на мача с Русия от четвъртфиналите на Световното.  Отново 120 минути и дузпи, Хърватия спря полета на Русия (СНИМКИ) Мачовете от Мондиала в пограничния с Босна и Херцеговина град, наброяващ около 53 хиляди души, се гледат на видеостена пред кметството. Хиляди изживяха снощния двубой заедно, поливаха триумфа с бирата на Марио, а някои не се прибраха до съмване. Президентката на Хърватия пее патриотични песни с отбора (ВИДЕО) Хърватия е на полуфинал срещу Англия в сряда от 21 часа на стадион \"Лужники\" в Москва. Селекцията на треньора Златко Далич има шанс за първи път в историята си да спори за световната титла на финал. Президентката на Хърватия пее патриотични песни с отбора (ВИДЕО)", "date": "2018.07.08", "title": "Ас на хърватите осигури безплатна бира в родния си град"}
{"url": "http://clubz.bg/70241-neveroqtnite_vyzmojnosti_na_gyvkavata_kyshta", "text": "Първо са двама, после стават четирима, после още повече, преди да започнат да намаляват, когато порасналите деца се изнасят, респективно площта се оказва твърде голяма за родителите. И след като се е наложило разширяване и увеличаване, идва ред на свиването и намаляването – напълно възможно по линия на концепцията за гъвкавите къщи, които според потребностите могат да нарастват или да се редуцират. Той подчертава, че жилищата от модули са замислени точно като автомобилите с две, четири или повече места и така и се конструират. Отделните помещения са един вид блокчета, които могат да се допълват или намаляват, без комфортът на живеещите в тях да страда от това. Как се \"принтира\" къща за 24 часа (ВИДЕО) „Имам нужда и от детска стая“, може да реши някой от обитателите на гъвкавата къща, и оттам нататък няма никакъв проблем тя да бъде прибавена към основата. А когато стане излишна, да се махне, за да не причинява допълнителни грижи и разходи. Още едно предимство е скоростта, с която може да се добави или отстрани някой модул – в рамките на 24 часа. Това е къщата без постоянна форма – тя може да варира в зависимост от изискванията и финансовото положение на обитателите си. Най-малките домове от този тип са и супер изгодни – далеч под цените на „устойчивите“ жилища. Щом семейството нарасне, къщата може паралелно да се увеличи според броя на обитателите – с добавката на стаи, място за игри на децата, офис за работещата от къщи майка, специални помещения за възрастните родители и т.н. А когато децата се отделят, пак се стига до трансформация – с обратен знак. Как да не се запита при тази ситуация човек – а защо не живеем всички в такива къщи? Още повече, ако са съставени от елементи, които могат лесно да се транспортират от една позиция на друга. Защото от една страна стандартизираният начин на строителство с модули е плюс, но от друга боравенето само с готови форми може да доведе до потискащо еднообразие, напомнящо струпването на контейнери. Така или иначе, ако само преди няколко години малцина в Европа са дръзвали да рискуват с гъвкавите къщи, сега броят им рязко нараства и темата предизвиква все по-голям интерес. Както става ясно от специализираните сайтове – щом имаш базата от кухня и баня, няма проблем към тях да се добавят всякакви други помещения. Или пък да се отстранят. Още една възможност е надстрояването, което щом се окаже в повече, също може да се премахне. Този вид къщи определено не са „крепост“, каквато биха искали да виждат в дома си британците, например, но от друга страна предоставят улеснения, които нито един класически фиксиран дом не може да предложи – безусловен плюс в съвременните номадски реалности. Променливи като живота – това е девизът, с който печелят точки гъвкавите къщи. И се опитват да се сравнят с дрехите или колите по мярка – засега с много добър успех сред неконсервативните потребители.", "date": "2018.07.08", "title": "Невероятните възможности на гъвкавата къща"}
{"url": "http://clubz.bg/70243-predi_trymp_putin_strah_ot_prekroqvane_na_landshafta_na_sigurnostta_v_evropa", "text": "Организаторите на срещата на върха на НАТО на 11 и 12 юли в Брюксел изразяват опасения, че руско-американските разговори след нея в Хелзинки може да се отразят неблагоприятно на европейската сигурност, пише британският вестник \"Сънди телеграф\". Според изданието високопоставени източници, участващи в подготовката на срещата на върха на пакта, са обезпокоени, че президентът на САЩ Доналд Тръмп ще започне преговори с руския си колега Владимир Путин \"за прекрояване на ландшафта на сигурността в Европа\". Това би могло да стане, ако лидерите на страните от НАТО \"откажат да удовлетворят исканията на Тръмп\" да бъдат увеличени разходите за отбрана в съответствие с изискванията на пакта. Военни и дипломатически източници изказват \"опасения от възможно предложение\", с което Тръмп може да излезе пред Путин на срещата на върха в Хелзинки на 16 юли. Въз основа на тази информация вестникът посочва, че \"Доналд Тръмп може да заплаши да изтегли военнослужещите на САЩ от Украйна и да се откаже от американското участие в съвместни учения на НАТО, ако Великобритания и другите европейски страни не съумеят да поемат задълженията си за увеличаване на разходите за отбрана\". Изданието отбелязва, че засега Обединеното кралство е една от едва петте страни в НАТО, чиято бюджетна политика отговоря на изискването на пакта 2 процента от брутния вътрешен продукт (БВП) да се отделят за нуждите на отбраната. В същото време Испания, както и Белгия дават за тази сфера едва 0,9 процента, а Германия - 1,2 процента от БВП. Вестникът посочва, че \"САЩ имат военно присъствие - от военнослужещи до авиация - в Украйна, Полша, Германия, Литва, Латвия и Естония\". ТАСС отбелязва, че през декември 2017 г. вече бившият командващ сухопътните войски на НАТО в Европа Бен Ходжис е заявил пред медиите, че към онзи момент в Украйна има 250 американски военни.", "date": "2018.07.08", "title": "Преди Тръмп-Путин - страх от \"прекрояване на ландшафта на сигурността в Европа\""}
{"url": "http://clubz.bg/70242-knsb_iska_nad_16_miliarda_ot_byudjet_2019_za_zaplati_i_izdryjka", "text": "КНСБ настоява за нови разходи от над 1.6 милиарда в бюджета за догодина, от които повече от 991 милиона са за увеличения на заплати. На семинар във Варна днес президентът на синдиката Пламен Димитров представи исканията към сметките на държавата за 2019 г., същинските обсъждания по които по традиция започват наесен. Само в IT-сектора сме европейци по заплати Новите допълнителни разходи са свързани с увеличения на заплатите на учителите в средното образование, в здравеопазването, в МВР и пожарната, в местната и държавна администрация, както и на железничари, културни и музейни работници, в земеделието. Договореното 15% увеличение на учителските заплати от 1 януари 2019 г., което вече е договорено, е включено в исканата сума и остойностено на 362 милиона лева. Най-голямото перо в повишените разходи е за МВР - 263 милиона лева, в т.ч. пожарната, а други 242 милиона са за различни министерства, включително за увеличение с 20% на заплатите в държавна и общинска администрация. В обхвата на ведомствата са Министерството на финансите и по-скоро НАП (56.3 милиона лева), НОИ (12.6 милиона лева), ДАНС (18.9 милиона лева), Министерство на правосъдието (31.6 милиона лева) и др. От КНСБ отбелязаха, че е особено важно да се повишат заплатите на служителите в Изпълнителната агенция \"Борба с градушките\" - и са разписали 9 милиона лева повече, както и още 10 милиона лева за Селскостопанска академия и 30 млн. лева допълнително за заплатите в \"Национална компания Железопътна инфраструктура\". Аргументите за допълнителни разходи заради заплати експертите на КНСБ мотивират с това, че всички основни макроикономически показатели бележат ръст. Те изтъкват няколко от тях: растеж от 3.6% на реалния брутен вътрешен продукт (БВП) за 2017 г.; крайното потребление стигна 4.5% на годишна база при 3.3 на сто през 2016 г.; рекордно висок темп на ръста на заетите след кризата - 1.8 процентни пункта, при това особено висок в селското стопанство, докато в сферата на услугите сериозно се забавя до 0.4% спрямо 2.2 година по-рано; безработица от 6.2 на сто. От КНСБ припомнят, че фискалната политика и бюджетните параметри не са обект на критика от страна на Европейската комисия, а на прицел са социалните проблеми, като ниските доходи са един от тях. Всичко това дава основание на експертите на КНСБ да настояват за по-високи доходи, тъй като за поредна година факторът труд е подценен и продължава да бъде оценяван все по-ниско.   Европейски заплати в България: как да стане? Не е подмината културата. За 13 духови оркестъра, сред които и \"Софийски солисти\", КНСБ настоява за 1.962 милиона лева общо, като всеки от тях да получи между 60 000 и 372 хиляди лева (за детски хор \"Захари Медникаров\" и Смесен хор \"Добруджански звуци\"). Близо 800 000 лева допълнително се предлага да се разпределят между десетина фолклорни ансамбъла. КНСБ пак изчисли невъзможния стандарт на живот Печелившите от бюджет 2019 със сигурност са учителите, за които основното възнаграждение за педагогически персонал се вдига със 140 лева и става 920 лева. За това вече има подписано споразумение. В увеличените пари са включени 25 милиона лева за кръжочна дейност, 35 милиона лева за осигуряване на транспорта и възстановяване на разходите за наем на учители - 35 милиона лева, и др. Въпреки тенденцията към растеж, България остава не само най-бедната държава в ЕС, но и единствената в Общността, в която коефициентът Джини (Jini), който показва разпределенията на благата в едно общество и неравенствата, надхвърля 40%.  От Института за социални и синдикални изследвания на КНСБ представиха данните, че един отработен час (вкл. заплата + осигуровки) в България е 5.1, а в ЕС - 23.1 евро или 4.5 пъти повече. А измерено през стандартната покупателна способност (СПС) разликата е 2.2 пъти. Утопията, която ще пребори бедността  По отношение на минималната работна заплата в 10-те най-нови членки на ЕС, води Полша с 503 евро и България е отново на опашката и там - с 261 евро, докато в първенеца Люксембург е 1999 евро. Европейски заплати в България: как да стане? КНСБ пак изчисли невъзможния стандарт на живот Утопията, която ще пребори бедността ", "date": "2018.07.08", "title": "КНСБ иска над 1.6 милиарда от бюджет 2019 за заплати и издръжка"}
{"url": "http://clubz.bg/70239-mladite_v_bsp_s_pismo_do_borisov_zaradi_deputata_i_tortata_s_banknotite", "text": "Младежкото обединение в БСП изпрати открито писмо до министър-председателя и лидер на ГЕРБ Бойко Борисов по повод разпространените снимки от рождения ден на народния представител Георги Станков. От няколко дни в социалните мрежи се разпространяват снимки как той духа свещички върху торта, която изобразява парламентарен звънец, пачки с банкноти от по 500 евро, снимка на депутата на трибуната в Народното събрание, както и депутатската карта на Станков. Свещичките показват 55 – възрастта, която Станков е навършил на 4 май тази година, според справка в сайта на парламента. Георги Станков е избран от Хасковския район и не е популярен в медиите или с изявите си в Народното събрание. Той потвърди, че въпросната торта е била част от рождения му ден, но била донесена от един от гостите, а банкнотите „не са истински“. Младите социалисти продължават:   Ето цялото писмо на Младежкото обединение в БСП", "date": "2018.07.08", "title": "Младите в БСП с писмо до Борисов заради депутата и тортата с банкнотите"}
{"url": "http://clubz.bg/70248-italiq_iska_spasenite_migranti_v_sredizemno_more_da_zaminavat_napravo_v_drugi_strani", "text": "Италия ще поиска от европейските си партньори да поемат ангажимент мигрантите, спасени в Средиземно море от кораби от мисиите на ЕС за борба с трафика на хора и граничен контрол, да бъдат отвеждани в други страни, предаде Ройтерс. Искането ще бъде поставено на срещата на вътрешните министри от ЕС в австрийския град Инсбрук тази седмица, заяви министърът на вътрешните работи Матео Салвини.     Той обяви това ден след като ирландски патрулен кораб от операцията на ЕС \"София\" остави в сицилианското пристанище Месина 106 мигранти, спасени край бреговете на Либия. В навечерието на заседанието Салвини има насрочена среща с германския вътрешен министър Хорст Зеехофер, предаде ДПА. Искането вероятно ще предизвика напрежение с европейските партньори на Италия, за които миграцията е източник на вътрешнополитически проблеми, отбелязва Ройтерс. Миналата седмица Германия, Австрия и Италия заявиха, че ще разговарят в Инсбрук за това как да бъде затворен средиземноморският миграционен маршрут.", "date": "2018.07.08", "title": "Италия иска спасените мигранти в Средиземно море да заминават направо в други страни"}
{"url": "http://clubz.bg/70231-drevnite_rimlqni_sa_razprostranili_tuberkulozata_v_evropa", "text": "Учени от Уисконсинския университет в Медисън установиха, че туберкулозата е започнала активно да се пренася и да се разпространява в света заради казармите и обществените бани през епохата, когато Древният Рим се превърнал в свръхдържава, съобщи Лайф, като цитира Сайънс алърт. Днес всеки четвърти жител на планетата е засегнат от туберкулоза. По мнението на микробиолози, ключов период в атаката на туберкулозата срещу човечеството е била древноримската епоха. Основни преносители на болестта са били древноримските търговци и войници, които разширили границите на Римската империя на териториите на Африка и Азия, като \"обменяли\" микроби с местното население. При това един от най-древните щамове на туберкулоза станали бактерии, които се появили в Североизточен Китай преди около 6600 години. Липсата на каквито и да било методи за диагностициране и лечение станала причина бактериите да еволюират и сега светът да се окаже на прага на истинска епидемия от туберкулоза.", "date": "2018.07.08", "title": "Древните римляни са разпространили туберкулозата в Европа"}
{"url": "http://clubz.bg/70209-roling_stouns_edni_300_godini_koito_cykat_v_tuityr", "text": "Точно като колегата си - шоумен Доналд Тръмп, и \"Ролинг Стоунс\" са луди фенове на Туитър. Сумарно Мик Джагър, който след дни ще навърши 75 г., Кийт Ричардс, който, живот и здраве, ще го направи през декември, Чарли Уотс, който е на 77 г., и \"лонгтаймерът\" в групата Рони Ууд - на едва 71 г., са без малко триста години! Има нещо забележително в това тези истински динозаври да те запознават с емоциите и изживяванията си от първо лице. В момента \"Стоунс\" са на световно турне No Filter. Може да видите например как сър Мик разглежда стадиона в Щутгарт преди шоуто. Или като цяло как доста си се харесва - повечето му туитове са със самия него в главната роля.     Кийт може би обаче е най-активен. Той пък се впечатлява от неща, като кортежа в стил \"треперете ВИС-аджии\".   Или на такива сладурани, които са си татуирали лика му, нищо че ги делят... едни десетилетия.   Кийт с удоволствие ни прави съпричастни на широката си \"захождаща\" към летището усмивка от самолета или от саундчека, където допреди няма и десетилетие можеха да надникнат само \"богоизбрани\".   А тук пък могат да влизат наистина хора, които се броят на пръсти:   Ето го и същинското шоу:   Удивително е как може да си на 77 г., да правиш едно и също с - общо взето - едни и същи хора от хиляда деветстотин петдесет и някоя си и още да ти се... връткат палки например. Лудост!   Симпатичен е и този Рони Ууд, който се радва на рождения ден на близначките си. Те се появиха на бял свят, когато тате бе на 69 г. но в тази група това никога не е било проблем. Пенсията явно е добра - стига за памперси. Както гласи исконната поговорка: \"Търкалящ се камък мъх не хваща, но горко му, на който не го лайква и следва в Туитър\".", "date": "2018.07.08", "title": "\"Ролинг Стоунс\": едни 300 години, които цъкат в Туитър"}
{"url": "http://clubz.bg/70247-samo_preduprejdenie_za_domagoj_vida_za_slava_na_ukrajna", "text": "Хърватският национал Домагой Вида получи само предупреждение от ФИФА заради репликата  записана във видео в съблекалнята на тима след четвъртфинала с Русия (2:2 и 4:3 след дузпи). Няма глоба. Хърватският национал Домагой Вида: Слава на Украйна (ВИДЕО) Видеото на Вида и помощник треньора Огнен Вукоевич предизвика много коментари. Асистентът, който е бивш футболист на \"Динамо\" (Киев), както и автора на втория гол за балканците снощи, добавя:  По-късно Вукоевич свали видеото от профила си в инстаграм, но то вече бе обиколило света. Споделянията най-вече от украински профили са хиляди. Пред Газета.ру пък Вида заяви, че само се е пошегувал заради бившия си отбор. Обичал руснаците, не бил искал да смесва футбола с политиката. Швейцарци събраха пари за глобите на Шакири и Джака. Албания също Дисципинарната комисия на ФИФА глоби Сърбия заради плакати с политическо и дискриминационно съдържания в публиката на мачове от груповата фаза. Също и швейцарците Гранит Джака, Джердан Шакири и Стефан Лихщайнер заради имитацията на албански орли в срещата със сърбите (2:1). Швейцарци събраха пари за глобите на Шакири и Джака. Албания също", "date": "2018.07.08", "title": "Само предупреждение за Домагой Вида за \"Слава на Украйна\""}
{"url": "http://clubz.bg/70192-bitkata_za_avtorskoto_pravo_v_evropa_tepyrva_zapochva", "text": "Европейската война за авторското право в интернет не е приключила. Тя само влиза в нова, и то брутална фаза. В четвъртък Европейският парламент гласува да върне предложението за промяна на правилата за авторски права на масата за дебати, отваряйки отново разговорите за спорната директива, която засяга медиите, креативната индустрия и интернет гигантите. Ако правилата влязат в сила в Европейския съюз, компаниите от Силиконовата долина ще бъдат натоварени с огромната отговорност да следят почти всяко съдържание, което се качва на платформите им, за потенциални нарушения на авторското право. Филтри и данък върху линковете – какво означават те за нас? Задълженията, които ще важат за Европа, но ефектът им ще се усеща навсякъде по света, ще бъдат скъпи и ще дадат повече права на разпространителите на лицензирано съдържание от издателства до медии, които в повечето случаи се противопоставят на онлайн платформите с искания за справедлив дял от печалбите. Засега технологичните гиганти спечелиха. Но отхвърлянето на текста на директивата, което бе резултат от рядко използвана процедура в ЕП, съвсем не означава, че законопроектът е мъртъв. 751-та евродепутати просто получават отстрочка до септември, когато страните се връщат на масата за преговори. От политическа гледна точка решението беше победа за по-малките европейски партии и огромна загуба за консервативния германски евродепутат Аксел Вос, докладчик за директивата, както и за издателите и креативната индустрия, а и за Европейската комисия, която даде предложението за директивата. Евродепутатите не приеха спорните филтри за качване в интернет Германската евродепутатка от Зелените Джулия Реда, събра подкрепата, необходима за отхвърляне на започването на междуинституционални преговори, след усилено лобиране. Тя получи и подкрепата на звезди като британския комик Стивън Фрай, както и от групи за свобода на изразяването в интернет. Опонентите на предложенията твърдят, че новите правила биха довели до цензура, заради използването на технологии, които автоматично трябва да засичат и блокират съдържание, което е с неуредени права, още преди потребителите да са го качили на съответната платформа. Спорът се съсредоточава върху две спорни точки от проекта на директивата, изготвен от Вос. Единият член се очаква да засили позициите на издателите спрямо разпространителите като Google News и Facebook. Другият пък по определение трябва да помогне на музиканти и други артисти, чиито произведения се публикуват онлайн, да получат справедливо възнаграждение за това, благодарение на зоркото съблюдаване за нарушения на авторското им право. И двата лагера – “за“ и “против“ – активно лобираха за своята кауза в месеците преди вота. Бяха създадени онлайн петиции, имейл кампании и кампании в социалните мрежи, които предупреждаваха гражданите за потенциалните нарушения на правата на гражданите. Вос, който месеци наред се опитваше да постигне консенсус в правната комисия на Европейския парламент, изрази съжаление, че евродепутатите не са допуснали започване на преговори между европейските институции за проекта на директива, която щяла да защитава креативната индустрия в дигитализирания свят. Надали Европейската комисия се е надявала на това, когато предложи създаване на директива, която да даде рамо на креативната индустрия и медиите в преговорите с интернет гигантите за повече права. За целта Комисията създаде работна група, част от която бяха членове от кабинета на председателя на ЕК Жан-Клод Юнкер, вицепрезидентът на Европейската комисия и комисар по единния цифров пазар Андрюс Ансип и тогавашния еврокомисар с ресор дигитален пазар Гюнтер Йотингер. Те искаха да да подадат ръка на музиканти и писатели, без да преминават границите. Йотингер, германски консерватор, близък до Меркел, работи упорито, за да получи подкрепата на правителството в Берлин за директивата. Евродепутати одобриха спорните филтри за качване в интернет В крайна сметка обаче парламентарните групи в ЕП бяха разделени, включително и най-голямата Европейска народна партия, която в началото беше единна в подкрепата си за предложението на правната комисия. Лобирането в последната минута обаче даде своя резултат. Висшестоящи членове на Християндемократическия съюз на Меркел изпратиха писмо на евродепутатите вечерта преди гласуването и това може да е подтикнало част от членовете на ЕНП да гласуват против предложението, казват източници на “Политико“. Въпреки решението от четвъртък, позицията на Европарламента по въпроса съвсем не е ясна. Евродепутатите ще имат месец да внесат промени в предложението. Вероятно то ще бъде гласувано отново през септември. Няма как да знаем по какъв начин евродепутатите ще променят текстовете, като се има предвид техническото естество на директивата и фактът, че обсъжданията ще са в средата на август – точно когато повечето евродепутати почиват. Едно е сигурно: битката между лагерите “за“ и “против“ ще продължи и през септември. Евродепутатите не приеха спорните филтри за качване в интернет Евродепутати одобриха спорните филтри за качване в интернет", "date": "2018.07.08", "title": "Битката за авторското право в Европа тепърва започва"}
{"url": "http://clubz.bg/70230-prezidentkata_na_hyrvatiq_pee_patriotichni_pesni_s_otbora_video", "text": "Нашумялата покрай Световното президентка на Хърватия Колинда Грабар-Китарович отпразнува бурно победата на сънародниците си над Русия с дузпи в Сочи и класирането за полуфинал. Отново 120 минути и дузпи, Хърватия спря полета на Русия (СНИМКИ) Държавният глава влезе в съблекалнята на тима след 120-минутната битка, решена с дузпи, и се включи празненството. Всички скандираха и пееха патриотични песни, като например  Хърватският национал Домагой Вида: Слава на Украйна (ВИДЕО) Грабар-Китарович изживя на стадиона втори пореден сблъсък на Мондиала за селекцията й. Първият бе с Дания, а тимът и тогава се наложи с 11-метрови удари. Разликата е, че на осминафинала тя бе сред феновете, а снощи гледаше от ложата на олимпийския стадион. Грабар-Китарович не искаше да сяда във ВИП местата, но все пак е уважила поканата на руския премиер Дмитрий Медведев, с когото съпреживяваха драмата, в която Русия поведе, Хърватия стигна до обрат, домакините изравниха и всичко трябваше да се реши дузпи. Двамата често се поздравяваха. Хърватката не пестеше емоции, облечена с цветовете на родинат си, докато Медведев бе доста по-сдържан. Президентът на Хърватия гледа своите сред феновете, не от ложата Президентката на балканската страна заля профилите си в социалните мрежи с видеа от купона и стихове от въпросните патриотични песни. Хърватия изживява най-щастливите си дни от 20 години насам. През 1998 г. националният тим за първи път участва на Световно и стана трети във Франция. Сега поколението на Модрич, Ракитич, Манджукич и т.н. може да задмине славните си предшественици. Не бяха много хората, които спаха нормално миналата нощ. Стотици хиляди излязоха на улиците в големите градове след победата в Сочи. Има закачка с британския фенски химн Football's Coming Home - песента, който тези дни се пее и слуша най-много на Острова. Изоставената Англия (СНИМКИ) Владимир Путин отново не присъства на стадиона, както и на срещата с Испания. Той се е обадил на селекционера Станислав Черчесов преди и след мача, поздравил е отбора и го е поканил на прием в Кремъл, заяви прес секретарят му Дмитрий Песков. Според Песков държавният глава е останал доволен от   В съблекалнята Черчесов и играчите му бяха поздравени от Дмитрий Медведев. Ето кога и къде са полуфиналите на Световното Тимът се завърна в базата си в Новогорск. Днес следобед ще има среща със запалянковци в една от фензоните в Москва. Хърватският национал Домагой Вида: Слава на Украйна (ВИДЕО) Президентът на Хърватия гледа своите сред феновете, не от ложата Изоставената Англия (СНИМКИ) Ето кога и къде са полуфиналите на Световното", "date": "2018.07.08", "title": "Президентката на Хърватия пее патриотични песни с отбора (ВИДЕО)"}
{"url": "http://clubz.bg/70229-pojarnikarq_otdavna_razhvyrlq_na_vqtyra_pepelta_na_sds", "text": "Може някой да ми се разсърди, но с този нов стар или стар нов лидер, трите букви показват и доказват, че там времето е спряло, само някакви призраци шетат, търсейки късчета плът от едно разпокъсано и разкъсано тяло без дух и без душа. Румен Христов е новият председател на СДС Може би се надяват лентата да се завърти в обратната посока. И пак накрая да сме много и пак да има искряща вяра. Само че трябва да помнят - дори да се завърти лентата обратно, тя ще стигне до момента, когато една шепа хора реши с отлюспваща страст: Тогава започна краят на началото. Или началото на края. Все едно.  Емил Кабаиванов: Слуховете за смъртта на СДС са силно преувеличени А тези днес, дращейки с черни нокти по трите букви, всуе се надяват, че има полза от тях. Те отново и отново ще клатят брезичките и ще си въобразяват, че правят вятър. Защото са вятър работа. Изветрели. Толкова много отиде на вятъра. СДС отдавна изгоря. Пепелта му бе разхвърляна с мефистофелски смях и окончателно на вятъра от Пожарникаря.  Винаги, когато множество сърца горят за една идея, накрая те изгарят - до едно. А на сцената се появява самодоволен и самовлюбен някой Пожарникар. За да сгрее ръчичките си над въглените, останали след яркото зрелище.  Той, Пожарникарят е отрицание на всичко онова, което някога бяха трите букви, дето сега мъркат покорни и се отриват о маншета на панталона му в очакване да им подхвърли нещичко в паничките и душичките.  Такъв е законът на живота. И така ни се пада! \n\t Емил Кабаиванов: Слуховете за смъртта на СДС са силно преувеличени", "date": "2018.07.08", "title": "Пожарникаря отдавна разхвърля на вятъра пепелта на СДС"}
{"url": "http://clubz.bg/70232-merkel_nato_trqbva_otnovo_da_se_fokusira_vyrhu_zaplahata_ot_rusiq", "text": "НАТО трябва да се фокусира върху увеличаване на военното си присъствие на Източния фланг на Алианса, където трябва да изгради отбранителни способности срещу потенциална руска агресия, смята канцлерът на Германия Ангела Меркел, цитирана от европейската редакция на електронното издание Politicio. \"Облекчение за Меркел\", коалицията се споразумя за мигрантите Коментарите бяха направени в навечерието на срещата на върха на Северноатлантическия алианс в Брюксел идната седмица и представляват препотвърждение, пише изданието, на актуалността на Алианса и послание от най-влиятелния европейски лидер за бъдещата посока на движение на организацията. Някои европейски лидери и анализатори, продължава медията, се опасяват, че президентът на САЩ Доналд Тръмп, който ще вземе участие във форума и в миналото определи НАТО като „остаряла“ организация, ще се опита да подкопае допълнително Алианса. „За да я осигурим, трябва да направим определени приготовления, като например, да засилим присъствието си в Централно и Източноевропейските страни“, обясни германският канцлер. Меркел към Тръмп: Мита на колите означават търговска война със САЩ Много скоро след срещата на НАТО американският президент заминава за Хелзинки, където трябва да се види (на 16 юли) с руския си колега Владимир Путин и това, пише Politico, предизвиква опасения, че Вашингтон може да предприеме ходове, които не е координирал със съюзниците си. Същевременно обаче, Алиансът „трябва да покаже, че е готов да ни защитава“, категорична е канцлерката. Изданието смята, че на срещата в Брюксел на 12 юли е много вероятно Доналд Тръмп отново да поиска от съюзниците си да отделят договорените на срещата в Уелс през 2014 година 2% от БВП за отбрана. Основна мишена на критиките му е Берлин, който в момента отделя по 1,24% от бюджета за армията и се очаква догодина делът на тези разходи да се увеличи до 1,31%. „Политико“ припомня, че по-рано тази година Меркел и германският министър на отбраната Урсула фон ден Лайен са уверили, че ще увеличат военните разходи на 1,5% от БВП до 2024 година, но не са посочили кога процентите ще достигнат до два. Меркел към Тръмп: Мита на колите означават търговска война със САЩ", "date": "2018.07.08", "title": "Меркел: НАТО трябва отново да се фокусира върху заплахата от Русия"}
{"url": "http://clubz.bg/70196-do_decata_v_peshterata_i_nazad_%E2%80%93_za_11_chasa", "text": "11 часа отнема отиването до и връщането от мястото, където 12 деца и техният треньор са в капана на наводнената пещера „Там Луанг Нанг Нон“ в Тайланд. Това споделя пред в. „Ел Паис“ датският водолаз Иван Караджич. Той е част от международния спасителен екип, който обмисля как да измъкне младите фуболисти. Само първият етап от пътя, по който се стига до разклон, трае 8 часа. Започна операцията по спасяването на децата от пещерата в Тайланд Пътят е изпълнен с трудности. Без видимост, с денивелации, на места става неимоверно тясно. Много малко са местата, където човек може да си почине. Той участва доброволно в операцията. Пристигнал е в Тайланд на 4 юли и още на другия ден се гмурнал в опасните води в пещерата. Часове по-рано загина водолазът Сарамн Гунан, също доброволец. Той умря поради липса на кислород на връщане от „капана“. Тайландецът им занесе бутилки с кислород. Смъртта му показва колко е опасен маршрутт дори за опитни професионалисти. Затворените 15 дни в пещерата успокояват родителите си: \"Не се тревожете, ние сме силни\" Работата на водолазите в тази пещера е особено трудна, тъй като тя се пълни с вода само по време на мусонния сезон, изтъква Иван Караджич. Трудностите започват още „на сухо“. Час и половина трябва да се върви по „адски“ път. Толкова е тежко, че когато човек стигне до наводнената част, трябва да си вземе почивка, преди да се потопи във водата. Караджич и хората с него почивали 45 минути. Във водата е още по-зле. Тя е мръсна и няма никаква видимост. На места тунелите стават много тесни. Другаде дълбочината достига до 5 метра. Някъде има въздушни „джобове“, където човек може да излезе навън и да подиша без маска. Температурата е поносима. Тя е 20 градуса – с 10 градуса по-ниска от тази на морето в Тайланд. Караджич стигнал само до началото на разклона на тунела, което му отнело 8 часа. Най-опасното място обаче е още по-нататък. Там коридорът се спуска и се издига във формата на буквата U и оттам може да мине само един човек. Трудно е дори да се пренесат кислородни бутилки. Иван Караджич обаче не губи надежда. И след като е изследвал пещерата, е убеден, че изваждането на децата е трудно, но напълно постижимо. Той е сред привържениците на идеята те да бъдат обучени да плуват и на най-основните елементи на потапянето: Съвсем естествено, младите футболисти ще бъдат придружавани. Вероятно с тази работа ще се нагърбят тайландски военни водолази, които по-добре комуникират с децата и ще ги направляват при преминаването през тежките участъци. Които, колкото и да са неприятни, са малко. Огромната част от маршрута е достатъчно широка, за да могат двама души да плуват заедно. Другият вариант е да бъде пробит тунел отгоре, който да стигне до децта Това обаче може да отнеме страшно много време. Освен това в международния екип са се събрали някои от най-добрите пещерни водолази в света, изтъква Иван Караджич. И гибелта на колегата им не ги е отчаяла. Всички са наясно с рисковете, но желанието да бъдат спасени децата е по-силно от всичко друго. Затворените 15 дни в пещерата успокояват родителите си: \"Не се тревожете, ние сме силни\"", "date": "2018.07.08", "title": "До децата в пещерата и назад – за 11 часа"}
{"url": "http://clubz.bg/70235-v_nedelq_sutrin_18_632_turci_uvolneni_ot_erdogan", "text": "Над 18 000 държавни служители бяха уволнени в Турция с декрет закон, публикуван в \"Държавен вестник\" днес, предадоха Ройтерс и Франс прес, цитирани от БТА. Половината от освободените са от редиците на силите на реда, но има и много учители и университетски преподаватели, уточни АФП. Общо 18 632 души, от които над 9000 служители от полицията и 6000 от армията, видяха имената си в декрета, представен от медиите като последния преди вероятната отмяна на извънредното положение в понеделник. Защо Борисов трябва да внимава с думите \"моят приятел Тайпи\" Близо 1000 служители на министерството на правосъдието и 650 на министерството на образованието също бяха уволнени. Този декрет-закон е представян като последния, обявяван по време на извънредното положение, въведено в Турция след неуспешния опит за преврат през юли 2016 година и оттогава удължавано непрекъснато. Според доклад на неправителствената организация Human Rights Joint Platform до 20 март 2018 г. заради извънредното положение в Турция са уволнени  , от които 8000 от въоръжените сили, около 33 000 персонал на министерството на образованието и 31 000 от министерството на вътрешните работи, като от тях 22 000 от Генералната дирекция на сигурността. Румен Радев на церемонията за превръщането на Турция в президентска република Турските медии твърдят, че извънредното положение ще бъде отменено в понеделник, след като президентът Реджеп Тайип Ердоган положи клетва. Той бе преизбран за държавен глава на 24 юни, а отмяната на извънредното положение бе едно от предизборните му обещания, припомня АФП. Понеделникът ще отбележи също влизането в сила на президентската система след конституционната промяна, одобрена на референдума през април 2017. При новата система цялата изпълнителна власт е в ръцете на президента. Румен Радев на церемонията за превръщането на Турция в президентска република", "date": "2018.07.08", "title": "В неделя сутрин: 18 632 турци уволнени от Ердоган"}
{"url": "http://clubz.bg/70236-obratno_kym_izolaciqta_ka_el_em_spira_poletite_do_iran", "text": "Холандският въздушен превозвач Ка Ел Ем съобщи, че ще спре полетите си до Техеран \"заради отрицателните резултати и финансовата прогноза\" след изтеглянето на САЩ от иранското ядрено споразумение, предаде Франс прес. Ка Ел Ем, която е част от Ер Франс Ка Ел Ем груп (Air France KLM group) направи това изявление в лаконично комюнике, качено днес на сайта на компанията. Последният полет на Ка Ел Ем до Техеран ще бъде на 22 септември от Амстердам с връщане на 23 септември. Ка Ел Ем прекрати полетите си до иранската столица през 2013 година, след това през 2016 година ги възобнови като резултат от подписването на иранското ядрено споразумение. Ар Франс (Air France) започна отново да лети до Техеран през 2016 година след осем години прекъсване и продължава да изпълнява полети до иранската столица.", "date": "2018.07.08", "title": "Обратно към изолацията: Ка Ел Ем спира полетите до Иран"}
{"url": "http://clubz.bg/70233-tyrsqt_se_ne_samo_kompyutyrni_specialisti_ot_indiq_a_i_gotvachi_ot_ukrajna", "text": "В Германия има над 50 различни вида разрешителни, даващи право на престой в страната – например визи за хора на изкуството, временни разрешителни за престой, неограничени по време разрешителни за предприемачи, съществува също и „Синята карта“ на ЕС за висококвалифицирани специалисти и т.н. и т.н. И това далеч не е всичко. Има още безброй правила и разпоредби, засягащи престоя в страната, които са пръснати из различни други закони. Досега обаче Германия няма имиграционен закон. От години в програмата на ГСДП е залегнало искането за подобен закон. И години наред това искане се проваля поради съпротивата на консервативните коалиционни партньори от ХДС и ХСС. Двете партии-посестрими постоянно повтарят, че Германия не е имиграционна страна и твърдят, че има предостатъчно законови разпоредби, уреждащи тази тематика. Социалдемократите не споделят това мнение. \"Сегашните имиграционни правила са бюрократично чудовище\", казва експертът по въпросите на вътрешната политика от ГСДП Буркхард Лишка в разговор с ДВ. Според него, Германия има нужда от \"кратък, ясен и разбираем имиграционен закон\", ако иска да спечели международното съревнование за привличане на най-добрите чуждестранни специалисти. Междувременно ХДС и ХСС се готови да разговарят за нов закон, но той не трябвало да се нарича „имиграционен“. Според него, както и според цялата фракция на ХДС и ХСС, имиграцията трябва да означава преди всичко \"трудова миграция\", а не миграция на хора, които искат да използват социалните системи. \"В Германия иначе си имаме предостатъчно мигранти\", казва той. \"Облекчение за Меркел\", коалицията се споразумя за мигрантите Всъщност е все едно как ще се нарича накрая новият закон. Вътрешният министър Хорст Зеехофер иска още през октомври да представи проект за текст. Какво точно ще съдържа той, засега не е ясно. Преди изборите за Бундестаг социалдемократите представиха своя концепция по въпроса, която се ориентира по канадския модел. Там се предлага точкова система за прием на чужденци по ежегодно определяни квоти. Броят на събраните точки ще зависи от образованието, професионалния опит и познанията по немски език. Ще се отчита и фактът дали кандидатите имат роднини в Германия. Според авторите на концепцията, тя ще внесе прозрачност и ще показва кой и по какви критерии ще има право да работи и живее в Германия. Въпросният модел би позволявал на чужденците да пристигат в страната и без да имат конкретно предложение за работа. Но точно това кара политиците от ХДС и ХСС да отхвърлят подобни точкови системи. \"Имиграцията в Германия трябва да се осъществява чрез трудовия пазар\", казва председателят на Комисията по вътрешните работи на Бундестага Армин Шустер. С други думи: Без конкретно предложение за работа няма да е възможно нищо. ХДС и ХСС също са наясно, че сегашните правила са прекалено сложни. Затова най-вероятно ще бъде изработен имиграционен закон, който опростява и съкращава съществуващите правила. Така смятат и в експертния Съвет по миграцията. В своя годишен доклад съставителите му окачествяват Германия като „страната с най-либералните имиграционни правила, но само по отношение на висококвалифицираните специалисти“. А хората с обикновени, но търсени професии също би трябвало да имат възможност за работа в Германия. Както казва депутатът Амтор: \"Търсят се не само компютърни специалисти от Индия, а и готвачи от Украйна\". .", "date": "2018.07.08", "title": "\"Търсят се не само компютърни специалисти от Индия, а и готвачи от Украйна\""}
{"url": "http://clubz.bg/70237-zlatan_ibrahimovich_shte_izpylni_zagubeniq_oblog_s_dejvid_bekym", "text": "Златан Ибрахимович явно ще изпълни желанието на Дейвид Бекъм в загубения облог между двамата за четвъртфинала Швеция - Англия (0:2) на Световното. Часове по-рано двамата се обзаложиха в социалните мрежи, а предизвикателството дойде от шведа. Той предложи на Бекс, който наскоро се сдоби със свой футболен клуб в Маями, да го почерпи с вечеря където поиска, ако Англия победи. Но при успех на сънародниците му иска Бекъм да му купи каквото си пожелае от ИКЕА. Бекъм ще трябва да изкупи ИКЕА, ако Швеция победи Англия Бившият капитан на Англия отвърна, че няма да щади пари за обзавеждането на новото имение на Ибра в Лос Анджелис. Ако Англия спечели обаче желанието му е да види доскорошният голмайстор на \"Тре крунур\" облечен с фланелка на Англия на \"Уембли\" за мач на тима. И да похапне риба и чипс на стадиона по време на почивката. След 28 години Англия отново е на полуфинал (СНИМКИ) Ибрахимович, който се отказа от националния отбор преди две години, а през зимата премина в \"Лос Анджелис Галакси\", отдаде заслуженото на сънародниците си за достигането до най-добрите осем на първенството.     Уейн Руни, който преди дни също отиде в САЩ и подписа с \"Ди Си Юнайтед\" от Вашингтон, реши да се пошегува с бившия си съотборник, като му предложи чат, ако се чувства зле след загубата на Швеция. Изоставената Англия (СНИМКИ) Дейвид Бекъм пък публикава видео как и той пее песента \"Футболът си идва у дома\" - един от химните на английските запалянковци. Същото направиха и други бивши национали, а сега анализатори на Би Би Си - Гари Линекер, Алън Шийрър и Рио Фърдинанд. Шийрър показа как триото празнува победата на Англия в хотелска стая в Москва. След 28 години Англия отново е на полуфинал (СНИМКИ) Изоставената Англия (СНИМКИ)", "date": "2018.07.08", "title": "Златан Ибрахимович ще изпълни загубения облог с Дейвид Бекъм"}
{"url": "http://clubz.bg/70238-chetiri_ot_momchetata_veche_sa_spaseni_v_ponedelnik_vlizat_za_ostanalite", "text": "Четири от блокираните в наводнената пещера в Северен Тайланд момчета вече са изведени, съобщи днес Наронгсак Осатанакорн, губернаторът на провинция Чианг Рай, цитиран от ДПА. На пресконференция Наронгсак, който е и ръководител на спасителната операция, уточни, че три от децата са били откарани в болница с хеликоптер, а едно - с линейка. Останалите осем момчета и треньорът им по футбол остават на мястото, където намерили убежище при наводняването на пещерата, на 4 километра от изхода. По-рано представител на спасителните екипи бе съобщил, че са били изведени шест момчета. Наронгсак каза на пресконференцията, че ще са необходими около 10 часа за подготовка на следващия етап от операцията, съобщи Ройтерс. Днес първо са били изведени момчетата в най-добро здравословно състояние. Четири от тях вече са настанени в болница. В спасителната мисия участват 90 водолази - 50 чужденци и 40 тайландци. Операцията протича по-добре от очакваното, каза нейният ръководител. Властите първоначално изразиха предположения, че момчетата може да останат в частично наводнената пещера няколко месеца, освен ако не се научат да се гмуркат. Операцията протича по-добре от очакваното, каза нейният ръководител. Властите първоначално изразиха предположения, че момчетата може да останат в частично наводнената пещера няколко месеца, освен ако не се научат да се гмуркат. На 23 юни представители на властите откриха край входа на пещерата мотоциклет, велосипеди и спортна екипировка. От местен футболен отбор потвърдили, че намерените вещи принадлежат на група от 12 момчета на възраст между 11 и 16 години, водени от 25-годишен треньор. Пещерата, която се простира на близо 10 километра, има няколко входа и изхода. Групата се оказала блокирана вътре, след като част от пещерата била наводнена заради проливни дъждове. Децата от пещерата в Тайланд са поканени на финала на Мондиала За да извадят 13-те души от пещерата са пратени 13 чуждестранни водолази, пет тайландски водолази, пет морски пехотинци, допълва Ройтерс. Спасителните екипи от 3-4 дни са репетирали изваждането на момчетата. Операцията обаче може да отнеме 3-4 дни. Но може и още днес в 21 ч. местно време (10 ч. източноамериканско време, 17 ч. българско време) да бъде изваден някой, каза ръководителят на спасителните дейности. До децата в пещерата и назад – за 11 часа Момчетата ще бъдат изваждани поетапно, като всяко едно ще е придружавано от двама водолази. Единственият начин за изваждането им е през тъмни и тесни пасажи, пълни с кал и вода и със силни течения и при въздух, в който кислородът не достига. Момчетата и техният треньор обаче са обучени да се гмуркат. Вчера губернаторът Наронгсак Осатанакорн каза, че сега условията за изваждането на групата са най-подходящи - нивото на водата в пещерата е спаднало през последните дни и времето е благоприятно, пише БТА. Спасителите, които участват в операцията по изваждането на 12-те момчета и техния треньор по футбол от тайландска пещера, разпоредиха всички, които нямат нещо общо със спасителната акция, да напуснат района, предадоха световните агенции. До децата в пещерата и назад – за 11 часа", "date": "2018.07.08", "title": "Четири от момчетата вече са спасени. В понеделник влизат за останалите"}
{"url": "http://clubz.bg/70234-decata_ot_peshterata_v_tajland_sa_pokaneni_na_finala_na_mondiala", "text": "12-те малки футболисти и техния треньор, които са блокирани в пещера в Тайланд, са поканени лично от президента на ФИФА Джани Инфантино на финала на Световното на 15 юли в Москва.  Това обяви футболната асоциация на азиатската страна в социалните мрежи и публикува писмото на Инфантино, изпратено още на 5 юли. Депешата е адресирана до ръководството на ФА на Тайланд и e озаглавена  Четири от момчетата вече са спасени. В понеделник влизат за останалите Момчетата на възраст между 11 и 16 години и техния треньор са в капан от 23 юни. Спасителната операция вече започна, но благополучното изваждане на всички ще отнеме време. Ето кога и къде са полуфиналите на Световното Публикувани бяха снимки на децата, на които се вижда, че те носят фланелки на Англия, на \"Челси\" и т.н. Историята развълнува целия свят, а мнозина предлагат помощ. Ето кога и къде са полуфиналите на Световното", "date": "2018.07.08", "title": "Децата от пещерата в Тайланд са поканени на финала на Мондиала"}
{"url": "http://clubz.bg/70225-tryudo_se_izvinil_che_opipal_reporterka_predi_18_godini", "text": "Бивша репортерка в канадски вестник каза, че канадският премиер Джъстин Трюдо й се извинил, след като тя разкрила, че той се държал по думите й \"непристойно\" с нея преди близо две десетилетия, предаде Асошиейтед прес. Роуз Найт работела във вестник \"Крестън вали адванс\" през 2000 г., когато по време на отразяване на музикален фестивал в Британска Колумбия била \"опипана\" от Трюдо. Тогава той не заемал политически отговорни постове. Роуз Найт каза, че не планира други действия във връзка с \"инцидента\". Тя допълни, че отдавна е приключила кариерата си като репортер и че досега не е правила изявление по въпроса, защото се притеснявала да не засегне личния живот на семейството си. Трюдо пък каза, че уважава решението на Найт да говори за случилото се преди 18 години, но допълва, че спомените му за тяхната среща са други.", "date": "2018.07.08", "title": "Трюдо се извинил, че \"опипал\" репортерка преди 18 години"}
{"url": "http://clubz.bg/70226-sedem_oryjiq_v_arsenala_na_kitaj_sreshtu_sasht", "text": "Китайският внос е почти четири пъти по-малък от износа на страната за САЩ. Следователно Пекин трябва да намери други оръжия, освен обикновените мита, за да удари чувствително икономиката на Чичо Сам, в момент когато двете най-големи икономика в света се изправят една срещу друга в търговска война. iPhone X, колата Buick Excelle, кафенетата Starbucks и продукциите на Hollywood са сред най-добре продаваните продукти в Китай, а това означава и също толкова потенциални начини за оказване на натиск. От май свинското месо и американските автомобили вече са под прицела на китайските митници, които обявиха, че ще засилят инспекциите. Много от американските компании зависят от Китай. Сред тях е General Motors, който продава повече коли в Китай, отколкото в Северна Америка. Пекин би могъл да усложни продажбите, като атакува имиджа им. Кампаниите срещу Япония през 2012 година или срещу Южна Корея миналата година \"доведоха до срив с 50% на продажбите на автомобилните марки на тези две страни само за един месец\", припомня анализаторът. 4:01 по Гринуич: американските мита срещу Китай влязоха в сила Пренебрегвана нарочно от китайските потребители и попаднала под прицела на регулаторния орган, предприел редица мерки срещу нея, южнокорейската търговска верига Lotte бе принудена да затвори три четвърти от магазините си в Китай, след като Сеул предостави терен за разполагане на американски противорекетен щит, предизвиквайки силното неодобрение на Пекин. Пекин би могъл да се опита да ограничи броя на туристите и студентите, които пребивават в САЩ. С 350 000 китайски студенти миналата година, което прави една трета от всички чуждестранни студенти, \"общият обем на разходите на китайците в образованието и туризма в САЩ се равнява на китайски внос на соя или на американски самолети\", резюмира Марк Уилямс. Китай, вторият пазар в света за авиационната промишленост, е от решаващо значение за Boeing. Американският концерн продава в азиатския гигант една четвърт от самолетите си, заемайки равни позиции с европейския Airbus. И то въпреки че сегашните китайски поръчки предвижда доставки в срок най-малко пет години. В силни позиции заради колосалните си валутни резерви, Китай държи най-много американски дългови книжа (за близо 1,200 трилиона долара). Агенция Bloomberg съобщи през януари, че китайски ръководни кадри са препоръчали да се забави темпът на придобиване или изобщо да се спре изкупуването на американски държавни облигации. САЩ и Китай пред търговска война с непредвидим край Това упражнение обаче би могло да се окаже деликатно за Пекин, защото всяко дестабилизиране на пазарите би могло да доведе до намаляване на стойността на държавните облигации и на доларите, които притежава... , а алтернативните активи, към които да се пренасочи, са малко. Китайската централна банка не стоеше ли зад неотдавнашното понижение на курса на юана, чиято цел бе да се окаже подкрепа на фирмите износителки? Този сценарий се отхвърля от редица анализатори, които обясняват това обезценяване на юана с обикновен натиск на пазарите, който е естествен при подобно напрежение в търговските отношения. Според тях централната банка на Китай обаче би могла да се намеси, за да спре понижението на курса на юана, ако то ускори темпа си. Продължително поевтиняване на юана би могло да предизвика значително изтичане на капитали извън страната, а властите искат да избегнат подобно нещо на всяка цена: \"Рисковете за финансовата стабилност, като цяло, в случай на девалвация не си заслужават това усилие\", коментира Джулиан Еванс-Притчард от Capital Economics. Сътрудничеството между Китай и САЩ по севернокорейския въпрос би могло да се усложни: в стремежа си да постигне ядрено разоръжаване на Северна Корея, Доналд Тръмп се нуждае от подкрепата на Китай, който оказва основната икономическа подкрепа на Пхенян. Само че една търговска война би могла да накара Пекин да не проявява толкова силно желание за сътрудничество. ...  АФП. Превод БТА САЩ и Китай пред търговска война с непредвидим край", "date": "2018.07.08", "title": "Седем оръжия в арсенала на Китай срещу САЩ"}
{"url": "http://clubz.bg/70223-te_bogati_nie_bedni_i_biti", "text": "При първия бунт против ГЕРБ се палеха хора, внезапно разбрали с каква хищна и безмилостна сила си имат работа. Днес пред очите ни умира от гладна стачка последният бунтар от класическото поколение, Николай Колев-Босия. Тогава, сметките за ток провокираха саможертвите. Днес това е разбирането, че прословутото Председателство не донесе нищо добро за гражданите, а единствено развърза ръцете на властта. Основният (отровният) резултат от Председателството се вижда с просто око: рязко, драматично, форсирано раз-европейчване на България. Усилията на всички партии в българския парламент да откъснат страната от Европа са налице от началото на мандата „Бойко-3”. Но председателството даде допълнителна скорост, устрем и мощ на това изменническо мероприятие. Ден 24 от протеста на Босия (ВИДЕО и СНИМКИ) В Европа, държавите съществуват, за да обслужват общото благо и поддържат условия на сигурност, спокойствие и справедливост, та да могат гражданите да преследват своето благополучие. В България, държавата се ползва за личните цели, произтичащи от характерната за ГЕРБ (и за БСП, и за останалите в парламента) бедняшка алчност, погълнала без остатък всички останали мотивации на поведението. Институциите на държавата действат като наказателни бригади, насочени против общото благо и сигурността на гражданите, за да подпомагат управляващите в изпомпването на ресурсите, инак принадлежащи на гражданите. Всеки гражданин, във всеки момент, може да се окаже арестуван, профилактиран, респектиран или фалиран. Загърбването на Европа и на всякакви остатъчни елементи на цивилизованост лъсна още в момента, в който ГЕРБ разкри съюзниците, които на международния терен подпомагат българските власти в разграбването на страната си. Отчаяно търсещ начин да свали защитения статут на Пирин, за да даде планината в ръцете на един отделно взет алчен индивид, министър Нено Димов (който по служебна характеристика е длъжен да пази, не да унищожава природната среда) намери следните съюзници в ЮНЕСКО: Азербайджан, Буркина Фасо, Куба, Ангола, Зимбабве, Китай и подобни. Не, да речем, Англия, Франция, Германия. Властта при съюзниците на ГЕРБ по казуса „Пирин” е конституирана изрично на анти-европейски основи. Държавата там е притежание на върхушката, общо благо не съществува, корупцията е правилото, а за народа остава да бъде, по думите на Бжежински, „бит по улиците от униформени агенти на властта”. В Англия и Франция не е така; в Азербайджан и Зимбабве е точно така. Затова последните две са съюзниците на ГЕРБ. В последните дни виждаме и рязък завой по посоката на интеграция с Китай. Защо? Защото там, за разлика от ЕС, подкупите са начинът на правене на бизнес; и са огромни. Ако скоростната железница ти я прави европейска фирма (българските не умеят това), няма как да се договориш с нея да откраднеш процент от цената. Ако са китайци, това е в рамките на утвърдените правила на играта. След като разкри своята природа на международната арена, където жертва благото на България заради алчността на няколко изедника, режимът на ГЕРБ очаквано разкри природата си и пред българските граждани. Съюзяването с Буркина Фасо, Куба и Ангола съвпадна по време с порой законопроекти, инициирани или подкрепени от ГЕРБ, които обслужват не благото на гражданите, а алчността на точно определени индивиди. Наръчник за политици в режим на демокрация Знаят се имената на печелившите от проектозакона за горивата и проектозакона за задължителна Камара на превозвачите. Знаем КОЙ печели от акциза върху бездимните цигари и КОЙ прокара медиен закон, благославящ медийния МУ монопол. Можем да обиколим вододайните зони на язовирите и да се осведомим, чии незаконно построени имоти ще бъдат легализирани с отпадането на закрилата на тези зони. Вече не се крият: зад всеки закон веднага прозира лицето, което ще направи лесни пари от прилагането му. Народното събрание е превърнато в гише: подаваш си законопроектчето, плащаш колкото и комуто трябва и накрая печелиш едни милиони. След още година-две нещата ще се опростят още повече. Просто ще има само един, макар неписан закон: „Всеки, който си плати и получи благословията на падишаха, ще може да прави на територията точно каквото, когато, където и с когото си поиска. А властта ще бие несъгласните”. Четири примера, които казват много за България Подобни неща не се случват в ЕС и затова там нашите управници не се чувстват добре. Видимо са притеснени, потят се и се чудят, как по-бързо да избягат. Но пък много им харесва да са в компанията на крайно богати диктатори, управляващи крайно бедни страни. Това е техният идеал: те – богати; ние – бедни и бити. По какво разбираме? Дори само по това, че властта отново излъга, че щяла да кандидатира България за членство в еврозоната и в банковия съюз. Няма обаче никога да направи нищо подобно, защото там, в същинска Европа, всякакви хора и институции ти гледат в канчето. За разлика от Азербайджан, този верен съюзник на ГЕРБ и притегателен образ за българските власт-имащи. Тъй като алчността замъглява разума, обзетите от алчност наши управници започват сами да се разкриват, губейки всякакви задръжки. Като например онзи депутат от ГЕРБ, празнувал рождения си ден с торта, обрамчена от банкноти и така показал своята същност като държавник. Като Нено Димов, който излъга, че в Париж не е събирал представители на ЮНЕСКО, за да ги кандардисва да отслабят закрилата на Пирин; а после самото българско посолство потвърди, че такава сбирка е имало. Като онези видни ГЕРБ-лица, според които Бългфария е „експериментален полигон” на някакви очевидно лоши хора, пробутващи на населението по-малко вредни цигари. И това, разбира се, е лъжа, но пък алчният, крадящ човек винаги лъже. Всеки законопроект има за цел да обслужи конкретен човек. И всяко говорене на властта съдържа поне една конкретна лъжа. Няма как да бъде иначе, защото едното изисква, като условие, другото. Няма да сме никога нито в Шенген, нито в еврозоната, но затова пък ще се интегрираме с Китай, където на избори гласуват единствено членовете на Партията. Няма да имаме европейски влакове, платени с европейски пари; но ще платим с наши пари за азиатски тренове. С всяка година ще ставаме все по-бедни и все по-бити от униформени агенти на властта. Това е партийната линия, водена от ГЕРБ и поддържана от всички партии в парламента. А после Коко Босия бил луд, че провежда гладна стачка с искане за оставки? Наръчник за политици в режим на демокрация Четири примера, които казват много за България", "date": "2018.07.08", "title": "Те - богати; ние - бедни и бити"}
{"url": "http://clubz.bg/70162-narychnik_za_politici_v_rejim_na_demokraciq", "text": "Преди няколко дни парламентът прие на първо четене промени в закон, внесени от Делян Пеевски и група депутати от ДПС. Една от основните линии по време на дебатите бе следната: трябва ли да се подкрепя закон, който сам по себе си не е лош, но е внесен от Пеевски - човек, който има репутацията на лицето на криминално-олигархичното статукво у нас. В крайна сметка ГЕРБ и \"Обединени патриоти\" подкрепиха закона, а БСП по-скоро се въздържаха. Малцина социалисти се осмелиха да гласуват против. Всичко това показва, че въпреки немалкия опит, който България натрупа в режим на демокрация, българските политици все още не са съвсем наясно как точно можеш да бъдеш успешен политик при такъв режим. По този повод и в тяхна услуга ето следния кратък наръчник: Как би трябвало всеки разумен политик да приложи тези принципи в казуса със закона, предложен от Пеевски? Корпулентният депутат и бизнесмен определено не се ползва с добро име в обществото. Дали това е справедливо или не в случая няма значение. Към момента Пеевски е виновен и не може да докаже противното. (виж т.2). Цялата партия ДПС всъщност не се ползва с особено добро име. И то не защото мнозинството от нейните избиратели и актив са турци и мюсюлмани, както често твърди ръководството на партията. Напротив - точно българите в ДПС най-много рушат доброто име на движението. Поради всички тези причини всеки разумен политик не трябва да подкрепя нито един закон, чиито вносител е Пеевски. Защото дори този закон да е прекрасен и да няма видими недостатъци, то около вносителя му винаги ще витаят съмнения (виж т. 5). Пеевски определено е умен и интелигентен човек, който добре може да прикрива своите лични интереси. До преди няколко години по документи той беше по-беден от средно заможен бизнесмен. През миналата година обаче декларира милиони. И институциите са безсилни да установят как точно се случва това. Депутатите от ГЕРБ и \"Обединени патриоти\", които подкрепиха закона на Пеевски, накърниха доброто си име, доколкото са го имали ( виж точки 1, 3 и особено т. 4). Онези от БСП, които гласуваха \"въздържал се\" също не допринесоха особена полза на личния си рейтинг. За депутатите, които отсъстваха по време на гласуването, обобщението е трудно, но за тях съмненията остават. Социалистите, които гласуваха отявлено против са единствените, които се държаха като разумни политици в режим на демокрация.", "date": "2018.07.08", "title": "Наръчник за политици в режим на демокрация"}
{"url": "http://clubz.bg/70224-otnovo_dyjd_jylt_i_oranjev_kod_pochti_v_cqla_bylgariq", "text": "Оранжев код е в сила за областите Враца, Плевен, Ловеч и Габрово. Там ще има краткотрайни валежи и гръмотевични бури, възможни са и градушки. На места явленията временно ще са интензивни, валежите значителни. Очакваните количества на валежите са около 30 л/кв.м, на отделни места в областите до 45-65 л/кв.м, съобщи БНТ. В 19 области е обявен жълт код – Монтана, София-град, София-област, Благоевград, Пазарджик, Пловдив, Смолян, Кърджали, Хасково, Стара Загора, Сливен, Велико Търново, Русе, Търговище, Шумен, Разград, Силистра, Добрич и Варна. Днес над по-голямата част от страната облачността ще е значителна, предимно купеста и купесто-дъждовна. Ще се появи слаб до умерен северозападен вятър и с него ще прониква по-хладен въздух. Максималните температури в повечето места ще са между 22° и 27°, в крайните югозападни и югоизточни райони, където ще има повече слънчеви часове – до около 30°. Над Черноморието облачността ще е предимно значителна, купеста и купесто-дъждовна. На места ще превали и прегърми. Максималните температури на въздуха ще са 25-28°. Температурата на морската вода е 24-25°. Вълнението на морето ще е 2 бала. Над планините ще е облачно и много места ще паднат валежи, придружени от гръмотевици и временни усилвания на вятъра. На места, главно в Рило-Родопската и Централна Стара планина валежите ще са интензивни. Максимална температура на височина 1200 м – около 17°, на 2000 м – около 10°.", "date": "2018.07.08", "title": "Отново дъжд. Жълт и оранжев код почти в цяла България"}
{"url": "http://clubz.bg/70222-nevijdan_voden_ad_ubi_80_dushi_v_qponiq_snimki", "text": "Осемдесет са вече жертвите на проливните дъждове в Япония, предаде ДПА. Издирват се над 40 души. Заради наводненията, причинени от пороите, няколко милиона души бяха принудени да напуснат домовете си. На места в западните части на Япония валя три пъти повече от обичайното за юли количество дъжд. Реките преляха и много хора се оказаха в капана на къщите си, заобиколени от вода, и трябваше да се покачат на покрива. Япония под вода (СНИМКИ) Японската метеорологична агенция каза, че в страната не е имало подобни дъждове, предаде Ройтерс. Проливните дъждове в южната и западната част на Япония не спират от няколко дни. Щетите, нанесени от рекордните дъждове най-вече в районите на Хирошима, Киото и Окаяма, нарастват с всеки изминал час. Необичайно обилните валежи предизвикаха невиждани пороища, свлачища и наводнения. Много хора в засегнатите райони се оказаха хванати в капан в домовете си, след като не изпълниха заповедите на местните власти да се евакуират, съобщи Франс прес. На извънредна среща премиерът Шиндзо Абе нареди на министрите си да поставят на първо място спасяването на живота на хората и да бъдат изпратени екипи в засегнатите райони, предаде още ДПА. Предупреждения за проливни дъждове продължават да са издадени за три префектури. В сила остава заповедта за евакуация на 2 милиона души. На други 2,3 милиона души се препоръчва да се евакуират също. Няма данни за пострадали български граждани при наводненията в Япония. До момента наши сънародници не са се обръщали за помощ към посолството ни в Токио, съобщиха от Дирекция \"Пресцентър\" на Министерството на външните работи. По информация на мисията най-пострадали са префектурите Хирошима, където броят на жертвите е достигнал 22 души, Ехиме - с 12 загинали, Осака, Шига, Киото и Хього. Преустановени са учебните занятия в училищата и университетите в засегнатите региони. Правителството е мобилизирало около 50 000 души от силите за самоотбрана за справяне с извънредно тежката ситуация. Прогнозите за времето сочат, че валежите в засегнатите префектури ще продължат и през следващото денонощие. Министерството на външните работи препоръчва настоятелно да се следят информационните сайтове и конкретно сайта на Японската метеорологична агенция ( ), да не се предприемат пътувания до нормализиране на обстановката, да се следят и спазват инструкциите на местните власти, да се вземат мерки за незабавна евакуация и подслоняване на безопасно място при необходимост. \n\tДежурен телефон на Посолството на Р България в Япония: + 81 80 7966 5608 Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg.  ", "date": "2018.07.08", "title": "Невиждан воден ад уби 80 души в Япония (СНИМКИ)"}
{"url": "http://clubz.bg/70228-emil_kabaivanov_sluhovete_za_smyrtta_na_sds_sa_silno_preuvelicheni", "text": "Зам.-председателят на СДС Емил Кабаиванов отхвърли твърдението на бившия председател на синята партия Божидар Лукарски, че е осъществен преврат. Румен Христов е новият председател на СДС Вчера СДС проведе своя национална конференция, на която Лукарски се оттегли, а за председател бе избран Румен Христов. Той победи с малка преднина фаворита на Лукарски за следващ председател Антон Койчев. Той заяви, че СДС е най-старата демократична партия в България и сега тя трябва да определи къде е \"мястото ѝ в обединените демократични сили, какво е отношението ѝ към управляващата коалиция и кои са най-важните решения за България, за да може да се развиваме в правилната посока - да получаваме достойни доходи и пенсии, децата ни да могат да се образоват и да се реализират професионално тук, да имаме едно модерно здравеопазване и сигурност в държавата\". Лукарски поддържаше линията СДС да търси партньорство с „патриотите“, докато опонентите му настояват за единство с партиите, произлезли от СДС – на първо място ДСБ. \"Слуховете за смъртта на СДС са не само преувеличени, те са неверни. Чакат ни трудни дни. Ако успеем да проведем разговор в партията и направим през есента нова конференция, да формулираме нашите тези и убедим българите, че СДС се връща там, където му е мястото, партията отново ще се върне на политическата сцена\", каза Кабаиванов.", "date": "2018.07.08", "title": "Емил Кабаиванов: Слуховете за смъртта на СДС са силно преувеличени"}
{"url": "http://clubz.bg/70221-zapochna_operaciqta_po_spasqvaneto_na_decata_ot_peshterata_v_tajland", "text": "Операцията по изваждането на 12-те деца и техния треньор по футбол от пещерата в Тайланд, където са блокирани от 23 юни, започна, предадоха световните агенции. За да извадят 13-те души от пещерата са пратени 13 чуждестранни водолази, пет тайландски водолази, пет морски пехотинци, допълва Ройтерс. Спасителните екипи от 3-4 дни са репетирали изваждането на момчетата. Операцията обаче може да отнеме 3-4 дни. Но може и още днес в 21 ч. местно време (10 ч. източноамериканско време, 17 ч. българско време) да бъде изваден някой, каза ръководителят на спасителните дейности. Момчетата ще бъдат изваждани поетапно, като всяко едно ще е придружавано от двама водолази. Единственият начин за изваждането им е през тъмни и тесни пасажи, пълни с кал и вода и със силни течения и при въздух, в който кислородът не достига. Момчетата и техният треньор обаче са обучени да се гмуркат. Вчера губернаторът Наронгсак Осатанакорн каза, че сега условията за изваждането на групата са най-подходящи - нивото на водата в пещерата е спаднало през последните дни и времето е благоприятно, пише БТА. Спасителите, които участват в операцията по изваждането на 12-те момчета и техния треньор по футбол от тайландска пещера, разпоредиха всички, които нямат нещо общо със спасителната акция, да напуснат района, предадоха световните агенции. Това се прави с цел да може да стартира операцията по спасяването на момчетата и треньора им, които са в пещерата от 15 дни. В района има над 1000 журналисти. Те си бяха създали импровизирано село в близост до входа на пещерата. Сега по разпореждане на спасителите журналистите бяха насочени към правителствени сгради, където да очакват на последващ етап пресконференция. Евакуацията на всички, които нямат нищо общо със спасителната операция, става в момент, в който в северната планинска част на страната се струпаха рано днес черни мусонни облаци. Ако започне отново да вали проливно, това ще увеличи рисковете за блокираните в пещерата и за техните спасители, които сега водят битка с времето и водата.  Същевременно американският предприемач и милиардер Илон Мъск предложи да се изгради мини подводница за спасяването на момчетата. Това написа той в Туитър, предаде ТАСС. Мини подводницата може да бъде произведена на базата на части на ракетата Фалкон Девет, създадена от компанията на Мъск Спейс Екс. Тя трябва да е достатъчно лека, за да я носят двама водолази и достатъчно тясна, за да преминава през тесните проходи на пещерата, но същевременно да е с достатъчни размери, за да се настани вътре едно дете, на което ще бъде доставян кислород. Мъск изпрати свои специалисти в Тайланд, които да помогнат в спасителната операция.", "date": "2018.07.08", "title": "Започна операцията по спасяването на децата от пещерата в Тайланд"}
{"url": "http://clubz.bg/70227-hyrvatskiqt_nacional_domagoj_vida_slava_na_ukrajna_video", "text": "Хърватският национал Домагой Вида и един от треньорите в тима Огнен Вукоевич посветиха победата над Русия с дузпи (6:5, 2:2 след 120 минути и 4:3) на четвъртфинал на Световното на Украйна във видео, записано в съблекалнята на стадиона в Сочи. Само предупреждение за Домагой Вида за \"Слава на Украйна\" Балканците са на полуфинал срещу Англия в сряда. Домагой Вида игра за киевския гранд в периода 2013-2018 г., преди да премине в турския \"Бешикташ\", а Вукоевич има по-дълъг стаж - 2008-2015 г., припомня \"РИА новости\". След това защитникът опита да излезе от ситуацията с обичайно обяснение. Албанските орли донесоха само глоба на Швейцария Видеото първо беше публикувано в инстаграм профила на Вукоевич, а часове по-късно той го изтри. А обяснението на Вида може и да не се окаже достатъчно той и Хърватия да избегнат глоба от ФИФА. Централата наложи финансови санкции на Мондиала заради политическа пропаганда - на сърбите и швейцарците. Балканите и Световното: Наистина ли сме толкова жалки? Хърватските национали пяха заедно с агитката си една от песните на усташите след победата над Аржентина - \"За родината винаги готови\". Албанските орли донесоха само глоба на Швейцария Балканите и Световното: Наистина ли сме толкова жалки?", "date": "2018.07.08", "title": "Хърватският национал Домагой Вида: Слава на Украйна (ВИДЕО)"}
{"url": "http://clubz.bg/70220-chistite_arijcheta_bili_kradeni_deca_ot_iztochna_evropa", "text": "Като малко дете, ищецът е отвлечен през 1942 г. от окупираната от нацистите Полша. Отраснал е в германския град Лемго в областта Източна Вестфалия и не знае нищо за истинския си произход. Макар хиляди като него споделят съдбата му, но малцина се осмеляват да говорят за нея. В жалбата си Херман Людекинг е поискал \"еднократна помощ\" като обезщетение за отвличането му. В началото на юли 2018 г. той посрещна с огорчение току-що излязлото съдебното решение: Принудителното \"германизиране\" на ищеца представлява огромна неправда, признава съдът. Досега обаче никога не са били присъждани финансови обезщетения на \"откраднати деца\", поради което тази група потърпевши засега не се признава като жертва на нацизма. В рамките на Закона за последиците от войната Федералната република изплаща обезщетения на жертвите на националсоциализма, но ищецът не попада в тази категория. На съдебното заседание съдиите в Кьолн се опитаха да обяснят на ищеца кои категории лица имат право на обезщетение. Например хомосексуалните, които са били разглеждани от нацистите като \"непълноценен човешки материал\" и въз основа на това са били преследвани заради \"особеностите им\". Действително Людекинг не е бил \"малоценен\" по смисъла на нацистката идеология, а точно обратното - бил е \"твърде ценен\". Отвличани са били само такива деца, които могат да увеличат числеността на \"арийската раса\" – т.е. синеоки и русокоси. В окупираните от страни в Централна и Източна Европа нацистите започват да отнемат деца от родителите им или да ги отвличат от сиропиталища, за да ги закарат в Германия. Тези деца са били изпращани в детски приюти на близкото до SS сдружение \"Лебенсборн\", където по най-безогледен начин са били „германизирани\". Имената им са фалшифицирани, а отвлечените деца са обявявани за \"Деца от Изток\". Така е потулена истината за произхода им, включително и от германските семейства, които взимали под попечителство отвлечени деца. Въпросните семейства е трябвало да смятат, че отглеждат деца на германци от окупираните територии. Това, че жертвите на \"германизацията\" не получават обезщетение, защото нацистите не са ги подлагали на гонения, а са ги смятали за \"твърде ценни\", е абсурдно и срамно, казва Людекинг. Макар да е разочарован от решението на съда в Кьолн, то не го е изненадало, защото неведнъж е получавал отрицателен отговор от властите. От години той се ангажира в сдружението \"Откраднати деца - забравени жертви\", чиито жалби неведнъж са били отхвърляни. Сдружението е създадено от Кристоф Шварц, учител и историк от Фрайбург. През 2017 г. Дойче Веле и полският новинарски портал Interia създадоха съвместния проект \"Откраднати деца\". Репортерите издириха данни от архивите за все още живите жертви на принудителна германизация. В рамките на проекта бяха публикувани над 40 текста и 24 видеа, които достигнаха до милиони хора в Германия и Полша.", "date": "2018.07.08", "title": "Чистите арийчета били крадени деца от Източна Европа"}
{"url": "http://clubz.bg/70219-si_en_en_politikata_na_evropa_kym_bejancite_e_kato_na_trymp", "text": "Европейската миграционна политика не се различава много от тази на Доналд Тръмп, пише в аналитичен материал CNN. Европейският отговор на \"нулевата толерантност\" на администрацията на Тръмп към незаконната миграция и особено на противоречивото отделяне на децата от родителите им до голяма степен е възмущение и отвращение. Но за американския президент, Европа е тази, която е сбъркала. Много европейци недоволстват от думите на Тръмп. Но дори и да не се подпишат под неговия подход на \"нулева толерантност\" към миграцията, европейските правителства също станаха много по-твърди с мигрантите, търсещите убежище и дори с малцинствата, които вече живеят в европейските страни. Повече от 1 000 мигранти и бежанци загинаха в морето тази година, опитвайки се да стигнат до Европа. Но няма координиран спасителен отговор. Европейският съюз е оставил на търговските кораби и на неправителствените организации спасяването на удавниците. И два от тези кораби на неправителствени организации са задържани в Малта. Фокусът на европейците се насочва към връщането на проблема в Близкия изток и Северна Африка. Италия подкрепя либийската брегова охрана и повече мигранти се изпращат обратно в вече претъпканите центрове за задържане в Либия. Германската канцлерка Ангела Меркел, която се стреми да запази поста си, предложи създаването на \"приемни центрове\" в няколко държави от Северна Африка, повечето от които вече заявиха, че не подкрепят плана. Тя също така предложи да помогне на България, Хърватия и Словения да подобрят граничната сигурност. Тези, които стигат до Германия, ще бъдат задържани до 18 месеца в това, което Берлин нарича \"приемни центрове\" - големи лагери близо до границата - докато техните молби за убежище се обработват. Междувременно, броят на мигрантите, пресичащи Средиземноморието, рязко намаля след 2015 г. от 1,07 млн. до 360 000 през 2016 г. и 172 000 през 2017 г., според Международната организация по миграция. За какво тогава са драстичните мерки, ако потокът от мигранти вече е изчезнал? Някои правителства, особено на Меркел, реагират на натиска на популистките движения и десни партии, за които имиграцията е доминиращ въпрос. Мотивът просто е политическо оцеляване. Други правителства - в Унгария и сега в Италия – са съставени от тези популистки и десни партии. Резултатът е последователност от закони, с които се прави по-трудно предоставянето на убежище, улеснява се репатрирането и се изграждат лагери за задържане. ", "date": "2018.07.08", "title": "Си Ен Ен: Политиката на Европа към бежанците е като на Тръмп"}
{"url": "http://clubz.bg/70218-eto_koga_i_kyde_sa_polufinalite_na_svetovnoto", "text": "Останаха четири мача от Световното по футбол в Русия - полуфиналите, двубоят за 3-4 място и финалът идната неделя. Както вече отбелязахме многократно, Световното стана Европейско - само отбори от Стария континент ще водят битка за най-важната купа в любимата игра. Свърши се с гледането на по две срещи на ден. Последните 4 са в различни дни. Можете да ги наблюдавате, както и досега, по БНТ и БНТ HD. Вижте схемата, програмата и резултатите в елиминационната фаза.  Франция - Белгия, Санкт Петербург, БНТ, БНТ HD Англия - Хърватия, Москва, \"Лужники\", БНТ, БНТ HD   Санкт Петербург, БНТ, БНТ HD   Москва, \"Лужники\", БНТ, БНТ HD Изоставената Англия (СНИМКИ) Вижте резултатите от първите две фази на елиминациите. Франция - Уругвай   Нижни Новгород, БНТ, БНТ HD Бразилия - Белгия  Казан, БНТ, БНТ HD .  Швеция - Англия   Самара, БНТ, БНТ HD .  Русия - Хърватия   Сочи, БНТ, БНТ HD   Франция - Аржентина  Казан, БНТ, БНТ HD  Уругвай - Португалия   Сочи, БНТ, БНТ HD  Испания - Русия  Москва, \"Лужники\", БНТ, БНТ HD  Хърватия - Дания   Нижни Новгород, БНТ, БНТ HD  Бразилия - Мексико   Самара, БНТ, БНТ HD  Белгия - Япония   Ростов, БНТ, БНТ HD  Швеция - Швейцария   Санкт Петербург, БНТ, БНТ HD   Колумбия - Англия   Москва, ст. \"Спартак\", БНТ, БНТ HD Отново 120 минути и дузпи, Хърватия спря полета на Русия (СНИМКИ) След 28 години Англия отново е на полуфинал (СНИМКИ) Световното стана европейско. Белгия продължава, Бразилия си заминава (СНИМКИ) Франция е първият полуфиналист на Световното (СНИМКИ) Отново 120 минути и дузпи, Хърватия спря полета на Русия (СНИМКИ) След 28 години Англия отново е на полуфинал (СНИМКИ) Световното стана европейско. Белгия продължава, Бразилия си заминава (СНИМКИ) Франция е първият полуфиналист на Световното (СНИМКИ)", "date": "2018.07.08", "title": "Ето кога и къде са полуфиналите на Световното"}
