{"url": "https://clubz.bg/87203-ludogorec_udyrja_raven_v_sloveniq_i_e_v_grupite_na_liga_evropa", "text": "\"Лудогорец\" влезе в групите на Лига Европа за поредна година след 2:2 като гост на словенския \"Марибор\". Първият мач завърши 0:0, така заради головете на чужд терен \"орлите\" ще играят европейски футбол поне до зимата. Реваншът ме мина без драма. Марселиньо откри красиво в 17-ата минута, а в 26-ата Клаудиу Кешеру удвои от дузпа. След почивката домакините намериха сили за обрат. Таварес намали в 65-ата, а Пожег изравни в 71-ата. До края \"Лудогорец\" удържа и изпълни целта си.", "date": "2019.08.29", "title": "\"Лудогорец\" удържа равен в Словения и е в групите на Лига Европа"}
{"url": "https://clubz.bg/87192-vyzmojna_li_e_12_chasova_rabotna_sedmica_da_spored_djak_ma", "text": "Хората трябва да могат да работят само по 12 часа в седмицата, ако използват предимствата на изкуствения интелект. Прогнозата е на милиардера Джак Ма - основател и собственик на \"Алибаба\" и известен иначе с одобрението си за работната култура в Китай, съобщи \"Блумбърг\". Партньор на сцената на Ма по време на конференцията бе американецът Елон Мъск, главен изпълнителен директор на \"Тесла\", която строи производствени мощности в града. Двамата говориха повече от половин час за технологии. Не и за търговската война, кояго се вихри между Китай и САЩ. Ма посочи електричеството като пример за това как развитието на технологиите е направило така, че хората да имат повече свободно време. И продължи:  По думите му ако не се промени образователната система, \"всички ще сме в беда\". Причината е, че настоящото образование е структурирано за времето на индустриалния период от развитието на човечеството. Новите образователни стандарти трябва да направят хората по-креативни, смята милиардерът. Той обаче е категоричен, че технологиите не за заплаха за работните места, ако хората са в крак с времето. Според него изкуственият интелект няма да успее да замени човека, само може да му помогне. Но за целта хората трябва да бъдат подготвени за времето, когато машините ще бъдат по-добри от хората в повечето рутинни работни действия. Елон Мъск се съгласи с Джак Ма, че образованието в наши дни наистина е с ниска честотна лента и е изключително бавно.", "date": "2019.08.29", "title": "Възможна ли е 12-часова работна седмица? Да, според Джак Ма"}
{"url": "https://clubz.bg/87191-manuel_kojto_sprq_tramvaq", "text": "Един ден в края на август Мануел се прибира към къщи по ул. „Граф Игнатиев“ и вижда, че трамваят върви на заден ход. Поглежда към кабината и открива, че е празна. Явно нещо не е наред, затова младият мъж хуква след трамвая, скача в движение и успява да спре засилващия се вече по наклона вагон – пълен с пътници. Оказва се, че ватманката слязла да си вземе нещо от спирката, защото ѝ прилошало… Открихме тази история във Фейсбук, в страницата на книжарницата, където работи Мануел. Това е малко и уютно място за книги в централната част на София, а нашият герой може да бъде открит всеки ден усмихнат зад бара. „Площад Славейков“ потърси Мануел Георгиев, за да разкаже лично тази история, а и да сподели нещо за себе си, защото е човек от културата. Той е на 20 години и има шофьорска книжка, но трамваят не е автомобил. И все пак успява бързо да открие как да го спре: Демонстрирайки и пред Мануел, и пред органите от Центъра за градска мобилност, ватманката показва, че преди да слезе от трамвая натиснала бутона „Стоп“, но като си вдигнала крака от крачната спирачка, трамваят продължил да се движи. Може би е имал повреда… Но от „Градска мобилност“ твърдят, че трамваят е в изправност. Опасно е да скача в движещ се назад трамвай, но Мануел твърди, че не се е притеснил. Мануел е студент в Музикалната академия, учи „тонрежисура“. Преди това е завършил софийското Музикално училище, с китара. Днес свиренето на китара му е по-скоро хоби. А какво иска да работи някой ден? Първо ще пробва навсякъде – и в медия, и на концерти. Работи във „FOX book café“ заради приятната атмосфера, книгите, а и там продължава да се вижда с любимите си съученици от Музикалното.", "date": "2019.08.29", "title": "Мануел, който спря трамвая"}
{"url": "https://clubz.bg/87196-hyu_grant_djonsyn_nqma_da_se_evash_s_bydeshteto_na_decata_mi", "text": "Над 1 млн. души се включиха в петиция срещу плана на Джонсън за разпускане на парламента  Джонсън поиска кралицата да прекрати сесията на парламента (ВИДЕО) Джонсън поиска кралицата да прекрати сесията на парламента (ВИДЕО)", "date": "2019.08.29", "title": "Хю Грант: Джонсън, няма да се е**ваш с бъдещето на децата ми"}
{"url": "https://clubz.bg/87194-i_glavniqt_arhitekt_dal_zelena_svetlina_na_cska_sofiq_za_stadiona", "text": "ЦСКА-София се приближава до момента, в който може да започне да реконструира стадион \"Българска армия\". Това личи от съобщение на официалния сайт на \"червените\", в което се казва, че главният архитект на София Здравко Здравков е уверил босовете на клуба, че до 15-20 септември ще бъде издадена \"Виза за проектиране на цялостна реконструкция на стадион \"Българска армия\". ЦСКА-София иска партньорство с държавата за Армията Така клубът ще може да пристъпи към изготвянето на конкретни проекти. В последните дни ЦСКА-София получи подкрепа от всички страни за стадиона в Борисовата градина. Първо от кметицата Йорданка Фандъкова, вчера от спортния министър Красен Кралев, а днес и от главния архитект. ЦСКА-София моли Йорданка Фандъкова за съдействие ЦСКА-София моли Йорданка Фандъкова за съдействие", "date": "2019.08.29", "title": "И главният архитект дал зелена светлина на ЦСКА-София за стадиона"}
{"url": "https://clubz.bg/87193-sertifikat_%E2%84%961720_ili_georgiev_kaji_si", "text": "Ако управляващите си бяха затраяли за испанския на Пламен Георгиев, изпратен от тях за консул във Валенсия, нямаше да го има вторият скандал - след първия с незаконната му тераса, лъснал покрай “Апартаментгейт”. Да, не знае добре испански, но какво да се прави - не е първото, нито последното политическо назначение в дипломацията. Да не би някой да е проверявал нивото на владеене на езици на всички политици, за които бяха намерени места като посланици или консули? Ако кандидатстваха за работа в голяма частна фирма, щяха да водят с тях интервю на езика, който претендират да владеят. Но в държавната администрация изглежда се доверяват на сертификати. И на честната дума. Проблемът дойде оттам, че в биографията си, представена в парламента, Георгиев бе вписал А2 като ниво на владеене на испански език - втората степен след най-ниската A1. След като назначението му за консул в Испания разкри този факт, някой съветник по комуникацията или някакви пиари вероятно са решили да го “повишат” по спешност. В резултат eдна медия публикува сертификат №1720 от фирмата “Никанор”, сключила преди време договор с КПКОНПИ. Дипломата удостоверява, че от март 2017 година Пламен Георгиев владее испански на значително по-високото ниво B1. Остава загадка защо година по-късно, когато подава биографията си като кандидат за шеф на новосформираната антикорупционна комисия, Георгиев посочва, че владее испански на по-ниското ниво А2. : качеството на сертификатите, издавани в България. Преди време имаше една история със сертификати, придружени от стикери “Коректна фирма”, които едно ЕООД раздаваше срещу 77,52 лева, заедно с доставката на документите. Над 17 000 български фирми си ги бяха поръчали. Това е добра илюстрация на проблема с качеството на сертификатите, издавани на килограм в България за какво ли не. Що се отнася до фирмата “Никанор”, при нея езиковото обучение не е изрично упоменато в широкия предмет на дейност, но въпреки това фирмата печели обществена поръчка на оглавяваната от Георгиев КПКОНПИ. Както посочиха езикови специалисти, сертификатът е пълен с грешки и изглежда като да е преведен с Google translate. Това поставя въпроса за избора на фирмите, осъществяващи чуждоезиково обучение в институциите. Народното събрание например редовно обявява такива поръчки за езиково обучение. Тазгодишната е за 115 000 лева без ДДС. Как Пламен Георгиев е пропуснал да се похвали, че владее отличен испански : стандартите. Фирмите и служителите им, които удостоверяват, че преминалите през тяхно обучение притежават определени умения, трябва да отговарят на определени стандарти. В България работят достатъчно авторитетни и признати организации като Института Сервантес, Британски съвет, Гьоте институт, които биха могли да подпомогнат подобна стандартизация. В противен случай ще продължим да слушаме как българка на развален английски съобщава спирките в метрото. : политическите назначения в дипломацията. Българската дипломация, в която блестят имена като Симеон Радев и Иван Станчов, има защо да се чувства унизена. В своя декларация по повод назначението на  Георгиев Българското дипломатическо дружество (БДД) призова правителството да го отмени, а МВнР да се противопостави на всякакви подобни назначения. Наред с това дипломатите призоваха за борба срещу “налагането на некомпетентността, невежеството и неграмотността в българската дипломатическа служба и навсякъде другаде в държавната администрация”. От БДД посочват, че за пореден път е нарушен Законът за дипломатическата служба, „тъй като т.нар. “политически” или „външни” назначения за службата не могат да бъдат повече от 20% във всеки един момент\". Цитират се и тези данни: „от 15 генерални консули, каквито има България в момента, 8 са външни/политически назначения, т.е. над 50%\". Сертификатът от \"Никанор\" на Пламен Георгиев - с грешки : високомерието на управляващите. Или по-скоро - гьонсуратлък. Премиерът Бойко Борисов е единственият, който “удостовери” колко ценен е Пламен Георгиев като държавен кадър. Но обществото отдавна е наясно, че премиерските изявления винаги трябва да се прекарват през дефлационен индекс. Така “милиардите”, които Георгиев като шеф на КПКОНПИ бил конфискувал, стават милиони, “няколкото езика” се свеждат до английски и неизменния руски, “хилядите награди” - до няколко по-скоро институционални и т.н. Но инатлъкът, с който управляващите искат да изпратят Георгиев на “почивка” като дипломат, вече дразни много хора. В комбинация с вътрешната опозиция, която се оформя по места в ГЕРБ, това неизменно ще се отрази на резултатите от местните избори. Даже и Борисов да открие 100 цеха, които ще кръсти “заводи”. : личното достойнство. Тази тема не е коментирана, но е важна. Тъй като казва много за овластените хора. Пламен Георгиев не е имал публично изявление от 30 юли, когато се яви в парламента, за да бъде освободен от поста шеф на КПКОНПИ. Всички последвали опити на журналисти да се свържат с него, за да коментира акта за барбекюто на терасата му, внезапното му назначаване като консул или пък сертификата за владеене на испански език, завършват без успех. Дори не се е явил в столичния район “Слатина”, за да получи акта за барбекюто си. Е, г-н Георгиев, време Ви е да проговорите. Защото скандалът само усили впечатлението за всеобщо посрамване на властта. И направи за посмешище дарената иначе с толкова власт КПКОНПИ. Трудно е правителството да се отметне от решението си за назначението. Остава значи само това: Пламен Георгиев да се откаже. Нека прояви достойнство. Сертификатът от \"Никанор\" на Пламен Георгиев - с грешки", "date": "2019.08.29", "title": "Сертификат №1720. Или Георгиев, кажи си"}
{"url": "https://clubz.bg/87200-aleksej_goncharuk_e_noviqt_premier_na_ukrajna", "text": "Юристът Алексей Гончарук (на украински Олексий Хончарук) беше утвърден за министър-председател на Украйа, предадоха ТАСС и Ройтерс. Гончарук беше предложен за премиер от президента Володимир Зеленски и получи подкрепата на 290 от общо 450 депутати във Върховната рада. Новото правителство ще се състои от 15 министри и двама вицепремиери. То получи подкрепата на 281 народни представители. За утвърждаването му бяха необходими 226 гласа \"за\". \n\tБроят на министерствата бе намален. Министерството на енергетиката бе обединено с това на екологията, министерството на икономиката - с министерството на аграрната политика, а министерството на младежта и спорта - с министерството на културата. Единственият досегашен министър, който съхранява поста си, е министърът на вътрешните работи Арсен Аваков. Зеленски предложи 35-годишен правен консултант за премиер Дмитро Кулеба стана вицепремиер по въпросите на европейската и евроатлантическата интеграция, а Михайло Фьодоров - вицепремиер по въпросите на дигиталната трансформация. Тимофий Милованов бе утвърден за министър на икономическото развитие, Оксана Маркарова - за министър на финансите, а Олексий Оржел - за министър на енергетиката и околната среда. Вадим Пристайко бе одобрен за министър на външните работи, а Андрий Захороднюк за министър на отбраната, предаде Асошиейтед прес. Кравчук: Западът принуди Украйна да се откаже от ядрения си арсенал Пристайко е бивш посланик на Украйна в Канада и бивш ръководител на украинската мисия към НАТО. Той заяви пред народните представители, че ще работи за решаването на конфликта с проруските сепаратисти в Източна Украйна. Утвърденият за министър на отбраната Андрий Захороднюк заяви, че ще се бори с корупцията в армията. БТА Кравчук: Западът принуди Украйна да се откаже от ядрения си арсенал", "date": "2019.08.29", "title": "Алексей Гончарук е новият премиер на Украйна"}
{"url": "https://clubz.bg/87202-ursula_fon_der_lajen_samo_ako_obedinim_nashite_silni_strani_v_evropa_shte_bydem_uspeshni", "text": "Новоизбраната председателка на Европейската комисия Урсула фон дер Лайен отбеляза в тутър гостуването си днес в София и разговора, който проведе с премиера Бойко Борисов. \"Западът е длъжен да инвестира в Централна и Източна Европа\" По-рано на пресконференцията с премиера Борисов председателката на бъдещата Европейска комисия посочи, че е в България като част от обиколката ѝ в различните европейски държави, за да разговаря с кандидатите за сформиране на колегиум на комисията.", "date": "2019.08.29", "title": "Урсула фон дер Лайен: Само ако обединим нашите силни страни в Европа, ще бъдем успешни"}
{"url": "https://clubz.bg/87182-bylgarskata_prokuratura_se_opitva_da_zloupotrebi_za_da_splashi_jurnalist", "text": "Неправителствената организация \"Репортери без граници\" призова френските правосъдни власти да отхвърлят европейска заповед за разследване, насочена срещу Атанас Чобанов, български журналист, който живее във Франция.  В публикувано днес съобщение на сайта на организацията се казва, че тя се опасява, че тази заповед може да заплаши конфиденциалността на журналистически източници. Редактор на българския разследващ сайт \"Бивол\", Чобанов научил на 2 август, че е обект на заповед за разследване, която прокуратурата в София е изпратила до колегите си във Франция. \"Репортери без граници\" посочва, че подкрепя искането на адвокатите на Чобанов до френската прокуратура и френското външно министерство да не се съобразяват със заповедта. Според френския наказателен кодекс съдия може да откаже да сътрудничи по европейска заповед за разследване от друга страна член на ЕС, ако има сериозни основания да се смята, че тази заповед е несъвместима с европейското законодателство за правата на човека. С европейска заповед за разследване българската прокуратура поиска на 1 август от френските власти да бъде разпитан главният редактор на сайта „Биволъ“ Атанас Чобанов във връзка за разследването за кибератаката срещу приходната агенция. Тогава Чобанов заяви пред БНР, че сам ще потърси разследващите и отрече да има каквато и да връзка с разследваната заради кибератаката срещу Националната агенция за приходите \"ТАД Груп\".", "date": "2019.08.29", "title": "\"Българската прокуратура се опитва да злоупотреби, за да сплаши журналист\""}
{"url": "https://clubz.bg/87184-naj_mrysnoto_porno_ever", "text": "Еротичният сайт Pornhub обяви новата си кампания - \"Най-мръсното порно на света\" (Dirtiest Porn Ever). Във видео, публикувано в YouTube профила на компанията мъж и жена (известната аматьорска двойка Leolulu) се разхождат по плажната ивица на необитаем остров. Накрая се излягат на пясъка, започват да се заиграват и с бели букви е изписано \"мотото\" на най-големия порно сайт в света. След светкавичен \"зуум аут\" обаче на общ кадър се вижда, че двамата са обградени от безчет боклуци, разхвърляни около тях и посланието се променя.  Pornhub ще дарява част от парите, които получава от гледанията на филми за възрастни, на неправителствената организация Ocean Polymers, която иска да изпраща кораб, за да събира отпадъците. Изпълнителната директорка на Ocean Polymers - Хедър Уигълсуърт, приветства инициативата като  Това не е първата екофрендли кампания на Pornhub. През 2014 г. поведе инициативата  Датски депутат пусна предизборна реклама в Pornhub", "date": "2019.08.29", "title": "\"Най-мръсното порно... ever\""}
{"url": "https://clubz.bg/87189-georgi_kabakov_shte_sydijstva_cska_sofiq_levski", "text": "Георги Кабаков ще съдийства неделното дерби между ЦСКА-София и \"Левски\" от 17:45 часа на националния стадион \"Васил Левски\", съобщи БФС. Асистенти на пловдивчанина са Мартин Маргаритов и Деян Христов, а четвърти рефер - Ивайло Стоянов. Това няма да е първият мач между двата съперника на един от най-добрите български арбитри. Обикновено той се справя със задълженията си във винаги взривоопасния сблъсък. Ден по-рано (събота) има пловдивско дерби - между \"Локомотив\" и \"Ботев\", от 18 часа на \"Лаута\". То е поверено на Никола Попов в бригада с Мирослав Иванов, Павлин Михайлов и Волен Чинков.", "date": "2019.08.29", "title": "Георги Кабаков ще съдийства ЦСКА-София - \"Левски\""}
{"url": "https://clubz.bg/87185-zapadyt_e_dlyjen_da_investira_v_centralna_i_iztochna_evropa", "text": "Централна и Източна Европа имат огромен човешки потенциал. Това каза премиерът Бойко Борисов преди срещата си с новоизбрания председател на Европейската комисия Урсула фон дер Лайен. И изтъкна, че много хора от всички бивши социалистически страни са отишли да работят на запад. Урсула фон дер Лайен изтъкна, че в Европа можем да успеем само ако обединим усилията си. Според нея предизвикателствата, пред които е изправен ЕС са дигитализация, демографски промени, сигурност.    ", "date": "2019.08.29", "title": "\"Западът е длъжен да инвестира в Централна и Източна Европа\""}
{"url": "https://clubz.bg/87199-barselona_borusiq_i_inter_v_edna_grupa_na_shampionskata_liga", "text": "\"Барселона\", \"Борусия\" (Дортмунд) и \"Интер\" (Милано) се паднаха в една група в Шампионската лига. Тегленият днес жребий постави в една компания също \"Реал\" (Мадрид) и \"Пари Сен Жермен\", а също така \"Челси\", \"Аякс\" и \"Валенсия\". Първите мачове са на 17-18 септември. Върджил ван Дайк от \"Ливърпул\" стана играч №1 на сезона на УЕФА, като изпревари Лео Меси и Кристиано Роналдо. Тримата седяха един до друг, Роналдо каза ласкави думи за Меси и съперничеството между тях. Холандецът отнесе и приза за най-добър защитник, а съотборникът му в \"Ливърпул\" Алисон е вратар №1. Новото попълнение на \"Барселона\" Френки де Йонг е най-добрият сред халфовете, а голмайсторът на Шампионската лига Лео Меси - при нападателите. Специалната президентска награда на УЕФА бе връчена на Ерик Кантона.", "date": "2019.08.29", "title": "\"Барселона\", \"Борусия\" и \"Интер\" в една група на Шампионската лига"}
{"url": "https://clubz.bg/87174-indiq_plati_avans_za_ruskata_otbranitelna_sistema_s_400", "text": "Индия е изплатила на Русия аванс за зенитно-ракетния комплекс С-400, съобщи \"РИА Новости\", като се позова на Федералната служба за военно-техническо сътрудничество (ФСВТС). По-рано заместник-директорът на ФСВТС Владимир Дрожов обяви, че Русия се надява да получи от Индия аванс за С-400 до края на годината, като в този случай доставките могат да започнат през 2020-та и да приключат през 2025-та година. Русия ще започне да продава С-400 на Индия в края на 2020 г. В началото на октомври 2018 г. Москва и Ню Делхи подписаха договор за доставка на С-400. Пет полка от най-новите зенитни ракетни системи ще струват на Индия 5,43 милиарда долара. Вашингтон често критикува на военните сделки между Москва и Ню Делхи, тъй като Индия е разглеждана като ключов партньор в Южна Азия. През 2018 година САЩ настояваха Индия да се откаже от сключването сделката за С-400 с Русия, като дори намекваха, че ще наложат санкции, напомня \"РИА Новости\". Ню Делхи обаче не отстъпи. С-400 \"Триумф\" е модерна система за противовъздушна отбрана на дълги разстояния. Тя е предназначена за унищожаването на самолети и балистични ракети. Може да се използва и срещу наземни цели, обяснява руската медия. Обхватът ѝ достига 400 километра, способна е да унищожава цели на височина до 30 километра. Индия е четвъртата страна след Беларус, Китай и Турция, която е закупила от Москва зенитно-ракетния комплекс. Помпео: Системата С-400 не бива да става оперативна в Турция Помпео: Системата С-400 не бива да става оперативна в Турция", "date": "2019.08.29", "title": "Индия плати аванс за руската отбранителна система С-400"}
{"url": "https://clubz.bg/87173-prouchvane_za_balotaj_fandykova_manolova_sblyska_sociolozi", "text": "Няколко критични въпроса, свързани с последното изследване на \"Галъп интернешънъл\", отправя социологът и бивш член на Централната избирателна комисия Цветозар Томов. Става въпрос за проучване на общественото мнение относно предстоящите избори в София и проблемите на столицата,  от агенцията на 27-и. Мнението си Томов изрази в профила си във фейсбук и предизвика вълна от коментари и споделяния. Сред коментиращите е и изпълнителният директор на \"Галъп\" Първан Симеонов. Така за няколко часа в социалната мрежа се разрази нещо като минисоциологическа война. Според посочените от \"Галъп\" данни сондажът е проведен сред 802 души по телефона между 5 и 9 август   Той е част от независимата изследователска програма на агенцията. Абсолютното максимално отклонение е ± 3.5 при 50% дялове. 1% от извадката е равен на около 10 хиляди души. Самото изследване засяга въпроса с балотаж между сегашния кмет Йорданка Фандъкова и омбудсмана Мая Манолова, макар нито една от двете да не е обявила още официално впуска ли се в надпреварата. Не се посочват резултати от допитването за първи тур. Посочва се още, че 50 на сто са удовлетворени от работата на Фандъкова. В същото време 56% искат смяна на кмета. Изключително странни резултати от изследване публикуваха от \"Галъп интернешънъл\". Още по-странно е, че медиите не обръщат никакво внимание на тяхната странност. В тази връзка имам следните въпроси към авторите на изследването: Нищо странно няма, проф. Томов, и добре знаете. Чудих се дали да отговарям, но уважението ме кара. Като гледам хората, които харесват поста, вероятно си мислят, че \"синьото\" (първи тур) някак е ощетено, че не е показано. Ще се пошегувам, за да ме разберете добре: щеше да е ощетено, ако е показано. Сега сериозно.    ", "date": "2019.08.29", "title": "Проучване за балотаж \"Фандъкова - Манолова\" сблъска социолози"}
{"url": "https://clubz.bg/87177-nap_osporva_globata_za_techa_na_lichni_danni_shtqla_da_sydi_hakerite", "text": "Националната агенция по приходите (НАП) оспорва глобата от 5,1 млн. лв., наложена й от Комисията за защита на личните данни (КЗЛД) заради безпредецентния теч на данните на над 5 млн. граждани и фирми. Това обявиха от приходната агенция, след като стана ясен размерът на санкцията заради неопазване на информацията. Освен пред КЗЛД в 3-дневен срок наказанието ще бъде обжалвано и пред съда, заканва се НАП.  Заради теча на данни НАП ще бъде глобена с 5,1 млн. лв.  Нещо повече - от НАП обмислят да съдят на свой ред  . Мотивът: Глобата от КЗЛД срещу НАП е наложена именно заради това, че агенцията не е съумяла за защити поверената й информация, както изискват и родният закон, и европейският регламент за опазване на личните данни. Това е задължение на всеки администратор на лични данни и последният подлежи на санкция, както и да е станал пробивът в системата му. Освен това към момента има лица с повдигнати обвинения за хакерската атака, но те биха влезли в категорията \"извършители\", ако съдът ги обяви за виновни на всички съдебни инстанции. Към момента казусът дори не е стигнал до съда, защото разследването продължава. Прокуратурата пусна нов транш \"доказателства\" срещу \"ТАД Груп\" Проверката ще може да бъде извършена чрез идентификация с персонален идентификационен код (ПИК), издаден от приходната агенция, или с електронен подпис. Такава справка ще може да се направи и в офисите на НАП в страната след представяне на лична карта, обясняват от приходната агенция. Достъпът до справка какви точно лични данни на всеки от 5-те милиона засегнати са станали публично достояние бе обещан от НАП през юли. На 25 юли - десетина дни след теча на информация, се появи опция да се провери дали човек е в списъка със засегнатите. Но не и каква точно е разпространената информация. Според лидерката на БСП Корнелия Нинова с налагането на глоба срещу НАП ефектът е, че \"жертвите плащат за престъплението, извършено спрямо тях\". По думите й това е \"ярък пример за несправедливост\", защото бюджетът на НАП се формира от данъците на гражданите. Тя предлага, вместо да се налага глоба, да се приложи законът за отговорност на държавата за вреди: Прокуратурата пусна нов транш \"доказателства\" срещу \"ТАД Груп\"", "date": "2019.08.29", "title": "НАП оспорва глобата за теча на лични данни. Щяла да съди... хакерите"}
{"url": "https://clubz.bg/87176-zadyrjanite_za_dvojnoto_ubijstvo_po_sluchaq_negovan_napravili_pylni_samopriznaniq", "text": "Задържаните за убийството на възрастните хора, чиито тела бяха намерени край Негован, са направили пълни самопризнания. При първоначалните разпити двамата мъже – на 39 и 44 години, си прехвърляли вината за това кой е физическият извършител. Впоследствие арестуваният Пламен Шляпашки признал, че той е натиснал спусъка на незаконно оръжие и застрелял жертвите в главата, съобщава  . Както стана известно, убитите са семейство, което е живяло на столичния булевард \"Витоша\". Мъжът е 75-годишният бивш треньор по борба Йордан Атанасов, който дълги години е живял и работил в чужбина. Жената се казва Марияна, на 70 г., бивша учителка. Съседи потвърдиха, че не са виждали двойката повече от месец. Двете тела бяха открити преди около десетина дни, разчленени в бидони в язовира край Негован. Има задържани за бруталното убийство в Негован Убийството е извършено на 14 юли в апартамента на \"Витоша\". След фаталните изстрели задържаните разчленили телата на убитите в банята на жилището, натъпкали ги в бидоните и с джип ги откарали край Негован. После се върнали в апартамента и старателно го почистили с белина. Скрили пистолетите в тайник в помещение в двора на Техническия университет. Задържаните са били на трудови договори към ТУ, работили са по поддръжката и техническото обслужване. След ареста разкрили пред разследващите къде са оставили оръжията. Засега се смята, че престъплението е извършено с цел обир. Убийците мислели, че жертвите държат в дома си пари от продажбата на техен апартамент в столичния квартал \"Гоце Делчев\". Оказало се обаче, че средствата не са в жилището на бул. \"Витоша\". Оттам престъпниците задигнали семейни ценности, които по-късно са открити в дома на един от арестуваните. Откриха останки на над 10 дни от две тела край Негован Те са криминално проявени. Единият е лежал и в затвора. Планирали убийството от около година насам. Били наемани да правят ремонти на друг апартамент, собственост на убитото семейство. Тогава застреляният мъж споделил с един от убийците мнение, че лихвите в банките са много ниски. Вероятно затова престъпниците решили, че жертвите държат в дома си парите от продажбата на апартамента в \"Гоце Делчев\". Пламен Шляпашки и съучастникът му Георги Нанчев бяха арестувани в сряда в правешкото село Джурово, на строителен обект, на който работели. Очаква се прокуратурата да им повдигне обвинения. По случая са работили 70 служители на МВР. Те достигнали първо до извършителите. Следили ги в продължение на шест дни, преди да ги задържат. Малко по-късно през деня от прокуратурата обявиха, че на двамата са повдигнати обвинения - за предумишлено убийство с користна цел на повече от едно лице. За престъплението, за което двамата са привлечени към наказателна отговорност, законът предвижда наказание лишаване от свобода от 15 до 20 години, доживотен затвор или доживотен затвор без замяна. Двамата обвиняеми са задържани с постановление на наблюдаващия прокурор за срок до 72 часа, с оглед внасяне на искане в Софийски градски съд за налагане спрямо тях на мярка за неотклонение \"задържане под стража\". Откриха останки на над 10 дни от две тела край Негован", "date": "2019.08.29", "title": "Задържаните за двойното убийство по случая \"Негован\" направили пълни самопризнания"}
{"url": "https://clubz.bg/87187-otpuskarite_vyv_vss_pak_provaliha_osvobojdavaneto_na_metodi_lalov", "text": "Зa втopи път Cъдийcĸaтa ĸoлeгия нa BCC нямa дa cъбepe нyжния ĸвopyм, зa дa глacyвa ocтaвĸaтa нa бившия пpeдceдaтeл нa Coфийcĸия paйoнeн cъд Meтoди Лaлoв oт cиcтeмaтa, съобщава правният сайт  . Toвa cтaвa яcнo oт oфициaлнo cъoбщeниe нa BCC. Oт cъвeтa инфopмиpaт, чe ĸъм 30 aвгycт, зa ĸoгaтo бe cвиĸaнo нoвoтo зaceдaниe нa ĸoлeгиятa, 10 oт 12-тe избopни члeнoвe ca в „зaĸoнoycтaнoвeн oтпycĸ“. Oбщo в Cъдийcĸaтa ĸoлeгия ca 14 души (в бpoйĸaтa влизaт и пpeдceдaтeлитe нa двeтe въpxoвни cъдилищa Лoзaн Πaнoв и Гeopги Чoлaĸoв, члeнoвe пo пpaвo), зa дa ce пpoвeдe зaceдaниe ce иcĸa пpиcъcтвиeтo нa пoнe ocминa. Toчнo тoлĸoвa – 8 „зa“ ce иcĸaт и зa взeмaнe нa ĸaдpoви peшeния, cpeд ĸoитo и ocвoбoждaвaнeтo нa мaгиcтpaт. Методи Лалов: Тръгвам си от съдебната система, Пламен Георгиев се завръща в нея (ПИСМО) Taĸa yтpe във BCC ce oчaĸвa дa ce пoявявaт eдвa чeтиpимa – Πaнoв, Чoлaĸoв, Ceвдaлин Maвpoв и Бoян Hoвaнcĸи. Toчнo тoлĸoвa – чeтиpимa ĸaдpoвици ce пoявиxa и нa пъpвoтo нacpoчeнo и пpoвaлилo ce зaceдaниe зa глacyвaнeтo нa ocтaвĸaтa нa Лaлoв нa 15 aвгycт. Toгaвa Bepoниĸa Имoвa oбяви, чe ĸoлeгитe им пoгoлoвнo ca в oтпycĸ зapaди „интeнзивния гpaфиĸ“ нa BCC пoĸpaй избopa нa нoв глaвeн пpoĸypop. Meтoди Лaлoв дeпoзиpa ocтaвĸaтa cи нa 1 aвгycт, ĸaтo изpичнo бe впиcaл жeлaниe дa нaпycнe cиcтeмaтa, cчитaнo oт 2 ceптeмвpи. Πpичинaтa вeчe e яcнa – извecтният cъдия щe e водач на лиcтата нa „Дeмoĸpaтичнa Бългapия“ в София зa мecтния вoт. Kpaйният cpoĸ нa пapтии и ĸoaлиции дa peгиcтpиpaт лиcти пpeд ЦИK e 24 ceптeмвpи. A ĸaдpoвици вeчe oбявиxa пpeд мeдии, чe cъдиятa Лaлoв имaл мнoгo нeнaпиcaни дeлa в CPC. C двe дyми – мнoзинcтвoтo във BCC явнo щe пpaви cпънĸи нa Лaлoв дoĸpaй. Ha 15 aвгycт вeчe oтĸpoиxмe aнaлoгиятa – жeлaниeтo нa бившия шeф нa KΠKOHΠИ и бъдeщ ĸoнcyл във Baлeнcия Πлaмeн Гeopгиeв дa бъдe възcтaнoвeн ĸaтo пpoĸypop cъщo дoйдe нeoчaĸвaнo, във „вaĸaнциoнния“ пepиoд  нa ĸaдpoвицитe. Ho тoвa нe пoпpeчи нa Πpoĸypopcĸaтa ĸoлeгия диcциплиниpaнo, eĸcпeдитивнo и мacoвo дa ce cъбepe и дa yдoвлeтвopи жeлaниeтo нa Гeopгиeв.", "date": "2019.08.29", "title": "Отпускарите във ВСС пак провалиха освобождаването на Методи Лалов"}
{"url": "https://clubz.bg/87188-zelenski_predloji_35_godishen_praven_konsultant_za_premier", "text": "Украинският президент Володимир Зеленски предложи днес на парламента да избере за министър-председател 35-годишен правен консултант, който е заместник-началник на кабинета на държавния глава, предаде ТАСС. Очаква се депутатите да гласуват по кандидатурата на Алексей Гончарук (на украински Олексий Хончарук), днес.  Руската агенция отбелязва, че той е юрист, доктор по философия, който преди е  бил управляващ партньор в една от юридическите кантори, които извънщатно са съветвали бившия министър на екологията Игор Шевченко. Гончарук е бил съветник и на първия вицепремиер Степан Кубива. От 2015 година Гончарук оглавява офис, който с финансиране от ЕС се занимава с регулиране на отношенията между държава и бизнес. От 28 май т.г. Гончарук е заместник-началник на кабинета на Зеленски.  Парламентарната група на президентската партия \"Слуга на народа\" предложи за генерален прокурор заместник-началника на президентската канцелария Руслан Рябошапка, заяви депутатът Никита Потураев. Зеленски предложи досегашният вътрешен министър Арсен Аваков да остане на поста, каза депутатката от \"Слуга на народа\" Роксолана Пидласа. Парламентарната група на \"Слуга на народа\" предложи за министър на отбраната нещатния президентски съветник Андрий Загороднюк, заяви депутатът от партията Бохдан Яременко.", "date": "2019.08.29", "title": "Зеленски предложи 35-годишен правен консултант за премиер"}
{"url": "https://clubz.bg/87155-arh_borislav_ignatov_nie_sme_protiv_vidimiq_vyzduh_v_sofiq", "text": "Това заяви кандидатът за кмет на София от \"Демократична България\" арх. Борислав Игнатов при представянето на втората част от програмата за управление - за зелена столица. Срещата бе \"на мястото с най-мръсен въздух не само в София, но и в европейска столица\" - а именно района на \"Орлов мост\" в началото на Борисовата градина.  По думите на Игнатов мръсният въздух е резултат от дълго бездействие и дълго неглижиране на големи проблеми, които се задълбочават с всяка годна. Две са направленията, в които спешно трябва да се работи - първото е намаляване емисиите от вредни газове, а второто - увеличаване производството на кислород и пречистване на въздуха. Програмата \"Дигитална столица\" на арх. Игнатов - отворена за идеи от граждани Архитектът даде пример за възможно решение за намаляване поне частично на замърсяването от автомобили. Първо - ограничения за движението на тежкотоварни автомобили в рамките на града, защото един камион \"цапа\" между 20 и 100 пъти повече от лека кола. Второ - в дни, в които нивото на заплашаване е опасно за здравето, в централната градска част на София да не се допускат свободно автомобили с регистрация извън столицата. Мотивът - за тези автомобили данъци се плащат в общините, където са регистрирани, но замърсяването е в София и тя трябва да инвестира в справяне с проблема. Подобни идеи се обсъждат и в други европейски столици, в някои има и такса за влизане в центъра с кола въобще.  Подобряване на обществения транспорт и градската среда, така че да се стимулира алтернативно придвижване на гражданите, както и реален контрол върху емисиите, които изхвърлят автомобилите и реални санкции са други идеи, но цялостната концепция ще е бъде разгледана в следваща част от програмата му - \"София - мобилна столица\".  Арх. Игнатов обясни, че за подобряване на качеството на въздуха е нужно и залесяване, най-вече с широколистна растителност. И предложи за всеки подаден глас на местния вот в София на 27 октомври - без значение за кого, да се посади ново дърво. Други мерки са свързани с решаване на проблема с отоплението в града през зимните месеци - заради това, че отоплението на твърдо гориво и още повече горенето на гуми, боклуци и т.н. е сред най-сериозните фактори за замърсяване. Стимулиране на гражданите да използват \"чисто\" отопление, незабавен одит на \"Топлофикация\" София, газификация и др. са сред предложенията.  Арх. Игнатов: за паметника, 5-етажна стара София, градската среда В програмата за чиста и зелена София се предлага още реформа в начина на събирате на отпадъци - нова система на сметосъбиране, съобразена с преобладаващия тип строителство и разделно събиране при източника. Такса „битови отпадъци“ ще бъде спрямо реалното количество изхвърлени отпадъци, на принципа „замърсителят плаща“, гласи още програмата. Възстановяване и подобряване на  достъпността до Витоша, комплексно и ефективно използване на минерални води в София и гарантиране на запазването на зелените площи в междублоковите пространства, чрез отразяването им в ОУП е също част от плана. \"София - чиста и зелена столица\" е втората част от програмата, която от \"Демократична България\" представят. Първата бе \"София - дигитална столица\".     Арх. Игнатов: за паметника, 5-етажна стара София, градската среда", "date": "2019.08.29", "title": "Арх. Борислав Игнатов: Ние сме против \"видимия въздух\" в София"}
{"url": "https://clubz.bg/87183-partiqta_na_merkel_pred_porajenie_v_dve_iztochni_provincii", "text": "Крайната десница е на път да отбележи голям напредък на два регионални вота в Източна Германия в неделя , което потенциално може да сложи край на 30 години управление от двете главни партии в двете провинции и да ускори разпадането на националната коалиция на канцлера Ангела Меркел.  \"Алтернатива за Германия\" (АзГ) се възползва от гнева на избирателите заради кризата с бежанците и планираното затваряне на каменовъглени мини в региона и се представя като наследник на демонстрантите, които предизвикаха падането на Берлинската стена преди 30 години. Очакваното двуцифрено увеличение на резултата на АзГ застрашава консерваторите на Меркел в Саксония и може да означава, че социалдемократите (ГСДП), техните партньори на национално ниво, може да загубят властта в Бранденбург. Тези партии са управлявали съответните провинции от обединението през 1990 г. насам, предимно в коалиции.  Очаква се АзГ да отнеме гласове и от двете партии на изборите, които ще се състоят два месеца преди Германия да отбележи 30 години от падането на най-могъщия символ на Студената война - Берлинската стена. \"Изборните плакати на АзГ казват на избирателите: \"Да завършим промяната, започнала през 1989 г.\". Използвайки думата \"Wende\" (поврат, промяна), както обикновено се нарича падането на източногерманския комунизъм, постерите казват: \"1989 2019. Wende 2.0. Бъди там, когато се прави история!\" До края на годината партиите трябва да преразгледат коалицията, отслабена от спорове за миграционната политика, данъците и пенсиите. Мнозина членове на ГСДП искат излизане от съюза, който държи Меркел на власт през 10 от последните 14 години, и връщане на партията в опозиция.  Разпадът на коалицията може да доведе до предсрочни избори или до правителство на малцинството - непривлекателен вариант за обичащите стабилността немци. Националните избори изведоха консерваторите на първо място, следвани отблизо от \"Зелените\" и ГСДП рамо до рамо с АзГ. Зелените също имаха голям прираст в двете провинции и може да придобият решаващия глас за коалиция. \n\t \n\t Тежките загуби на провинциалните избори през миналата година накараха дошлата от Източна Германия Меркел, да напусне лидерския пост в Християндемократическия съюз (ХДС) и да обяви, че това е последният й мандат като канцлер. ХДС, който управлява в Бранденбург с радикалните \"Леви\", затъна в хаос след най-лошото си представяне на европейските избори през май. Партията се е устремила към рекордно дъно и все още търси лидер.  Голям сектор от разногласията в коалицията заема големият пакет за опазване на климата и неговото финансиране, а някои от ГСДП искат да бъде изоставена дългогодишната политика на Германия за балансиран бюджет - неприемлива перспектива за мнозинството консерватори.  АзГ се стреми да привлече избиратели в по-бедния изток, като определя работните места в мините като по-важни от околната среда. В сряда правителството на Германия одобри законопроект за милиарди евро финансова помощ за регионите, засегнати от плановете за отказ от въглищата, сред които са Саксония и Бранденбург. След като от запад към изток бяха прехвърлени около два трилиона евро, неравенството между регионите остана, въпреки че пропастта се стеснява. През 2018 г. икономическият продукт на глава от населението на изток е възлизал на 81,9 на сто от средното национално равнище, докато на запад е бил 103,1 процента. Тъкмо такъв род статистика се превръща в подкрепа за АзГ. Проучване на института \"Емнид\" за седмичника \"Шпигел\" показва, че АзГ ще спечели 24 процента от вота на изток като цяло, сравнено с около 14 процента на национално равнище.  С получените 25 на сто в бастиона на крайната десница Саксония - люлка на антиислямското движение ПЕГИДА, където се намира и Кемниц - градът, в който , преди година станаха най-мащабните от десетилетия безредици с крайнодесни, АзГ има прираст над взетите 9,7 на сто на провинциалните избори през 2014 г. Даже ако ХДС остане най-голямата партия, премиерът Михаел Кречмер ще бъде в отслабени позиции и формирането на коалиция ще бъде трудно, предвид антипатията на неговата партия към \"Зелените\", които също очакват големи придобивки.  Някои членове на ХДС, която е в коалиция с ГСДП в Саксония, подхвърлят идеята за коопериране с АзГ, но Кречмер и федералното партийно ръководство изключват това. И изтъкна колко голяма е отговорността на Меркел и нейната миграционна политика на отворени врати, докарала в Германия близо два милиона мигранти.  Тя стои далеч от кампанията и оставя това на лидера на ХДС Анегрет Крамп-Каренбауер, чийто статут на приемничка на Меркел изглежда все по-разклатен след няколко гафа. БТА", "date": "2019.08.29", "title": "Партията на Меркел - пред поражение в две източни провинции"}
{"url": "https://clubz.bg/87178-smeeha_mi_se_kogato_mechtaeh_da_byda_komik_dnes_nikoj_ne_se_smee_video", "text": "Отчаяната усмивка на Хоакин Финикс трогва, плаши и очарова в нов финален трейлър почитателите на комиксовото и некомиксовото кино. Още когато студиото публикува първите кадри от „Жокера” през април, стана ясно, че това ще е един от най-необичайните филми за един от най-необичайните комикс герои в киното. Филм, който няма нищо общо с разните батмани, супермени и железни хора и други настоящи владетели на боксофисите от филми за тийнейджъри. Действието във филма се развива през 1981 г. и разказва историята на Артър Флек, провален комик, с тежко болна майка и задълбочаващи се психически проблеми, който става убиец в Готъм сити. И роля в тази зловеща трансформация има Томас Уейн - милиардер, филантроп и кандидат за кмет на Готъм сити. Но не е съвсем прав – водещият Мъри Франклин (Робърт де Ниро) му се присмива за това, че не е смешен… Образът на антигероя с произход от романа на Виктор Юго „Човекът, който се смее” е толкова странно привлекателен (и потенциално оскароносещ), че много големи актьори са готови да умрат, за да получат ролята.  (свалил 25 кг за филма) е третият забележителен актьор през последните 30 години, който получава ролята на забележителния злодей, при това в конкуренция с Леонардо ди Каприо. Преди него жокери са били Джак Никълсън и Хийт Леджър (Джаред Лето няма да го споменаваме, преди да видим какво ще покаже в своя солофилм за антигероя). Но Хоакин Финикс е първият самостоятелен Жокер без Батман. Ако някой попита: „А, къде е Батман?”, в „Жокера” той се мярка съвсем за малко и не е в състояние да се изправи срещу Артър Флек. Брус Уейн все още е твърде малък за такава задача. Пък и филмът не предлага обичайното успокоително бягство от реалността, а показва как и защо понякога тя става много плашеща.   Премиерата на „Жокера” по света и у нас е на 4 октомври.", "date": "2019.08.29", "title": "Смееха ми се, когато мечтаех да бъда комик. Днес никой не се смее (ВИДЕО)"}
{"url": "https://clubz.bg/87179-bylgariq_e_sred_vodeshtite_strani_v_digitalizaciqta_na_uchilishtata", "text": "България е една от четирите страни в Европейския съюз, в която има училища, работещи само и единствено чрез електронен дневник и електронни бележници на учениците. Това съобщи Симеон Предов, един от създателите на платформата Shkolo.bg, която работи за дигитализацията на българските училища. Предов уточни, че през миналата учебна година броят на училищата, които са се разделили окончателно с хартиените дневници, е бил 80, а през тази година ще скочи до 400. Друга част от учебните заведения ползват дублирано електронни и хартиени дневници, но тенденцията е преминаване изцяло към дигиталната форма. Shkolo.bg представлява единна платформа с множество интегрирани модули, намаляваща значително административния процес в училищата. Т. нар. електронен дневник слага край на хартиените дневници и заедно с електронните бележници позволяват на родителите да следят постиженията на своите деца (оценки, отсъствия, отзиви, програма, домашни работи) в реално време. Същевременно учителите се разтоварват значително от бумащината и имат възможността да се отдадат по-пълно на основната си роля – да бъдат преподаватели, обучители и мотиватори за децата, а не администратори.  Съществено се облекчава и работата на директорите, които основно са натоварени с изготвянето на различни справки, графици и отчети. За учебната 2018/2019 г. чрез платформата Shkolo.bg са генерирани над 40 000 справки. По думите на директори, които вече работят с платформата, дигитализацията на тези процеси им е спестила близо 1/3 от работата.  Чрез Shkolo.bg се трансформира съществено моделът на традиционните родителски срещи и телефонните обаждания от учители, тъй като родителите вече няма да чакат подобни събития, а могат да следят пряко какво се случва с детето им в училище. Те имат възможност да получават мейли и известия директно в телефоните си за оценки, поведение и евентуални отсъствия на децата си, да следят предстоящи събития и извънкласни дейности. За учебната 2018/2019 г. през платформата са изпратени над 73 милиона такива известия. По данни от училищата, използващи услугите на Shkolo.bg, отсъствията на учениците са намалели между 10 и 20%. Анкета на Shkolo.bg от април 2019 г. сред 191 директори и системни администратори в училища, използващи електронни дневници, показва, че 83% от тях смятат, че платформата е намалила административната тежест за учителите и ръководството. 88% отговарят, че благодарение на Shkolo.bg се е подобрила комуникацията между училището и родителите. Допълнителни модули на платформата позволяват учители и ученици свободно да обменят и да оценяват дигитално учебно съдържание (тестове, есета, презентации, проекти и т. н.). Също така могат да се създават, обменят, оценяват и проследяват различни домашни работи, тестове и упражнения.  Всички данни (оценки, отсъствия и т.н.) се пазят в продължение на 5 години, като по всяко време в тях могат да се правят справки и да се извлече съответната статистика. Общият брой на училищата, които вече ползват предимствата на платформата Shkolo.bg, е над 1000 от общо 2400 в страната. Създателите на платформата предлагат специално обучение за учителите и директорите за работа с модулите, както и допълнителни консултации и мониторинг на развитието.", "date": "2019.08.29", "title": "България е сред водещите страни в дигитализацията на училищата"}
{"url": "https://clubz.bg/87180-eksperti_predlagat_kak_da_byde_razblokirana_sdelkata_za_brekzit", "text": "Екип от експерти, включващ бивш високопоставен британски представител в Европейската комисия, разработи план да бъде заменено резервното решение за Северна Ирландия, което е главната пречка пред сделката за Брекзит, предаде \"Политико\". Te казват, че  планът вече е превлякъл \"значителен интерес\", пише европейското издание на американската платформа. Предложението, подготвено от Джонатан Фол, който беше последователно шеф на няколко генерални дирекции в Комисията и последно - ръководител на специална целева група по Брекзит, и от учените Йозеф Вайлер и Даниел Сарименто \"запазна едновременно целостта както на единния пазар на ЕС и на територията на Обединеното кралство\", \"не изисква Ирландия да бъде третирана различно от останалия ЕС или Северна Ирландия да бъде третирана различно от Великобритания\" и \"не обвързва Обединеното кралство с митническия съюз на ЕС, позволявайки така то да следва своя търговска политика\", е казал екипът пред \"Политико\". Главният принцип е, че Обединеното кралство и ЕС са свободни да имат различни регулаторни системи и митнически режими, но Обединеното кралство и Ирландия ще обявят за престъпление да се изнасят стоки през ирландската граница, които нарушават регулациите от другата й страна. За да се избегнат митнически проверки на границата, предложението предвижда мрежа от \"Европейски търговски центрове\" в Обединеното кралство и в Ирландия. Те ще бъдат далече от границата и в тях ще се обработват и обмитяват всички стоки предназначени за ЕС или за Обединеното кралство, респективно - за Северна Ирландия, преди те да напуснат британската или ирландската територия. Групата разработи плана в отговор на нарастващата вероятност от Брекзит без сделка. Министър-председателят Борис Джонсън се зарече да извади Обединеното кралство от ЕС със или без сделка до 31 октомври т.г. \"Даунинг стрийт\" 10 знае за плана, но той не е бил предлаган пряко на британския премиер, пише \"Политико\". Фол очаква въпреки това той да предизвика дискусии с приближаването на Брекзит. Междувременно, решението на Джонсън да замрази работата на парламента до 14 октомври предизвика масови протести и отрицателни реакции. Петиция против одобрената от кралицата мярка, която започна вчера, събра 1 милиона подписа. Лидерът на радикалите брекзитъри в парламента, консерваторът Джейкъб Рийс-Мог защити решението на премиера. Той каза на критиците му, че ако то не им допада \"да променят правителството или закона\", отбелязвайки, че те могата да направят нито едно от двете.", "date": "2019.08.29", "title": "Експерти предлагат как да бъде разблокирана сделката за Брекзит"}
{"url": "https://clubz.bg/87171-iran_sasht_trqbva_da_spazvat_qdrenoto_sporazumenie", "text": "Иранският министър на външните работи Мохамад Джавад Зариф заяви днес, че САЩ трябва да спазват ядреното споразумение от 2015 г. и да престанат да упражняват   над иранския народ, ако Вашингтон иска да преговаря с Техеран, предаде Ройтерс, цитирана от БТА. Иран обвини САЩ в икономически тероризъм САЩ се оттеглиха от иранското ядрено споразумение през миналата година и възобновиха санкциите си срещу Иран. Зариф заяви още, че не иска среща заради самата среща. Тази седмица американският президент Доналд Тръмп заяви, че ще се срещне с иранския си колега Хасан Рохани при подходящи обстоятелства, за да прекратят спора около споразумението от 2015 г. и че се водят преговори как някои страни биха могли да отворят кредитни линии за поддържане на иранската икономика. Може ли да бъде спасено ядреното споразумение с Иран Рохани е казвал, че Иран ще преговаря със САЩ само ако всички санкции бъдат отменени. Зариф заяви също, че Иран ще ускори съдебната процедура срещу задържания в Ормузкия проток британски петролен танкер. Британският танкер беше задържан на 19 юли - две седмици след като Великобритания задържа за известно време ирански танкер край Гибралтар. Япония отрече медийно твърдение, че иранският външен министър се е обявил против евентуалното ѝ участие във водена от САЩ мисия за морска сигурност в Ормузкия проток, предаде ДПА. Япония пред тежък избор - САЩ или Иран По-рано агенция \"Киодо\", цитирайки неназован източник, съобщи, че Зариф е казал на японския премиер Шиндзо Абе, че присъствието на чуждестранни военни сили в района няма да подобри сигурността в Ормузкия проток и вместо това може да постави в опасност стабилността в Близкия изток. Абе и Зариф се срещнаха вчера в Йокохама по време на двудневната визита на иранския външен министър в Япония. Иран увери Япония: Не искаме повишено напрежение Японският правителствен говорител Йошихиде Суга отрече медийното твърдение и заяви, че на тази среща не е била обсъждана мисията за морска сигурност. Може ли да бъде спасено ядреното споразумение с Иран Япония пред тежък избор - САЩ или Иран Иран увери Япония: Не искаме повишено напрежение", "date": "2019.08.29", "title": "Иран: САЩ трябва да спазват ядреното споразумение"}
{"url": "https://clubz.bg/87149-pojarite_mogat_da_prevyrnat_amazoniq_v_savana", "text": "\n\tПожарите в бразилска Амазония предизвикаха международно възмущение относно опазването на най-голямата тропическа гора в света. Следва справка за ролята, която Амазония играе за регулирането на световния климат. Не. Въпреки общоприетото схващане, че Амазония произвежда 20 на сто от кислорода в света, климатолози казват, че това число е невярно и че в случая кислородните запаси не са изложени на риск. Това е така, защото горите, включително тези в Амазония, поглъщат приблизително същото количество кислород, което произвеждат. Растенията наистина произвеждат кислород чрез фотосинтеза, но те го и поглъщат, за да растат, подобно на животните и микробите.  \n\tТова обаче не означава, че пожарите не са проблем за планетата. Амазония е ключов абсорбатор на въглерод и въглероден диоксид - парниковия газ, получаван при горенето на изкопаеми горива като петрол и въглища. Дъждовните гори в Амазония често са наричани \"белите дробове на планетата\", но това може би не е най-точната аналогия за ролята на тези гори.  \n\tКарлос Нобре, климатолог от Университета на Сао Пауло, казва, че е по-добре ролята на Амазония да бъде описвана като отточна тръба, която поема от атмосферата въглеродния двуокис, който задържа топлината. Понастоящем планетата емитира годишно около 40 милиарда тона CO  в атмосферата. Амазония абсорбира два милиона тона въглероден диоксид (или 5 на сто от годишната емисия), което я прави жизненоважен компонент за предотвратяване на климатичните промени. Пожарите в Амазония означават не само изчезване на гора, поглъщаща въглерод, но самите пламъци изпускат всекидневно милиони тонове въглерод. Нобре казва, че се доближаваме до \"повратната точка\", след която гъстата джунгла ще се превърне в тропическа савана.  \n\tДъждовните гори рециклират своята влага, за да създадат част от дъждовете в региона, така че обезлесяването ще доведе до по-редки дъждове и последващ сух сезон. Нобре е изчислил, че ако бъдат унищожени между 20 и 25 на сто от горите, сухият сезон ще се разпростре дотам, така че това вече няма да бъде гора, а савана.  Сегашните пожари в Амазония не са се самовъзпламенили. Те са човешко дело и в повечето случаи са запалени незаконно от земевладелци, които разчистват гори, за да отглеждат добитък и растителни култури.  \n\tОбезлесяването на Амазония е дълъг и бавен процес. Хората разчистват земята, като подрязват растителността през дъждовния сезон, оставят дърветата да изсъхнат и ги изгарят през сухия сезон. Пълното разчистване на гъста гора за земеделска употреба може да отнеме няколко години на сеч и горене.  Президентът Жаир Болсонаро е намалил правомощията и автономията на агенциите за горска защита, за които казва, че пречат при издаването на разрешителни за разработването на земя, и ги обвинява, че \"глобяват предприятията\". БТА", "date": "2019.08.29", "title": "Пожарите могат да превърнат Амазония в савана"}
{"url": "https://clubz.bg/87163-golemiqt_den_na_ludogorec", "text": "Тази вечер ще разберем дали България отново ще има представител в групите на Лига Европа. \"Лудогорец\" играе реванш от решителния плейоф срещу словенския \"Марибор\". Първият двубой в Разград завърши 0:0. Това означава, че равенство с голове ще стигне на \"орлите\" да играят европейски футбол поне до края на годината. Само загуба - с какъвто и да е резултат (или дузпи след 0:0 за 120 минути), ще ги остави с празни ръце. \"Лудогорец\" не успя да се справи с бетона на \"Марибор\" Голямата промяна спрямо предишните двубои в турнирите това лято е, че \"Лудогорец\" има нов треньор - Станислав Генчев, който временно пое поста на мястото на уволнения в неделя Стойчо Стоев. \"Лудогорец\" уволни Стойчо Стоев На пресконференцията снощи в Марибор Генчев заяви, че мечта за всеки български треньор е да е начело на \"Лудогорец\" и че се чувства готов за предизвикателството. Тимът му излиза за победа, няма да си прави тънки сметки. Двубоят е от 21:15 часа.  \"Лудогорец\" уволни Стойчо Стоев", "date": "2019.08.29", "title": "Големият ден на \"Лудогорец\""}
{"url": "https://clubz.bg/87166-svinevyd_poiska_premieryt_borisov_da_spre_evtanizaciqta_na_praseta_v_golqmo_vranovo", "text": "От свинекомплекса в Голямо Враново поискаха диагнозата за африканска чума да бъдепроменена и останалите около 18 хиляди прасета да не се евтаназират. Оттам предлагат поднадзор да се реализира месото им. Изпълнителният директор на свинефермата Вихрен Димитров обяви, че ще поиска дори намесата на премиера Бойко Борисов за отмяна на диагнозата в неговото стопанство, защото повече от месец там не били открити болни прасета.  Още 28 млн. лв. отиват за борба с чумата по свинете До момента там са евтаназирани 13 хиляди животни, а положителни проби са получени на 26 юли.  БАБХ ударно отпуска милиони левове в хаотична борба с африканската чума Според земеделския министър Десислава Танева обаче правилата важат за всички. В студиото на бТВ тя заяви, че българските институции са писали и писма до европейските власти дали може да се приложи изключение – получихме отрицателно становище – не може да се приложи дерогация. Тя обясни, че когато е дошло нареждането за евтаназия на животните в засегнатите райони, са взети становища от ЕК за всички действия, които се прилагат във връзка с мерките за ликвидиране на болестта. Според нея отрицателните проби сега в Голямо Враново не означават, че инфекцията няма да се появи отново, понеже заболяването е с бавен процес, а дезинфекцията на свинекомплекса трябва да се извърши докрай, за да не се появи отново африканската чума.  Свободна Европа: Има ли връзка Борисов с \"войната за трупове\" на БАБХ? У нас имаше общо 33 огнища на чума. За последните две седмици няма нови случаи. \n\t  БАБХ ударно отпуска милиони левове в хаотична борба с африканската чума Свободна Европа: Има ли връзка Борисов с \"войната за трупове\" на БАБХ?", "date": "2019.08.29", "title": "Свиневъд поиска премиерът Борисов да спре евтанизацията на прасета в Голямо Враново"}
{"url": "https://clubz.bg/87170-rumen_petkov_uvolnenie_za_shefa_na_zatvora_na_kujovich_tozi_arhimed_na_zatvornicheskiq_trud", "text": "Случаят с Будимир Куйович показва сериозен проблем с правилата в затворите и възможностите, които осъдените получават за трудолюбието си. Това заяви лидерът на АБВ Румен Петков пред Нова тв. Петков е бивш вътрешен министър и в качеството си на такъв коментира случая отпреди ден, когато излежаващият присъда за наркоразпространение черногорец бе хванат на магистралата с фалшива шофьорска книжка - в деня, в който е излязъл в отпуск от ткритото затворническо общежитие в Казичене. Според него това говорене на Трайков за Куйович е \"грубо погазване на усещането за справедливост, и то с участието на държавата\". Според него премиерът би трябвало да уволни Трайков още днес.  Наркобосът Куйович хванат да шофира с фалшива книжка по \"Тракия\" Преди повече от 10 години името на черногореца разтърси МВР. Имаше съмнения за чадър над неговата наркомрежа. Стигна се до оставки на полицейски шефове. Докато течаха делата на Куйович, той обвини тогавашния вътрешен министър Румен Петков, че е вземал пари от него. След това Петков подаде оставка като член на кабинета на Сергей Станишев. Към днешна дата ексминистърът определя тези обвинения като \"нелеп опит за самозащита\". И настоява за разсекретяване на делото във Варна, на доклада на ДАНС, изготвен по онова време, както и на предоставените от МВР доказателства по случая \"Куйович\".", "date": "2019.08.29", "title": "Румен Петков: Уволнение за шефа на затвора на Куйович, този Архимед на затворническия труд"}
{"url": "https://clubz.bg/87168-djokovich_preodolq_kontuziq_i_e_v_tretiq_kryg_na_us_open", "text": "Новак Джокович поуплаши феновете си по време на мача от втория кръг на US Open срещу аржентинеца Хуан Игнасио Лондеро. Сърбинът спечели с 6:4, 7:6(3), 6:1, но три пъти му беше оказвана помощ от рехабилитатор заради травма в рамото. Той добави, че се надява в почивния ден контузията да отшуми. Следващият му съперик ще е неговият сънародник Душан Лайович или американецът Денис Кудла. Четири звезди паднаха още на старта на US Open Джокович беше пробит няколко пъти от Лондеро, който поведе с 3:0 във втория сет, но независимо от всичко по-високата класа и опит помогнаха на Ноле. Той се изравни по брой победи Пийт Сампрас - по 71 на US Open. Роджър Федерер отново даде първия сет, както и в откриващия кръг, но след това направи обрат - 3:6, 6:2, 6:3, 6:4. Маестрото чака Даниел Еванс или Люка Пуй. Григор продължава напред без игра, контузия спря Чорич Както е известно Григор Димитров се класира без игра за третия кръг заради контузия на Борна Чорич. Григор продължава напред без игра, контузия спря Чорич", "date": "2019.08.29", "title": "Джокович преодоля контузия и е в третия кръг на US Open"}
{"url": "https://clubz.bg/87175-italianskiqt_premier_v_ostavka_shte_systavq_nov_kabinet_video", "text": "Италианският премиер в оставка Джузепе Конте ще направи опит да състави ново правителство, след като получи днес мандат да стори това от президента Серджо Матарела, предадоха италианските медии.     Конте подаде оставка на 20 август, след като бившият му вицепремиер и вътрешен министър Матео Салвини, лидер на крайнодясната \"Лига\", развали коалицията с антиелитисткото движение \"Пет звезди\", водено от другия вицепремиер Луиджи ди Майо. Италия влиза в правителствена криза Салвини, който е най-популярният политически лидер в сондажите на Ботуша, се надяваше да предизвика и да спечели предсрочни избори, ставайки премиер. Салвини изпратен в опозиция... засега \"Пет звезди\" обаче влезе в преговори с опозиционната Демократическа партия (социалдемократи - б.р.) и въпреки големите им различия успята да се споразумеят за общ кабинет начело пак с Конте. Анализаторите предричат кратък живот на новото правителство, ако то изобщо стигне до одобрение от двете камари на парламента. Италианските медии подчертават, че Конте е приел мандата \"с резерва\". Постовете в него още не са разпределени, а \"Пет звезди\", което взема решенията си след допитвания до членовете си в интернет, заяви, че ще поиска по същия начин тяхното одобрение за участието си в новата коалиция.  \n\t Конте, неизвестен в миналото безпартиен адвокат и професор по право, има време до понеделник да реши споровете около министерските постове, след което да се яви отново в президентския дворец Куиринале със списъка на кабинета си, пише \"Стампа\". Италия, третата икономика в еврозоната, има проблем с анемичен икономически растеж и второто по големина съотношение на публичния дълг към БВП след гръцкото (132%). Популистки партии спечелиха изборите през март 2018 г. и оттогава нестабилността и сблъсъците им с ЕС на няколко пъти предизвикваха тревога на международните финансови пазари. При отварянето им вчера спредът (рисковата премия) между италианските и служещите за референтни германски облигации падна до 172 точки от 176 при затварянето вчера, а доходността (лихвата по италианските облигации) беше 1,013%. Салвини коментира, че не е очаквал \"Пет звезди\" и Демократическата партия да се споразумеят. Салвини изпратен в опозиция... засега", "date": "2019.08.29", "title": "Италианският премиер в оставка ще съставя нов кабинет (ВИДЕО)"}
{"url": "https://clubz.bg/87132-borbata_za_beliq_dom_minava_prez_stomaha_video", "text": "Усилената кампания преди първичните избори в САЩ тече и десетимата кандидат-президенти, които успяха да се класират за третата порция дебати в средата на септември, кръстосват страната и общуват с избиратели на митинги. Демократите в САЩ се изпохапаха като пирани – част 1 (ВИДЕО) Не по-маловажно е присъствието на потенциалните лидери на свободния свят в социалните мрежи. Не бива да забравяме, че в случая говорим за кандидат-президенти на Демократическата партия, която традиционно се бори за подкрепата на по-млад електорат. Демократите в САЩ се изпохапаха като пирани - част 2 (ВИДЕО) Профилът в Twitter Behind 2020 (\"Зад 2020\") предлага уникален погглед над стратегиите, които кандидатите за временни жители на Белия дом упражняват, за да спечелят одобрението на избирателите. \"Поглед\" в случая е правилната дума, защото става въпрос за кратки видеа, които се опитват да наложат определено впечатление за характера на главния персонаж. Политиките и програмните им предложения са подходящи за друг медиум. В богатия набор от клипчета и снимки почти изцяло отсъства фаворитът в надпреварата Джо Байдън. Джо Байдън - бъдещ президент или книжен тигър Това може би се дължи на обвиненията срещу бившия вицепрезидент за неприлично поведение - странните му раменни масажи и отърквания с няколко жени, които впоследствие споделиха, че са се почувствали омерзени. Две жени обвиняват Байдън: в отъркване на носове, подушване на коса и целувка по косата Екипът на Байдън явно е решил да спести \"лични\" клипчета с участието на сенатора на Делауер и разчита на доброто впечатление от двойния му мандат като вицепрезидент при Обама и разпознаваемото му име. Останалите кандидати не могат да си позволят този лукс. Бившият член на Камарата на представителите на Тексас Бето Орурк залага на стереотипа за американски мъж, който обича две неща в живота - свободата и хамбургерите. За друго име на \"свободата\" може да се приеме \"независимостта\". Иначе казано, \"независимостта\" да си свършиш належащата работа сам, без да разчиташ на чужда помощ, и да не се страхуваш да се \"изцапаш\". Във видео от 11 август се вижда как Орурк сменя гумата на кола.      На 23 август пък е заснет да пържи месо, което след това слага върху питки за хамбургери. Това едва ли ще помогне в борбата за вота на веганите, но не вярвам този факт да му развали съня.     На 8 юни Орурк също участва в 5-километрово бягане на фестивал по случай \"Прайд\" в Айова.   Бившият конгресмен завърши трети във възрастовата си група (на 46 години е). Той оповести по недвусмислен начин подкрепата си за ЛГБТ обществото и отправи косвено предизвикателство срещу противниците си.  На английски изразът \"кандидатирам се за президент\" се означава с running for president (на български буквално - \"бягам за президент\"). Много символично предвид факта, че в Айова се провежда първият вот на първичните избори. Сенаторът на Ню Джърси Кори Букър залага на по-изчистен и прилежен имидж и маниери на поведение, чрез които много напомня на Барак Обама. Във видео, публикувано на 28 юли (три дни преди да излезе на сцената за вторите дебати), бившият кмет на Нюарк обявява, че  , а за   посочва, че обича да похапва      В друго видео той е заснет как похапва броколи. Показателно е, че на скрийншот се вижда, че   са зеленчуците, докато повечето от останалите кандидати са посочили вредна храна - пържени картофи (Харис), уиски (Джилибранд) или чипс с гуакамоле (Уорън).    \n\tБукър също публикува видеа от колата си \"ала Бойко Борисов\". В едно от тях благодари на свой избирател, който е изработил Pez диспенсъри с неговия образ.   Той също се заснема (отново като българския премиер) как води простодушни разговори с други участници на движението или минувачи.     Американецът обаче отсъпва на нашенеца по много важен показател - единият измежду двамата си е вадил хляба като шофьор. В повечето случаи Букър не стои зад волана. „Генерация Z“ – с подкрепата на „Америка за България“ Демократите в САЩ се изпохапаха като пирани - част 2 (ВИДЕО) Джо Байдън - бъдещ президент или книжен тигър Две жени обвиняват Байдън: в отъркване на носове, подушване на коса и целувка по косата „Генерация Z“ – с подкрепата на „Америка за България“", "date": "2019.08.29", "title": "Борбата за Белия дом минава през стомаха (ВИДЕО)"}
{"url": "https://clubz.bg/87169-salvini_izpraten_v_opoziciq_zasega", "text": "Движение \"Пет звезди\" и Демократическата партия се съгласиха да сформират ново правителство, като по този начин ще изпратят отговорника за политическата криза в Италия Матео Салвини в опозиция, съобщи Асошиейтед прес. Лидерът на \"Движение\" Луиджи ди Майо сподели, че е уведомил италианския президент Серджо Матарела, че Джузепе Конте е изборът на двете групи за бъдещ министър-председател. Все още не е договорено разпределението на ключовите министерства и обща управленска програма.  Дори ако се стигне до окончателно споразумение, движение \"Пет звезди\" обяви във вторник, че ще го подложи на гласуване в интернет сред своите членове, а много от поддръжниците на партията са враждебно настроени към демократите. Доскорошният премиер си подаде оставката през миналата седмица, след като Салвини оттегли подкрепата си за правителството.  Започнаха преговорите за ново правителство в Италия Целта на лидера на \"Лига\" бе да предизвика предсрочни избори, които партията му щеше да спечели - на евроизборите тя си осигури 34 процента от вота на избирателите. Сега Матарела трябва да прецени дали Конте е в състояние да ръководи коалиционното правителство. Ако не е доволен, той може да свика предсрочни избори. Ако я одобри, номинацията на премиера ще бъде гласувана от двете камари на италианския премиер. В четвъртък сутринта Конте ще гостува на Матарела в президентския дворец. Салвини осъди коалицията между популистите и демократите, като обяви, че  Лидерът на демократите в Италия: Оптимист съм за коалиция с \"Пет звезди\" Според бившия вицепремиер и мнозина политически анализатори новото правителство ще има кратък живот. Салвини предрече, че парламентарните избори ще се проведат   и че крайният резултат ще е триумфът на \"Лигата\". Първоначално демократите възроптаха срещу номинацията на Конте - те настояваха за назначаването на ново лице на поста. В крайна сметка бяха принудени да отстъпят. Лидерът на Демократическата партия Никола Дзингарети заяви пред репортери, че тъй като \"Движение\" е най-голямата група в парламента, демократите ще подкрепят избора им. Първоначално Дзингарети подкрепяше идеята да се проведат предсрочни избори, тъй като той е против съвместното управление с \"Пет звезди\". Фракцията на бившия премиер Матео Ренци в Демократическата партия обаче изглежда е надделяла. Последен шанс за коалиция в Италия Не се знае по какъв начин проевропейските демократи ще управляват съвместно с \"Движение\", което е против въздействието на ЕС над националните политики. Демократическата партия остро критикуваше антиимигрантските реторики и действия на правителството на Конте, ръководени от Салвини. Лидерът на демократите в Италия: Оптимист съм за коалиция с \"Пет звезди\" Последен шанс за коалиция в Италия", "date": "2019.08.29", "title": "Салвини изпратен в опозиция... засега"}
{"url": "https://clubz.bg/87158-nad_1_mln_dushi_se_vklyuchiha_v_peticiq_sreshtu_plana_na_djonsyn_za_razpuskane_na_parlamenta", "text": "Откритата вчера онлайн петицията срещу решението на британския премиер да преустанови работата на парламента към тази сутрин вече е събрала 1,1 милиона подписи, предаде Франс прес. В Обединеното кралство всяка петиция, подписана от 100 000 души, трябва да доведе до дебати в парамента по въпроса.  Недоволните от хода на Борис Джонсън, който ще улесни Брекзит без сделка, определят решението му да блокира на практика за известно време парламентаристите \"държавен преврат\".  Джонсън поиска кралицата да прекрати сесията на парламента (ВИДЕО) Хиляди хора се събраха на протестни демонстрации вчера вечерта в Лондон, Манчестър, Единбург и други големи градове на Обединеното кралство. Стотици се събраха пред парламента в Лондон, скандирайки \"Спрете държавния преврат!\" и развявайки знамето на Европейския съюз.  Борисов обещал на Борис Джонсън да работи за \"Брекзит\" със сделка В началото на годината петиция за отмяна на Брекзит събра рекордните 6,1 милиона подписа и беше обсъдена в парламента, но това не забави подготовката за излизане на Великобритания от ЕС.  БТА Борисов обещал на Борис Джонсън да работи за \"Брекзит\" със сделка", "date": "2019.08.29", "title": "Над 1 млн. души се включиха в петиция срещу плана на Джонсън за разпускане на парламента "}
{"url": "https://clubz.bg/87162-zaradi_techa_na_danni_nap_shte_byde_globena_s_51_mln_lv", "text": "Националната агенция за приходите (НАП) ще бъде глобена с 5, 1 млн. лв. заради пробива в информационните й регистри и теча на данни, от който пострадаха над 5 милиона българи. Сумата беше съобщена от председателя на Комисията за защита на личните данни (КЗЛД) Венцислав Караджов. По думите му НАП има свое ръководство и трябва да реши как ще плати глобата и дали ще обжалва. Той обясни, че няма как комисията да търси отговорност от лицата в НАП, които не са успели да защитят чувствителната информация. Според него след този публичен скандал нещата ще се променят. Той прогнозира, че ако НАП реши да обжалва глобата, процедурата ще продължи в рамките на година. „Не мога да предрека какво ще бъде решението. 80-90% от решенията на комисията се потвърждават от съда“, добави той.  Служителите на НАП могат да останат без бонуси заради теча През миналата седмица финансовият министър Владислав Горанов съобщи, че каквато и да е глобата, тя няма да се отрази на заплащането на служителите на приходната агенция.  Председателят на КЗЛД разказа и за наложената глоба на ДСК от 1 млн. лв. заради друг теч на данни, от които са били засегнати 33 хиляди клиенти на банката. Пробивът е станал през май тази година. Той обясни, че данните засягат процедури за отпускане на кредити. В хардисковете е имало информация за предишни собственици на имоти, адреси, ЕГН, имена на искателя на кредита, къде живее, съпруга, деца, доходи, банкови сметки – всичко, което е необходимо за отпускане на кредита, уточни Караджов. ДСК отнася 1 млн. лв. глоба за неопазени лични данни Според него хората, които са пострадали от теча, няма защо да се притесняват, че някой може от тяхно име да изтегли кредит. ДСК отнася 1 млн. лв. глоба за неопазени лични данни", "date": "2019.08.29", "title": "Заради теча на данни НАП ще бъде глобена с 5,1 млн. лв. "}
{"url": "https://clubz.bg/87159-turizmyt_tyrsi_rabotna_ryka", "text": "Тази зима ще има работни места в туризма по курортите, въпреки очакванията отново да чуваме шлагера за недостиг на кадри, коментира за БТА директорът на Института за анализи и оценки в туризма Румен Драганов. Според него предстоящият сезон ще приключи успешно - с точните кадри на точните места. През зимата заетите в туризма са 120 000, а през лятото - 320 000, допълни експертът. Проблемите с намиране на кадри са по-малко през зимния период, защото има миграция на заети в морските курорти българи към зимните. Все по-добри стават и социалните пакети към заплащането на работещите в туризма по курортите. Предлагат се допълнителни услуги - настаняване, транспорт, детски градини и възможности за кариерно израстване, допълни Драганов.  По думите му по-малко се очаква тази зима да са заетите от трети страни спрямо лятото, защото по-голямата част от работещите от Украйна, Молдова и други страни са ученици. Палитрата на държавите, от които внасяме работна сила, се разнообразява съобразно предлаганата от хотелите и ресторантите кухня и затова в България вече работят и специалисти от държави като Япония, Тайланд. Според Румен Драганов през зимата все пак ще има известен недостиг на кадри със специални умения, с добра квалификация и мотивация за работа.  Туризъм в ремонт: властта пак пипа закона - за трети път през 2019 г. Той припомни, че средната заплата в туризма според статистиката е над 1000 лева. Камериерките получават 600 - 800 лева, готвачите 1500 - 4500, а заплащането за изявените кулинари е над 6000 лева. Останалите професии са около средната заплата. От Агенцията по заетостта очакват известен дефицит на квалифицирани работници в сектора на ресторантьорството и хотелиерството Според коментар на Агенцията по заетостта за БТА тенденцията за известен дефицит на квалифицирани работници в сектора на ресторантьорството и хотелиерството по отношение на предлагането се очаква да се запази и през зимния сезон. Данните показват, че от началото на 2019 г. броят на регистрираните търсещи работа с доказана квалификация и опит в професии като помощник-готвач, камериер, барман, сервитьор не надхвърлят 20 000 средномесечно за цялата страна, като съотношението на средномесечния брой търсещи работа към средномесечния брой заявени работни места в този сектор от началото на годината е под 20 (т.е. за едно работно място се конкурират не повече от 20 души). За сравнение, през същия период на 2018 г. този показател е бил 19.  Работодателите са умерено позитивни в нагласите си да наемат персонал. Данните за заявените потребности за периода януари-юли 2019 г. показват лек ръст с 4.2 на сто спрямо същия период на 2018 г., но той е далеч под отбелязания такъв през предходните две години (11.3 на сто за 2018 г. спрямо 2017 г. и 26,2 на сто за 2017 г. спрямо 2016 г.). Бум в планинския туризъм. Въпреки, твърденията на Нено Димов  Една от най-дефицитните професии в сектор туризъм е готвач, констатират от Агенцията по заетостта. Средното заплащане за длъжност готвач по заявките за свободни работни места в бюрата по труда от началото на годината е 1420 лв. Работодателите изпитват затруднения при наемането и на салонни управители, екскурзоводи и администратори.  Държавата очаква нарастване броя на работници от трети държави през зимния сезон За зимен сезон 2019 г. Агенцията по заетостта е предоставила разрешения/регистрирала сезонна заетост на 623 граждани на трети държави, от тях 561 са чужденци за сезонна работа до 90 дни, а 62 са тези, получили решение на Агенцията по заетостта за сезонна заетост от 90 дни до 9 месеца. Заради засиления интерес и запитвания от работодателите към процедурите за сезонната заетост в сектор \"туризъм\", очакванията на Агенцията по заетостта са за нарастване броя на работници от трети държави през следващия сезон. Те са наети като камериерки, рецепционисти, сервитьори, бармани, готвачи, помощник готвачи, работници кухня и др. Агенцията по заетостта не води статистика за уговорените трудови възнаграждения на чуждите граждани, но те не трябва да са по-ниски от тези на българите на съответната позиция.  Работодателят е задължен да покрие за своя сметка транспортните разходи от мястото на произход на сезонния работник до работното му място в България и обратно, както и разходите за задължителните здравни застраховки и осигуряване на сезонния работник, напомнят от Агенцията. Тези разходи не се възстановяват от сезонния работник и не могат да се приспадат от неговото трудово възнаграждение, посочват още от Агенцията по заетостта.  На сезонния работник трябва да бъде осигурено и подходящо, отговарящо на всички изисквания за безопасност и здраве, жилище до изтичане на срока на договора. Жилището се предоставя от работодателя или се осигурява с неговото съдействие, като за ползването му сезонният работник сключва договор за наем. Наемната цена на жилището трябва да бъде съобразена с получаваното от сезонния работник възнаграждение, с качеството на жилището и не се приспада автоматично от възнаграждението му. Данните на Агенцията сочат, че за летния сезон на 2019 г. 9 579 чужденци - граждани на трети държави, са регистрирани за сезонна заетост до 90 дни в туризма. Предоставени са 435 разрешения за сезонна заетост от 90 дни до 9 месеца. 7849 са граждани на Украйна, 749 - на Молдова, 746 - на Киргизстан, 204 - на Република Северна Македония, 177 - на Русия, 137 - на Турция, 87 - на Беларус и др. Сезонните работници са наети като: камериерки, рецепционисти, сервитьори, бармани, готвачи, помощник готвачи, работници кухня и др.  За летния сезон на 2018 г. 7 405 граждани на трети държави са регистрирани в Агенцията за сезонна заетост до 90 дни в сектора. Предоставени са 117 разрешения за сезонна работа от 90 дни до 9 месеца. 6 107 са граждани на Украйна, 605 - на Молдова, 169 - на Киргизстан, 153 - на Македония, 130 - на Русия и др. Длъжностите са: камериерки, сервитьори, бармани, готвачи, работници кухня, миячи, администратори в хотел. Корпулентен депутатски туризъм. Или как #Кой може и да не е в парламента През септември и октомври Агенцията планира 16 трудови борси, от които две специализирани за сферата на туризма. От началото на годината е имало седем специализирани трудови борси в туризма, хотелиерството и ресторантьорството, в резултат на което е осигурена заетостта на 3170 души. В този период са се състояли още 83 общи трудови борси, на които също са участвали работодатели от туристическата сфера, които са заявили работни места и са наели безработни.  БТА Бум в планинския туризъм. Въпреки, твърденията на Нено Димов  Корпулентен депутатски туризъм. Или как #Кой може и да не е в парламента", "date": "2019.08.29", "title": "Туризмът търси работна ръка"}
{"url": "https://clubz.bg/87139-ds_s_armiq_ot_hotelieri_taksidjii_benzindjii_i_prodavachi_na_suveniri_po_moreto", "text": "Държавна сигурност се е опитвала да \"бори\" капиталистическите разузнавания сред западните туристи по Южното Черноморие не само със своите сили, но и с цяла армия от администратори по хотели, таксиметрови шофьори, работниците по бензиностанциите и автосервизите, та чак до продавачите на сувенири. Това разкрива документ от архивите на Държавна сигурност, който   публикува онлайн. Той представлява строго секретна справка относно: \"Работата с обществеността по линия на отделени I-во при Окръжно управление на МВР Бургас през 1965 г.\" От документа се разбира, че ДС е предала на партийни комитет в Слънчев бряг доклад за методите на \"капиталистическите разузнавания\", която е бил изнесен пред общо над 2000 служители и работници с \"голям интерес\". Всеки четвърти българин се интересува от темата \"Държавна сигурност\" ДС е провеждала беседи с гореизброените служители от хотелските администрации, със шофьорите на таксита, обслужващия персонал по бензиностанциите и автосервизите, както и с продавачите на сувенири. Така например четем, че  Така ДС е разбирала работата с обществеността, посочва в заключение авторът на материала - журналистът Христо Христов, който от години се занимава с темата с досиетата на бившите служби на репресивния апарат у нас.", "date": "2019.08.29", "title": "ДС с армия от хотелиери, таксиджии, бензинджии и продавачи на сувенири по морето"}
{"url": "https://clubz.bg/87160-prezidentyt_na_chili_poluchi_globa_za_nezakonna_postrojka", "text": "Съд в чилийския град Пукон задължи президента на страната Себастиан Пинера да плати глоба от 4,93 милиона чилийски песо (6,8 хиляди долара) за неспазване на законови разпоредби при изграждане на негова къща, предаде ТАСС, позовавайки се на радио \"Био био\". Градската администрация решила да съди президента, защото къщата му край езерото Кабургуа нямала акт за окончателно приемане на строителните работи.  Държавният глава е получил максималната глоба за това нарушение и вече я е платил. Съдът не прие обаче иска за разрушаване на сградата, като заяви, че такова решение не е в неговите компетенции. ", "date": "2019.08.29", "title": "Президентът на Чили получи глоба за незаконна постройка"}
{"url": "https://clubz.bg/87145-naj_krasivite_grozni_grafiti_%E2%80%93_vijte_koj_specheli_konkursa", "text": "Както и очаквахме конкурсът се оказа желано предизвикателство за нашите читатели и в редакцията пристигнаха десетки снимки. Компетентно жури от журналисти, водени от фоторедактора на Клуб Z Веселин Боришев, отся най-добрите от тях. В конкурса се включиха със свои снимки жители на София, Благоевград, Бургас, Варна, Перник, Пловдив и Стара Загора. Най-възрастният участник в надпреварата бе на 72 г., а най-младата претендентка едва на 14 г. Конкурс: снимайте най-ужасните графити около вас А ето и кои бяха отличените: След дълго обсъждане журито реши, че трябва да даде още една поощрителна награда. Честито на победителите – напишете ни адреса си на имейл office@clubz.bg или clubz@clubz.bg, за да ви изпратим наградите. Конкурс 2: снимайте най-красивите графити около вас Очаквайте утре и резултатите от конкурса ни за най-красиви графити. Конкурс 2: снимайте най-красивите графити около вас", "date": "2019.08.29", "title": "Най-красивите грозни графити – вижте кой спечели конкурса"}
{"url": "https://clubz.bg/87172-petima_ot_agenciqta_po_hranite_s_obvineniq_za_taksa_spokojstvie", "text": "Специализираната прокуратура привлече към наказателна отговорност петима служители на Областната дирекция по безопасност на храните в Бургас за участие в организирана престъпна група за искане и получаване на подкупи. Сред тях е и директорът на дирекцията д-р Георги Митев, на когото е повдигнато обвинение като ръководител на групата. Петимата бяха арестувани вчера при спецакция на ГДБОП в Бургас, Несебър и Поморие. На Митев е определена парична гаранция от 150 000 лева. Парични гаранции от по 75 000 лева са наложени останалите участници, съобщиха днес от държавното обвинение. Събраните документни доказателства сочат, че групата е действала от началото на 2016 г. В качеството си на държавни служители и с цел получаване на подкупи участниците системно извършвали фиктивни проверки на търговски обекти на територията на Бургаска област, както и спирали реални проверки, извършвани от други служители в Областната дирекция. Документирани са редица случаи на неизвършени и прекратени проверки в търговси обекти в Бургас, кк Слънчев бряг, Приморско, Созопол и Китен. В определени случаи директорът на ОДБХ-Бургас лично спирал текущи проверки, отивайки на място и оказвайки въздействие върху свои подчинени. БАБХ ударно отпуска милиони левове в хаотична борба с африканската чума Между 400 и 900 лева получавали участниците в групата от собственици на търговски обекти в Бургаско за изготвяне на задължителната за всеки обект \"Система за самоконтрол\". На търговците бил посочван конкретният човек, който да им изготви въпросната система. В случай че те я изготвяли сами, от ОДБХ им били издавани писмени предписания като при неизпълнение следвали санкции. За да избегнат глобите, собствениците на търговски обекти били принудени да приемат изготвянето на нова \"Система за самоконтрол\" от посоченото от групата лице. При извършените претърсвания в жилищата на обвинените и 4 служебни помещения са намерени и иззети пари в различни валути с равностойност около 25 000 лева (левове, евро и долари), документи, записки, мобилни телефони, компютри и други доказателства за престъпрана дейност на групата. Ръководството на Областната дирекция за безопасност на храните в Бургас седи зад една фирма, чиято дейност е основно сключване на договори с различни ресторанти и заведения, където има животински отпадъци, пък заяви тази сутрин зам. главният прокурор Иван Гешев в БНТ по повод вчерашните арести в БАБХ. ГДБОП нахлу в агенцията по храните в Бургас Според зам. главния прокурор има още едно направление, по което действат служителите и ръководството на Областната дирекция по безопасност на храните в Бургас: Според него тази акция към момента няма общо с провелата се преди около месец проверка за незаконното загробване на домашни прасета, засегнати от африканска чума. Очаква се днес обвинението да съобщи подробности по акцията от вчера. ГДБОП нахлу в агенцията по храните в Бургас", "date": "2019.08.29", "title": "Петима от агенцията по храните с обвинения за \"такса спокойствие\""}
{"url": "https://clubz.bg/87164-vijte_urnite_za_jrebiq_za_grupite_na_shampionskata_liga", "text": "Тази вечер от 19 часа ще се теглия жребият за групите на Шампионската лига, след като снощи станаха ясни и последните участници. По-долу можете да видите урните за процедурата, която ще бъде дирижирана. Три отбора от Балканите в групите на Шампионската лига Първите мачове са на 17-18 септември. Снощи \"Аякс\" победи с 2:0 \"Апоел\" (Никозия) - 0:0 в първия мач. \"Славия\" (Прага) за втори път спечели с 1:0 срещу ЧФР \"Клуж\", а \"Брюж\" довърши австрийския ЛАКС (Линц) - 2:1 и 1:0. Отборите от една държава ще бъдат разминавани.", "date": "2019.08.29", "title": "Вижте урните за жребия за групите на Шампионската лига"}
{"url": "https://clubz.bg/87165-pri_brekzit_bez_sdelka_90_dni_prestoj_na_ostrova_bez_viza_za_evropejci", "text": "При \"Брекзит\" без сделка Обединеното кралство и ЕС са постигнали споразумение, че за краткосрочни посещения на Острова - до 90 дни - няма да се изисква виза от гражданите на съюза. Това обясни пред бТВ посланичката на Великобритания в България Ема Хопкинс. Има нова схема за регистриране на европейските граждани, които живеят на Острова, за да могат те да уредят своя статут. Уседналите българи във Великобритания ще запазят правата си след \"Брекзит\"  По думите й пресата „раздухва страхове”, говори за недостиг на лекарства или че ще има необходимост от визи. Това обаче не е вярно, защото Обединеното кралство много сериозно се подготвя за излизане от ЕС без сделка. Правителствени документи: недостиг на храни, горива и лекарства при \"Брекзит\" без сделка Тя подчерта, че настоящото правителство с премиер Борис Джонсън ясно е заявило, че при всички положения Великобритания напуска ЕС на 31 октомври.  ЕК: Британия трябва да си плати сметките в ЕС и при  Брекзит без сделка След което обясни и кое е нещото в постигнатото от Тереза Мей споразумение, което според новото правителство трябва да се промени:  Кралицата разпуска британския парламент до 14 октомври Хопкинс обясни, че е обичайна конституционна процедура кралицата да спре временно дейността на парламента. През последните 60 години тя често е одобрявала подобно нещо и не става въпрос за позиция на кралицата относно \"Брекзит\". Правителствени документи: недостиг на храни, горива и лекарства при \"Брекзит\" без сделка ЕК: Британия трябва да си плати сметките в ЕС и при  Брекзит без сделка Кралицата разпуска британския парламент до 14 октомври", "date": "2019.08.29", "title": "При \"Брекзит\" без сделка: 90 дни престой на Острова без виза за европейци"}
