{"url": "http://clubz.bg/79752-koj_porqza_yunker_ne_e_mej", "text": "На лявата му буза бе залепен лейкопласт. Разбра се, че Юнкер се е порязал сутринта, докато се е бръснал. Юнкер не изключва забавяне на „Брекзит“ Преди разговорите си с Мей той допълни, че не очаква пробив по въпроса за отстъпките, които тя идва да иска за „Брекзит“. С тази задача я натовариха британските депутати, които отхвърлиха нейния план.", "date": "2019.02.20", "title": "Кой поряза Юнкер? Не е Мей"}
{"url": "http://clubz.bg/79750-kak_holivud_%E2%80%9Eokrade%E2%80%9C_ruskata_fantastika", "text": "Съвсем пресният случай с чеченския писател Руслан Закриев, който твърди, че сюжетът на „Аватар“ е откраднат от негов роман и иска да осъди американския режисьор Джеймс Камерън, е повод да си припомним, че такива обвинения от страна на руски културни дейци и организации се са случвали и преди. Вероятно най-фрапиращата анти-холивудска кампания в Русия е от 2010-а – година след излизането на „Аватар“. Тогава обществената организация „Комунисти от Петербург и Ленинградска област“   поиска създателят на филма Джеймс Камерън да бъде арестуван и го нарече   в изявление, публикувано в официалния сайт на организацията. По думите на секретаря на Волховския РК на КПЛО Екатерина Перова,  Впрочем, през 2010 г. Борис Стругацки бе жив и категорично отрече да е обвинявал или да смята да обвини Камерън в плагиатство – още повече, че не е гледал „Аватар“. Борис Стругацки обяви всичко изписано „от негово име“ по този повод в медиите за  . Но петербургските комунисти настояват, че  Те подлагат на рязка критика не само режисьора, но и някои от изпълнителите на главните роли. Според Любов Калашницина, секретар на Кировския областен РК на КПЛО, актрисата Сигърни Уивър е  През май 2008 г. същата политическа организация, специализирала се в кинокритиката, произнесе моралната си присъда и над филма „Индиана Джоунс и Кристалния череп“. А през 2009 г. КПЛО протестира срещу показването на цветна версия на телевизионния сериал „17 мига от пролетта“, с обвинения в опит за фалшификация на историята. Появи се и протестно „Движение против оцветяването и деформациите на съветското кино“.", "date": "2019.02.20", "title": "Как Холивуд „окраде“ руската фантастика"}
{"url": "http://clubz.bg/79748-viktoriq_behar_shte_oglavi_strategicheskoto_razvitie_v_nova_tv", "text": "Виктория Бехар ще отговаря за специалните проекти, медийно съдържание и дигитални трансформации в Нова телевизия. Тя ще оглави отдела за \"Стратегическо развитие\" на новините и актуалните предавания на телевизията. Съобщението за назначението ѝ идва в момент, в който усилено се говори за финализиране на сделката за Нова тв, като се очаква тя да бъде купена от бизнесмена Кирил Домусчиев. Към момента и продавачът - шведската MTG, и Домусчиев отказват да коментират темата. MTG не коментира продала ли е Нова тв на Домусчиев. Засега Отиването на Бехар в телевизията обаче едва ли е свързано с промените в собствеността. Главен изпълнителен продуцент на новините на Нова остава Даниел Чипев, а генерален директор „Информация“ и член на мениджърския съвет е Вяра Анкова. Кирил Домусчиев финализира сделката за Нова тв Дългогодишен журналист, продуцент и пиар, Виктория Бехар има дълга професионална история с новините на bTV, където тя работеше от самото създаване на телевизията, но напусна заедно с Люба Ризова през 2014 г. За малко Бехар бе шефка на новините на телевизия Bulgaria ON AIR, а по време на българското председателство на Съвета на ЕС беше директор на дирекция „Комуникация и информация“ в ресорното министерство. Кирил Домусчиев финализира сделката за Нова тв", "date": "2019.02.20", "title": "Виктория Бехар ще оглави стратегическото развитие в Нова тв"}
{"url": "http://clubz.bg/79749-pyrva_pobeda_za_noviq_levski_bojinov_se_kontuzi", "text": "\"Левски\" постигна първа победа за 2019-а - в официални мачове и контроли. Пред почти празния стадион \"Васил Левски\" тимът победи с 2:0 \"Витоша\" (Бистрица) в междинния 22-и кръг. Ясно е, че мислите на левскарите бяха (и са) отправени към неделя, когато е мачът с ЦСКА-София. Васил Божков платил над 3 милиона дългове на \"Левски\" за 10 дни Това е първи успех за новия треньор Георги Дерменджиев и ръководството на клуба, като се почне от бизнесмена, мине се през изпълнителния директор Павел Колев и се стигне до някои играчи. Рано тази сутрин Колев заяви пред бТВ, че Божков вече е платил 3 милиона лева на \"Герена\" - за стари дългове и текущи разходи. \"Тигрите\" имат равенство срещу \"Левски\" през миналия шампионат, но този път не успяха да се противопоставят като краен резултат, макар че на моменти създадоха проблеми на третия в класирането. Трудно начало за новия \"Левски\" - равен срещу Локо на \"Герена\" Отборът на Дерменджиев реши мача с две попадения преди почивката и след това доиграваше с идея да запази силите си. В 22-ата минута символичните домакини сбъркаха с пас назад, Давиде Мариани напредна и даде идеален пас на Паулиньо, който реализира с лекота. Следващите минути, както и началните, бяха добри за \"Витоша\". В края на полувремето \"Левски\" реши всичко. Станислав Костов, предпочетен като титуляр днес за сметка на Валери Божинов, оползотвори извеждащо подаване на Паулиньо. ЦСКА-София загря с победа за дербито в неделя В началото на второто полувреме тимът от Бистрица успя да осъществи нещо като натиск, но безплоден. Към средата на втората част Божинов се появи в игра и с атрактивно изпълнение - подобие на \"ножица\", пробва младия вратар Християн Василев. Той се намеси отлично, както и в други ситуации. Лошата новина за левскарите е контузията в глезена на Божинов в самия край - той стъпи накриво. Още не е ясно какви са шансовете му да излезе на терена в неделя. Според Георги Дерменджиев в интервюто пред \"Диема Спорт\", те не са добри. Нова грешна стъпка на \"Лудогорец\" \"Левски\" се възползва този път от равенството на \"Лудогорец\" - разликата е 8 точки и три до ЦСКА-София. \"Витоша\" вече е в зоната на изпадащите след днешната победа на \"Септември\" като гост на \"Локомотив\" (Пловдив) - 2:0. Двата тима делят 11-12 място с по 20 точки. В мача между опашкарите \"Дунав\" (Русе) спечели с 1:0 срещу \"Верея\". Последният мач от кръга е в четвъртък - \"Берое\" приема \"Етър\". Трудно начало за новия \"Левски\" - равен срещу Локо на \"Герена\" ЦСКА-София загря с победа за дербито в неделя Нова грешна стъпка на \"Лудогорец\"", "date": "2019.02.20", "title": "Първа победа за новия \"Левски\", Божинов се контузи"}
{"url": "http://clubz.bg/79742-edna_shvedska_iskrai_hilqdi_tijnejdjyri_po_ulicite_na_evropa", "text": "Младата 16-годишна шведка започна своя протест сама миналото лято, като всеки петък заставаше пред парламента в Стокхолм, за да поиска от депутатите да направят повече срещу климатичните промени. Няколко месеца по-късно, от Сидни до Брюксел и от Берлин до Хага и Лондон, хиляди ученици и гимназисти откликват на нейния ежеседмичен призив за стачка в защита на климата, като излизат на улиците с лозунги, призоваващи \"да\"спасим нашето бъдеще\". \"Понякога само една смела личност може да стане искрата, която да подпали пожар, само чакащ да се разгори\", казва тя пред АФП. Известно \"бездействие\" от страна на света също е помогнало на тийнейджърката да срещне отзвук, смята тя. \"Децата слушаха, гледаха и чакаха. Те очакваха повече от нас и ние се провалихме. Мисля, че много от тях разбират, че нямат избор. Време е те да посочат пътя\", коментира още социоложката, визирайки поколението, което ще бъде засегнато най-пряко от очаквания хаос в климата. Но това движение, което \"няма еквивалент\", водено не само от гимназисти, но често и от непълнолетни ученици, \"притеснява нас, възрастните\", смята от своя страна Силвен Ваньон, специалист по история на образованието в университета на Монпелие. Макар че трябва да почакаме да видим размерат на \"световната стачка\" на 15 март, за да разберем \"как държавите ще реагират\", \"има тенденция да им се казва: приберете е у дома, вие сте деца\", добавя той, описвайки някои \"покровителствени\" реакции. В Германия, изправена пред нарастващия успех на протестите, които всяка седмица събират над 15 000 ученици в десетки градове, се надигат гласове, изразяващи съжаление, че те се провеждат по време на учебните занятия. По време на първата голяма масова акция миналата седмица във Великобритания, канцеларията на премиера Тереза Мей изрази съжаление, че младежите губят \"учебни часове\". Аргументи, които бяха отхвърлени от Грета Тунберг. \"Със своето бездействие политиците загубиха 30 години, в сравнение загубата не е толкова голяма\", написа тя в Туитър. \"Защо ние трябва да учим за бъдеще, което скоро няма да съществува и за чието спасяване никой не прави нищо?\", казва тя във видеоклип, призовавайки за присъединяване към нейното движение \"Петъци за бъдещето\". Младежите получиха и силна подкрепа, особено в научните и екологичните среди. \"Това е нещо ново и добро, качествено. Абсолютно уверен съм, че имаше нужда от такова гражданско движение\", казва пред АФП Волфганг Крамер, член на експертната група на ООН Междуправителствена комисия за климатичните промени (GIEC). Той защитава във Фейсбук младата шведка,обвинявана, че е манипулирана, или подигравана заради нейния синдром на Аспергер. Що се отнася до традиционните активисти на борбата с климатични промени, някои виждат в движението възможност за по-силен натиск върху правителствата, чиито ангажименти често са недостатъчни, за да бъдат изпълнени целите на Парижкото споразумение и да се ограничи затоплянето на планетата до не повече от +2 градуса по Целзий спрямо прединдустриалната епоха. \"Но тази надежда зависи от способността на целия свят да следва пътя, показан от тези младежи\", коментира Бил Маккибън, един от основателите на неправителствената организация \"350.org\".  \"Не е достатъчно да ги гледаме с възхищение, защото тези младежи нямат властта да накарат промените да се осъществят. От останалите от нас зависи да ги подкрепим, и то бързо\", казва той.", "date": "2019.02.20", "title": "Една шведска \"искра\"и хиляди тийнейджъри по улиците на Европа"}
{"url": "http://clubz.bg/79751-%E2%80%9Ekaufland%E2%80%9D_izteglq_detska_igrachka_ot_pazara", "text": "Потенциално рискова за живота на децата играчка ще бъде изтеглена от продажба от търговската верига „Кауфланд”, става ясно от нейно съобщение до медиите. Става дума за Baby Roll-Rassel/Дрънкалка с баркод 4337185357206 и с партиден номер 1151870-1418 (партидният номер е изписан върху продукта). Звънчето във въпросния артикул може да бъде извадено при неблагоприятно стечение на обстоятелствата. Ако бебета или малки деца го погълнат, има риск от задушаване. По тази причина клиентите трябва да имат предвид информацията и да не използват артикула. Те могат да върнат закупения продукт във всички магазини на „Кауфланд”. Сумата за покупка ще бъде възстановена дори без представяне на касов бон.", "date": "2019.02.20", "title": "„Кауфланд” изтегля детска играчка от пазара"}
{"url": "http://clubz.bg/79678-shte_obnovqvame_app_ove_v_android_bez_vlizane_v_google_e_i", "text": "Потребителите на Android ще могат да обновяват приложенията си, без да влизат в своя Google профил, съобщи интернет гигантът. В момента, ако сте свалили приложение от магазина на Google - Google Store, трябва да сте влезли в акаунта, за да може то редовно да се обновява. Отскоро това ограничение ще бъде премахнато.  По всяка вероятност новата идея на техногиганта ще бъде представена официално по време на конференцията на разработчиците Google I/O през май, когато ще излезе и Android Q. Факт е обаче, че повечето потребители нямат проблем да са влезли с акаунта си. Той е нужен, за да се ползва Google Play Store така или иначе, а мнозинството с Android ползва именно него за своите приложения. Много хора дори не знаят, че има други магазини.  Google: Решението на ЕК отхвърля модела на Android, който даде повече избор От Google по всяка вероятност се опитват да намалят контрола си върху Android там, където могат, във връзка с обвиненията, че на практика контролира де юре отворената операционна система. Дали подобни нефункционални орязвания на техния контрол ще имат значение, предстои да видим.", "date": "2019.02.20", "title": "Ще обновяваме app-ове в Android без влизане в Google. Е, и?"}
{"url": "http://clubz.bg/79738-chetvorniqt_ubiec_ot_novi_iskyr_syshtestvuva_organizaciq_po_psihotronni_veshtestva", "text": "Тези две становища изложи днес пред СГС не дори адвокатът на младия мъж, а съдебният психиатър проф. д-р Петър Маринов. По отношение на Георги Георгиев съдът прие обаче, че е налице обосновано предположение, че той е извършител на четворното убийство на брат си, майка си, баща си и баба си в кв. Кумарица на гр. Нови Искър.  Дори прокуратурата не поиска арест, а принудително лечение за 30 дни в държавната психиатрична болница в Ловеч за младия мъж  (род. на 13 януари 1993 г.) Проф. Маринов обаче настоя, че той трябва да бъде настанен в многопрофилна болница, и то с елемент на неотложност. Стана ясно, че има данни  В този смисъл настаняването Георги има и \"доста тежка форма на епилепсия\", която изисква невролог. Самият Георги говори несвързано и объркано. Той стройно отговаря на въпроси като например какъв му е ЕГН, къде е роден, с какво образование и пр... Но като дойде време да дава обяснения, заяви, че и той, и хората в България са подложени на психическо оръжие.  Той каза, че психическото оръжие се употребява \"своеволно срещу България\". И вкара в историята си и \"един репортер, който обгоря – и се засамозапали, загина поради същите причини\".  Жена се самозапали пред президентството (обновена + снимки) Въпреки това прокуратурата продължи да настоява за Ловеч, а адвокатът - дори за Университетската болница в Пловдив. Георги на 25 г. насече семейството си в Нови Искър Все пак съдебният състав постанови един път задържане под стража за Георгиев и автоматично веднага - принудително настаняване за изследване в МВР болница. Като компромисен вариант, в който има всички нужни специалисти. Междувпрочем служебният адвокат на Гергиев - Стоян Стоянов заяви пред медиите после, че клиентът му \"има огромна вероятност да е бил използван\". А на уточняващ въпрос, поясни, че всички са чували за имотната мафия, която използва такива хора. Той в заключение предложи да се изискат снимки от сателит - , за да се види кой е влизал в къщата в Нови Искър през последните дни. Това често се правело на Запад. Георги на 25 г. насече семейството си в Нови Искър", "date": "2019.02.20", "title": "Четворният убиец от Нови Искър: Съществува организация по психотронни вещества"}
{"url": "http://clubz.bg/79733-yunker_iska_orban_vyn_ot_enp", "text": "Председателят на Европейската комисия Жан-Клод Юнкер иска унгарският министър-председател Виктор Орбан и неговата консервативна пратия \"Фидес\" да напуснат Европейската народна партия (ЕНП), съобщава \"Политико\". Унгария започна нова кампания - този път и срещу Юнкер Причината е кампания, която Орбан започна срещу Европейската комисия, и по-специално срещу миграционната ѝ политика, която според официална Будапеща представлява фундаментална заплаха за Унгария. Скандалът избухва три месеца преди европейските избори, които са насрочени между 24 и 26 май т.г. Орбан се радва на широка подкрепа сред избирателите в страната си и ако ЕНП се откаже от него, означава да загуби там места в Европейския парламент. В момента   има 21 от общо 751  евродепутати и 11 от тях са от \"Фидес\".  има 217 евродепутати. Юнкер обаче се запита дали кандидатът на ЕНП за негов заместник, германецът Манфред Вебер, би имал нужда от тяхната подкрепа. Орбан и бившият британски министър-председател се противопоставиха на номинацията на Юнкер за председател на Европейската комисия през юни 2014 г. Така те създадоха прецедента Юнкер да стане първият в историята на ЕС шеф на Комисията, номиниран с квалифицирано мнозинство вместо с консенсус от държавните и правителствените ръководители. Той припомни, че преди две години властите в Унгария изпратили на всички домакинства в страната въпросник, в който имало едва ли не въпроси за  позицията на ЕК.", "date": "2019.02.20", "title": "Юнкер иска Орбан вън от ЕНП"}
{"url": "http://clubz.bg/79737-evropa_nedovolna_ot_promenite_v_rumynskata_sydebna_sistema", "text": "Еврокомисията следи с тревога последните събития, свързани с върховенството на закона в Румъния, и ще поиска обяснение за настъпилите там промени. Това заяви днес говорителят на ЕК Маргаритис Схинас. Правителството в Букурещ прие вчера изненадващи постановления, с които бяха внесени две промени в съдебната система. Според прокурорите така сериозно ще бъде засегната самата система. Румънски министър иска да попречи на Кьовеши за главен прокурор на ЕС Както съдържанието, така и процедурата по последните промени, при които се прилагат неотложни спешни наредби без никаква консултация със съдебната система и заинтересованите страни, като че ли противоречат пряко на препоръката на ЕК по Механизма за сътрудничество и проверка (МСП), смята Маргаритис Схинас. Той припомни два цитата от доклада на ЕК за Румъния от ноември 2018 г.: Румъния трябва много спешно да върне в правилната посока процеса на реформи, което означава да върви напред, а не назад, изтъкна Схинас. Това според него означава въздържане от всякакви стъпки, които могат да сложат край на постигнатия през последните години напредък. В момента Букурещ е ротационен председател на ЕС.", "date": "2019.02.20", "title": "Европа недоволна от промените в румънската съдебна система"}
{"url": "http://clubz.bg/79740-chovek_ostava_s_vpechatlenieto_che_sme_parlamentarna_monarhiq", "text": "\"Човек остава с впечатлението, че България не е парламентарна демокрация, а парламентарна монархия.\"  Така лидерът на НФСБ Валери Симеонов коментира в кулоарите на НС решението на ГЕРБ да върне предишните изисквания за преференциите в Изборния кодекс. В сряда въпросът влиза в правната комисия на парламента. Първоначално ГЕРБ заедно с \"патриотите\" (от които ВМРО се изказаха против), \"Воля\" и ДПС гласуваха промени в кодекса, в които се поставят изисквания, които на практика обезсмисляха преференциите. В понеделник премиерът Бойко Борисов обаче даде указания да се върне старото положение. Обрат: от ГЕРБ като \"единствени мажоритарници\" връщат преференциите Преференциите си остават осакатени на парламентарен и местен вот От НФСБ били против това, \"защото даваме възможност в НС и в българските институции да влизат неопределено количество байганьовци, хора с болни амбиции и със средства, с които си купуват местата в общинските съвети, в парламента\". По думите на Симеонов евроизборите са важни от гледна точка на мобилизация на симпатизантите и избирателите. Ето как е протекъл пазарлъкът между ГЕРБ и ДПС за преференциите \"Ще ни бъде много интересно какъв резултат ще имаме на тях, те са важни от партийно-политическа гледна точка, като цяло с 6-7 депутати не можем много да влияем в ЕП\", поясни той. Преференциите си остават осакатени на парламентарен и местен вот Ето как е протекъл пазарлъкът между ГЕРБ и ДПС за преференциите", "date": "2019.02.20", "title": "\"Човек остава с впечатлението, че сме парламентарна монархия\""}
{"url": "http://clubz.bg/79744-30_godini_zatvor_za_izvyrshitelq_na_chetvornoto_ubijstvo_v_kaspichan", "text": "Шуменският окръжен съд постанови 30-години затвор за четворния убиец от Каспичан, съобщи бТВ.  \n\tВ края на септември миналата година 64-годишният Петър Петров уби по особено жесток начин своите чичо, леля и първи братовчеди с брадва заради семеен дългогодишен спор за наследствен имот. 64-годишен роднина избил семейството в Каспичан Първоначално повдигнатото обвинение беше за предумишлено убийство, но съдебния състав не призна Петров за виновен по това обвинение.  Ето причината за четворното убийство в Каспичан „Петър Петров е признат за виновен за това, че умишлено е умъртвил четирима души по особено мъчителен начин за жертвите и с особена жестокост“, съобщи присъдата днес съдия Марияна Георгиева. Делото срещу Петров започна и приключи в рамките на един ден, след като обвиненият за  четворното убийство призна вината си. Присъдата подлежи на обжалване пред Апелативен съд – Варна в 15-дневен срок от днес. Ето причината за четворното убийство в Каспичан", "date": "2019.02.20", "title": "30 години затвор за извършителя на четворното убийство в Каспичан"}
{"url": "http://clubz.bg/79747-kak_shte_se_izbira_novata_cik_po_ryba_na_zakona", "text": "Изборът на нова Централна избирателна комисия (ЦИК), на който от ГЕРБ все пак се съгласиха (въпреки първоначалното настояване настоящият състав в условия на изтекъл мандат да продължи да работи поне за евровота и евентуално за местните избори наесен) е напът да произведе нова юридическа драма. И решение \"на ръба\" на закона.  Проблемът е в разпределението на квотите в изборната комисия. Според действащия Изборен кодекс ЦИК се състои от 18 членове - пропорционално представителство на парламентарните формации и по един член от партиите, които имат представителство в Европейския парламент, но не и в националния. За мандата 2014-2019 г., който изтича на 31 март, има изключение. То гласи буквално:  Тоест - в момента ЦИК може да \"обрасва\" с още членове на база резултати от проведени междувременно избори. Така например и \"Воля\" вече има представител в изборната комисия, а целият ѝ състав към днешна дата е 23-ма души.  Пред(по)ложението от днес на председателя на правната комисия Данаил Кирилов от ГЕРБ, споделено пред журналисти след заседанието, на което се приеха процедурни правила за избора на нова ЦИК, звучи така:  Текстът от ИК, който императивно предвижда партиите и коалициите, които имат представител в Европейския парламент, но нямат група в националния парламент, предполага, че в новата ЦИК по един представител трябва да имат обединението на бившата формация на Николай Бареков и ВМРО, което вече не съществува, но има евродепутат - Ангел Джамбазки, както и Реформаторският блок, който също не съществува формално - но има член на ЕП в лицето на Светослав Малинов. Представителството вероятно ще се промени след евровота в края на май, но към момента законът предвижда точно това. Тези двама души обаче трябва да са в рамките на 18-те членове на ЦИК, а не \"плюс\", както допуска Кирилов.  Изборният кодекс предвижда, ако представените в Европейския парламент формации не излъчат свои хора за ЦИК, то парламентарно представените формации да \"запълнят\" и техните места. Това обаче пак е в рамките на 18-те членове, защото изключението, цитирано по-горе, е фиксирано само за работата на ЦИК в мандата 2014-2019 г. Тоест за нов мандат - в какъвто биха встъпили новоизбраните членове на ЦИК, не важи. Освен ако... ГЕРБ и компания не \"пипнат\" и тези текстове в Изборния кодекс покрай \"ремонта на ремонта\" на кодекса заради преференциите. А той предстои.  Данаил Кирилов днес обясни, че проблемите са породени от \"префорсирането\" на избора на нова ЦИК заради изтичащия мандат на действащата комисия. За което са виновни от БСП. За  останалите \"неразбории\" пък бе обвинена лично Мая Манолова, която писа действащия кодекс. Пак Кирилов обясни, че ГЕРБ ще прави анализ на работата на членовете на ЦИК, които са номинирани от партията и са в настоящия състав. На база на този анализ ще се реши дали тези хора да бъдат номинирани отново, се разбра от думите му. Не стана ясно как това кореспондира със заявките на ГЕРБ досега, че настоящата ЦИК трябва да остане с изтекъл мандат и за евровота, и за местните избори, защото има опит.  Правната комисия отложи разглеждането на промените в Изборния кодекс, свързани с възстановянането на осакатената по предложение на ДПС, но с гласовете на ГЕРБ и НФСБ преференция. Мотивът - да се изчата евентуално вето на президента Румен Радев.   Всичко в правната комисия днес, въпреки че избора на нова ЦИК бе провокиран от БСП, се случваше в отсъствието на представители на соцпартията. И от ГЕРБ не пропускаха да го отбележат.", "date": "2019.02.20", "title": "Как ще се избира новата ЦИК? По ръба на закона"}
{"url": "http://clubz.bg/79745-krasimir_anev_stana_evropejski_shampion_po_biatlon", "text": "Красимир Анев стана европейски шампион по биатлон в дългата дисциплина на 20 километра на първенството в Минск, Беларус. Така надпреварата започна отлично за нашия национален тим. Самоковецът допусна само един пропуск при второто си посещение на стрелбището и това се оказа решаващо за златното отличие. Анев има сребърни и бронзови отличия от шампионата на Стария континент, а днес достигна един от върховете в своята кариера. Големият фаворит Тарей Бьо (Норвегия) добави три наказателни минути към своето време и завърши на втора позиция, само на 3,7 секунди зад българина. Бронзовото отличие е за друг представител на \"викингите\" - Ендре Стрьомсхейм, който сбърка два пъти в стрелбата. Още трима българи взеха участие в класическата дисциплина. Владимир Илиев направи цели шест грешки на рубежа и завърши 23-ти, а Антон Синапов остана 51-ви със същия брой наказателни минути. Димитър Герджиков допусна общо седем грешки при първите си две посещения на стрелбището и не завърши състезанието. В 18:30 часа българско време ще започне и състезанието при жените на 15 км.", "date": "2019.02.20", "title": "Красимир Анев стана европейски шампион по биатлон"}
{"url": "http://clubz.bg/79739-dyrjavata_ne_moje_da_opazi_dyunite_ot_stroeji_no_shte_gi_pazi_ot_havlii", "text": "Правителството прие днес предизвикалите дискусия това лято изменения в Закона за устройство на Черноморското крайбрежие (ЗУЧК), с които с цел да се предпазят дюните от увреждане се забранява разполагането на всякакви плажни принадлежности, в това число и хавлии и палатки върху тях - но не само на видимите дюни на самите плажни ивици, но и в зоните зад тях. Ангелкова пак опитва със забрана на палатките  Инициативата обаче е доста спорна поради факта, че природните образувания рядко са обозначени, а сега са предвидени солени глоби за нарушителите. Тя идва на фона на изказването на министърката на регионалното развитие и благоустройството Петя Аврамова от миналия петък, че държавата не може да отчужди дюните, попаднали в частни ръце назад във времето , въпреки че й е вменено по закон. Струвало над 1 милиард лева . Министър за откупуването на дюните: Искаме ли една магистрала да изтече в пясъците Аврамова заяви още, че работна група тръгва по морето, за да обследва кое е дюна и кое \"терен\" и даде пример с проекта за вилно селище до екоплаж \"Корал\" \"Корал резидънс\", при който от 40 дка, имало 100 квадратни метра дюни. Иначе по закон, върху дюни е забранено всякакво строителство. Проектът за изменения в ЗУЧК бе публикуван за обществено обсъждане на 8 август. Какъв е финалният му вид от прессъобщението на Министерския съвет за решенията от днешното заседание не става ясно. Посочено е само, че се забранява поставянето на плажни принадлежности върху дюните, както и преминаване или спиране върху тях на всякакъв род превозни средства, ремаркета и полуремаркета и поставянето на преместваеми обекти на неохраняемите плажове. Поръчителят на унищожаването на дюните - под гаранция от 10 000 лв. Според публичния проект забраните касаят дюни ( както и урбанизираните територии на населените места след границите на зона А.  За нарушение на забраната за палатки и хавлии се предвижда солидната глоба от 1000 лв. до 3000 лв. или имуществена санкция от 2000 лв. до 5000 лв. За преминаване, паркиране и пр. върху дюни глобите са от 1000 лв. до 3000 лв., или имуществена санкция от 3000 лв. до 5000 лв. При второ и всяко следващо нарушаване на горните две забрани глобите, разписани в проекта, са от 3000 лв. до 7000 лв., или имуществена санкция от 5000 лв. до 25 000 лв. Въпреки дадената преди години заявка, че държавата в диалог с неправителствения сектор ще урегулира т. нар. къмпиране, в този проект няма подобни текстове. За сметка на това от гореописаните забрани могат да пострадат както редови плажуващи, така и къмпингарите. Дюните масово не са обозначени, заградени и пр. и така на практика всеки може да \"олекне\" с 1000 до 3000 лева глоба. Палатки и кемпери пък често се разполагат в горичките зад плажовете, където проблемът е същият. Ангелкова поискала преди година дюните на \"Корал\" да влязат в кадастъра (ДОКУМЕНТИ) Още един пример: \"Корал\". Както е известно, там частната испанска компания \"Ибердрола Инмобилария\" е закупила 120 дка земя зад плажната ивица, но 90 дка от тях са дюни. Това обаче е отразено само в специализираната карта, не и в кадастралната. И затова според готвения нов Общ устройствен план на община Царево тези терени бяха предвидени за застрояване - просто не съществуваха като дюни. Ако трябва да бъде глобен плажуващ в този случай, то навярно контролните органи би трябвало да обикалят ивиците, въоръжени и със специализирани, и с кадастрални карти. Министър за откупуването на дюните: Искаме ли една магистрала да изтече в пясъците Поръчителят на унищожаването на дюните - под гаранция от 10 000 лв. Ангелкова поискала преди година дюните на \"Корал\" да влязат в кадастъра (ДОКУМЕНТИ)", "date": "2019.02.20", "title": "Държавата не може да опази дюните от строежи, но ще ги пази от хавлии"}
{"url": "http://clubz.bg/79746-t_nar_malki_kmetove_s_poveche_uchastie_pri_obshtestvenite_porychki", "text": "Решението на Министерския съвет е във връзка с ангажимента, който министър-председателят пое в края на миналата година по време на срещата си с представители на Сдружението на кметовете на кметства, уточняват от МС. Тогава премиерът Борисов разпореди на финансовия министър изготвянето на законодателни промени, които да подобрят субординацията между общинските кметове и кметовете на кметства. Според предлаганите промени кметовете на малки населени места или оправомощени от тях лица да участват активно в подготовката и реализацията на обществените поръчки на територията на населените места, които ръководят. До решението на кабинета се стигна след заплахата за протест в края на миналата година на Националното сдружение на кметовете на малките населени места. Те бяха поканени на среща с премиера Бойко Борисов и недоволството им утихна. Проектът предвижда въвеждане на задължение на общинския съвет при приемането на бюджета на общината да одобрява разходи по определени показатели на кметствата в рамките на общия бюджет на общината. Изрично се регламентира задължение за кмета на общината в хода на изпълнение на бюджета да осигурява своевременно през годината одобрените разходи по бюджетите на кметствата. Създава се и възможност кметовете на кметства или оправомощени от тях лица да участват в комисиите за подбор на кандидатите и участниците, разглеждане и оценка на офертите и провеждане на преговори и диалог при реализиране на обществени поръчки, в комисиите за въвеждане в експлоатация на строежите, както и при съставяне на актове и протоколи по време на строителството, когато обектите са на територията на кметствата. Предлаганите промени ще гарантират по-голяма финансова самостоятелност на кметствата, ще се засили личната отговорност на всеки кмет на кметство по отношение изразходването на одобрените годишни разходи по бюджета на общината, ще се даде възможност кметовете чрез свои представители да участват в цялостния процес по подготовката на офертите, строително-ремонтните работи и приемателните комисии за обекти, които се намират на територията на кметството. Контролът по спазване на новите разпоредби ще бъде изпълняван по общия ред при финансови инспекции - от органите на Агенцията за държавна финансова инспекция за спазване на нормативните актове, уреждащи бюджетната, финансово-стопанската и отчетната дейност на общините. Горанов отбелязва, че на база на становищата, постъпили в рамките на общественото обсъждане на текстовете, може да се направи извода, че няма единно мнение между Националното сдружение на общините и Националното сдружение на кметовете на кметства. „Считам, че не е роля на изпълнителната власт да бъде арбитър между двете сдружения. Независимо от липсата на единно мнение, предлагам този законопроект да бъде одобрен от Министерския съвет и внесен в Народното събрание, където да продължи дебатът по законопроекта, тъй като тази тема продължава да бъде обект на политически спекулации между отделни представители на политическите сили“, заявил още министърът на финансите.  Контролът по спазване на новите разпоредби се възлага на Агенцията за държавна финансова инспекция за спазване на нормативните актове, уреждащи бюджетната, финансово-стопанската и отчетната дейност на общините.", "date": "2019.02.20", "title": "Т. нар. малки кметове с повече участие при обществените поръчки"}
{"url": "http://clubz.bg/79734-aej_poiska_konstitucionniqt_syd_da_se_proiznese_za_zakona_za_lichnite_danni", "text": "Асоциацията на европейските журналисти (АЕЖ) – България смята, че е уместно Конституционният съд да се произнесе за съответствието на измененията в Закона за личните данни с конституцията. От АЕЖ са готови със становище, което ще внесат в съда, ако той бъде сезирана от някой от имащите право на това. Позицията на организацията е в отговор на решението на парламента да отхвърли ветото на президента Румен Радев върху разпоредбата от Закона за изменение и допълнение на Закона за защита на личните данни. Държавният глава възразяваше срещу установените с параграф 26 критерии при обработването на лични данни за журналистически цели и за целите на академичното, художественото или литературното изразяване. \"Народното събрание преодоля в сряда със 127 гласа “за”, един “против” и четирима “въздържали се” ветото на президента върху част от Закона за личните данни. Държавният глава върна за ново обсъждане част от измененията след призив на Асоциацията на европейските журналисти - България и други организации, които смятат, че въпросните законови текстове създават предпоставки за неправомерно ограничаване на свободата на изразяване и биха могли да доведат до цензура и автоцензура\", напомниха от Асоциацията. Вместо дебат за личните данни: ГЕРБ поиска президента да отзове Кичашки и Цеков Според АЕЖ \"въпросните законови текстове създават предпоставки за неправомерно ограничаване на свободата на изразяване и биха могли да доведат до цензура и автоцензура\". От асоциацията все пак отбелязват, че е постигнат \"напредък по отношение на помиряването на две основни права - правото на защита на лични данни и правото на свободно изразяване\". \"Все пак в окончателния вариант на закона останаха десет критерия, с които журналистите, писателите и научните работници би трябвало да се съобразяват в работата си. Въпреки отпадналото изискване тези критерии да се прилагат кумулативно, а изричното посочване, че трябва да бъдат съобразен само относимите към всеки конкретен случаи, смятаме, че това изискване създава предпоставки за цензура и автоцензура при журналистите\", отбелязва АЕЖ в позиция до медиите. Според съсловната организация предвидените високи глоби \"биха могли да се използват от държавата в лицето на Комисията за защита на личните данни за репресия над неудобни медии и журналисти\". Именно заради това лидерът на БСП Корнелия Нинова им е обещала след срещата с техни представители, че ще сезира Конституционния съд. \"При всички случаи, очакваме допълнителни гаранции относно прилагането на Закона и помиряването на правото на защита на личните данни с правото на свободно изразяване в подзаконови нормативни актове. Ще продължим да следим за баланса между двете права и ще реагираме, включително и с уведомяване на международните си партньори, ако констатираме, че защитата на лични данни се използва за неправомерен натиск над журналисти\", се казва в позицията на организацията.", "date": "2019.02.20", "title": "АЕЖ поиска Конституционният съд да се произнесе за закона за личните данни"}
{"url": "http://clubz.bg/79727-61_na_sto_ot_horata_v_es_se_strahuvat_ot_kibermanipulacii_na_izborite", "text": "Това заяви в сряда еврокомисарката по цифровата икономика и общество Мария Габриел. Тя говори на откриването на конференция в Брюксел, посветена на подобряването на кибернетичната устойчивост на изборите. Мария Габриел: Социалните медии биха попречили на политиците да дезинформират Българският еврокомисар посочи данни от проучване на Евробарометър, според които 61 на сто от гражданите на ЕС са загрижени за манипулирането на изборите чрез кибератаки. Заплахите приемат различни форми, вариращи от проникване в системи до кампании за дезинформация или манипулиране на лични данни. Тя изтъкна, че предстои да бъде направено упражнение с ENISA - Европейската агенция за киберсигурност, и с Европарламента. Така ще бъдат тествани някои от препоръките за киберсигурност на технологиите, свързани с изборния процес. Това ще даде възможност за оценка на плановете, политиките и процедурите, въведени от страните членки. Мария Габриел смята, че в навечерието на европейските избори е наложително да се гарантира, че социалните медии не се използват за разпространение на дезинформация. Тя се надява, че онлайн платформите и рекламодателите ще прилагат Кодекса за добри практики, в който мерките варират от прозрачност в политическата реклама до закриване на фалшиви сметки и лишаването от финансови средства на доставчиците на дезинформация. Европа ще лишава от рекламни приходи дезинформиращи сайтове Всеки месец до изборите българският еврокомисар ще изнася резултатите от месечните доклади на подписалите Кодекса, за да се оцени напредъкът и да се предприемат допълнителни стъпки при необходимост. Между институциите на ЕС и държавите членки се разработва специална система за ранно предупреждение. Тя трябва да улесни обмена на данни и анализите на кампаниите за погрешна информация, за да може да се докладва за потенциалните заплахи в реално време. Европа ще лишава от рекламни приходи дезинформиращи сайтове", "date": "2019.02.20", "title": "61 на сто от хората в ЕС се страхуват от киберманипулации на изборите"}
{"url": "http://clubz.bg/79730-mtg_ne_komentira_prodala_li_e_nova_tv_na_domuschiev_zasega", "text": "Шведският собственик на Нова тв  - Modern Times Group (MTG), засега отказва да коментира информацията, че търсенето на инвеститор за покупка на медийната група \"Нова Броудкастинг Груп\" е финализирано. И този инвеститор е Кирил Домусчиев - вероятно чрез фирмата \"Адванс Медия Груп\" Снощи източници на Клуб Z потвърдиха, че се очаква сделката да бъде обявена, както и че предстоят промени в медията. От ръководството на Нова тв обаче казаха - отново във вторник вечерта, че нямали официална информация. Кирил Домусчиев финализира сделката за Нова тв Името на председателя на КРИБ, собственик на БМФ, ФК \"Лудогорец\", \"Биовет\" и т. н. Кирил Домусчиев се споменава като вероятен бъдещ собственик на Нова тв от средата на януари. Тогава се провали окончателно и продажбата на \"Нова Броудкастинг Груп\" на компанията на чешкия милиардер Петр Келнер. От MTG тогава съобщиха, че предварителният договор с Келнер за 185 млн. евро е прекратен. До тази сигуация се стигна, след като през юли 2018 г. КЗК отказа да одобри сделката - видя риск от прекомерна концентрация и нарушаване на пазарната среда, ако тя се осъществи. И Нова тв, и купувачите обжалваха решението на антимонополния орган пред съда. Делото бе насрочено за пролетта на тази година, но месеци преди датата на продажбата бе сложена точка.  Нова тв пак е за продан. Петр Келнер няма да я купи Веднага се заговори, че в конкуренция за Нова тв са Домусчиев и собственика на \"Виваком\" Спас Русев. Към днешна дата се очаква официалното потвърждение, че купувачът е Домусчиев. В. \"Капитал\" единствен засега споменава евентуална цена - и тя е същата, която е предложена от Петр Келнер - 185 млн. евро.  Към момента няма подадено искане за производство за проверка на сделката от КЗК. Такова обаче трябва да има - както и одобрение от антимонополния орган.  Нова тв пак е за продан. Петр Келнер няма да я купи", "date": "2019.02.20", "title": "MTG не коментира продала ли е Нова тв на Домусчиев. Засега"}
{"url": "http://clubz.bg/79731-stotici_apteki_v_stranata_ostanaha_zatvoreni_za_kakvo_protestirat", "text": "Фармацевтите в цялата страна излязоха на протест, затворени са стотици аптеки по данни на организаторите, съобщи бТВ. Протестиращите настояват за финансиране, което да ги подкрепи за новите електронни системи. По данни на организаторите над 700 аптеки са се включили в протеста. По информация на регионалните фармацевтични колегии са затворени половината аптеки във Велико Търново и 40% от аптеките в Благоевград. По около 40 аптеки не са отворили в София, Сливен и Пазарджик. Затворени аптеки има и в Кюстендил. Протестиращите настояват за финансова подкрепа за въвеждането на системите. Заради системата за верификация аптеките бяха принудени да си купят четци за новите защитни двуизмерни кодове на опаковките, като цената им варира между 200 и 500 лева лева за брой. Отделно между 50 и 100 лева струва надграждането на аптечния софтуер, като фармацевти се оплакват, че след това ще се оскъпи и месечната им поддръжка и интернет абонаментът. Най-голям разход се очертава за аптеките, които изобщо нямат компютър – около 1500-2000 лева. Смята се, че около 13% от аптеките у нас нямат техническа обезпеченост. Така те ще трябва да инвестират около . Особено тежко е положението за аптеките в малки населени места. Протестиращите аптеки ще бъдат затворени през целия ден, но в случай на спешност, пациентите ще се обслужват. Според организацията, която отговаря за европейската система срещу фалшивите лекарства, системата работи стабилно, с нея са свързани вече  над 2000 аптеки. През първата седмица от работата й са забелязани някои технически неточности, свързани най-вече с баркод четците, отстраняват се своевременно. Аптеките имат преходен период от няколко месеца, в който да се включат в тази система. През това време няма да им се налагат санкции. Не мога да разбера протеста на фармацевтите, ние не можем да предоставим ресурс за въвеждането на верификация при лекарствата, защото това ще се третира като държавна помощ. Това коментира министърът на здравеопазването Кирил Ананиев след правителственото заседание. „Аз не мога да разбера за какво е този протест. Първо, това е европейска директива, имахме достатъчно дълъг период на обучение - от 3600 аптеки над 2100 имат нови регистрации, близо по 10 аптеки на ден. Не виждам някакъв проблем. До колкото знам никъде в ЕС няма протест, какъвто се създава при нас“, каза той. „Ние дадохме не по-малко от шестмесечен период от време, за да може всяка аптека да се включи и да изпълни всички изисквания, които са изключително ясни“, отбеляза Ананиев. „Аз чух, че държавата не е знаела, какво да прави. Това за мен е неразбираемо. Имаме ясна програма и ясни изисквания, критерии, методология и с всеки изминал ден се увеличава броят на аптеките, които влизат в нашата система на верификация“, уточни той. „Всички аптеки, които имат договор с НЗОК, имат своите компютри и програми, те са готови и включени в системата на верификация. Тези, които са далеч по-малко от тези 700, за които се говори в момента, ние не можем да им предоставим ресурс, защото това ще се третира като държавна помощ“, каза още Ананиев.", "date": "2019.02.20", "title": "Стотици аптеки в страната останаха затворени. За какво протестират?"}
{"url": "http://clubz.bg/79732-simeonov_rabotim_da_sme_sami_na_evrovota_siderov_ochakvam_razgovori", "text": "Лидерът на НФСБ Валери Симеонов потвърди в парламента днес, че партията работи за самостоятелно явяване на евровота. Издигат Симеонов за водач на евролиста - на НФСБ или на \"патриотите\" Той подчерта, че решението не е окончателно, защото не е лидер на еднолична партия. И отбеляза, че действията на НФСБ са нормални, защото и другите две партии в \"Обединени патриоти\" работят върху самостоятелно явяване.  Малко по-рано лидерът на \"Атака\" Волен Сидеров заяви, че още очаква разговори с партньорите си в \"Обединени патриоти\". Сидеров плаши Симеонов с \"известно количество интересни фотоси\" И отбеляза, че не е говорил със Симеонов, който вчера не е присъствал на коалиционно събрание. От НФСБ пък твърдят, че вече водели преговори с ВМРО за обща листа, но от \"Атака\" не пращали свой представител на тях. Симеонов пък отбеляза, че вчера е имал други задължения, но представител на НФСБ бил налице. Той отправи и завоалирана нападка към Сидеров: Така той намекна за твърденията на евродепутата Николай Бареков, че готви коалиция с \"Атака\" и вече обсъждали кампанията.  Бареков с краен срок кога трябва да стане коалицията му с \"Атака\" Бареков с нова амбиция - ще става учител по литература Сидеров пък отрече това днес - с лидера на \"Презареди България\" и някогашен ТВ-водещ обсъждали само кандидатура в европейските консерватори. По всяка вероятност и Бареков се е отказал от явяване на евровота, предвид новата му мечта - да стане учител по литература.  ВМРО засега поддържат тезата, че искат общо явяване на малката коалиция. Каракачанов предложи, за да се избегнат караници, да се проведе вътрешен вот за избиране на листа.  Сидеров плаши Симеонов с \"известно количество интересни фотоси\" Бареков с краен срок кога трябва да стане коалицията му с \"Атака\" Бареков с нова амбиция - ще става учител по литература", "date": "2019.02.20", "title": "Симеонов: Работим да сме сами на евровота. Сидеров: Очаквам разговори"}
{"url": "http://clubz.bg/79698-preferenciite_si_ostavat_osakateni_na_parlamentaren_i_mesten_vot", "text": "При приемането на последните промени в Изборния кодекс депутатите от ГЕРБ подкрепиха предложение на ДПС, свързано с преференциалното гласуване. Според приетите в края на миналата седмица текстове преференциите ще са валидни, ако съотвеният кандидат е събрал толкова предпочитания, колкото гласове са необходими за избор на депутат, евродепутат или общински съветник. Така преференциалният вот на практика ставаше неработещ. Заради това гласуване ГЕРБ си спечели имиджа на партия, която унищожава преференциите и го прави в колаборация с ДПС. Няколко дни след това Бойко Борисов реши да поправи този имидж. По негово разпореждане бяха внесени нови поправки, които отменят току-що приетите. \"Човек остава с впечатлението, че сме парламентарна монархия\" В цялата тази суматоха обаче на заден план остана един доста съществен детайл, свързан с преференциите. А именно - на парламентарни и местни избори те са доста сериозно осакатени изначално, още преди промените, приети с гласовете на ГЕРБ и ДПС. Според сега действащия законов текст всички бюлетини, подадени за депутати и общински съветници, в които няма отбелязана преференция се броят като преференция за първия в листата. Това на практика означава, че той не може да бъде изместен по-надолу в листата. Такъв текст, който дава сериозна привилегия на водача на листата, няма единствено за европейските избори. Текстовете, които осакатяват преференциите на местни и парламентарни избори, въобще не бяха обект на дебат при последните промени в Изборния кодекс. В новия законопроект на ГЕРБ също не се предвижда промяна на тези текстове. От БСП заявиха, че няма да влизат в парламента, което означава, че няма да внасят и свои поправки. Дори да внесат обаче вероятността те да са за отпушването на преференциите на местни и парламентарни избори е нищожна. Ето как е протекъл пазарлъкът между ГЕРБ и ДПС за преференциите Привилегиите за водача на листата на парламетарни избори и на избори за общински съветници са обект на всеобщ консенсус между всички партии. Независимо коя от тях е в управлението и коя в опозиция. Няма основания да се прогнозира, че някоя от партиите ще се опита да наруши този консенсус. Тези привилегии дават сериозна власт в ръцете на партийните централи и отнемат такава власт от избирателите. На парламентарен и местен вот гражданите реално могат да пренареждат листата само от второ място надолу. Ето как е протекъл пазарлъкът между ГЕРБ и ДПС за преференциите", "date": "2019.02.20", "title": "Преференциите си остават осакатени на парламентарен и местен вот"}
{"url": "http://clubz.bg/79728-sydyt_razporedi_proverka_na_bolnichniq_na_kamenarov", "text": "Софийският градски съд ще проверява болничния на генералния директор на БНТ Константин Каменаров. Това съобщават от съда в сряда, след като ден по-рано журналистът бе сниман на форум в Брюксел от... подопечната му БНТ. Сега ще се иска и официална информация дали е ходил на работа Каменаров. Болният шеф на БНТ \"пропусна\" съда, но замина на конференция в Брюксел Дихателна инфекция спаси Каменаров от евентуална присъда Той е в Белгия на конференция, посветена на предизвикателствата пред аудиовизуалните медии във време на дигитална революция. В това едва ли щеше да има нещо укоримо, ако на 18 февруари - завчера, делото срещу него не се бе отложило по причина на болничния му лист. Каменаров, който е подсъдим на втора инстанция в Градския съд за шофиране, пил, депозира в деня на делото (13:55 ч.) болничен за остра инфекция на горните дихателни пътища. Тя му налагала \"домашен режим\" на лечение    По делото Каменаров досега използва като аргументи за неявяването си най-често голямата си заетост. Освен това един път вече влиза в болница, а един път се разболя и адвокатът му.  Това видимо дразни съдебния състав - преди председателстван от Атанас Атанасов, а сега - от съдия Руси Алексдиев. Съставът дори веднъж му налага глоба от 1000 лв. и веднъж заплаши, че ще се произнесе по делото в отсъствие на главния обвиняем. \"Като разгледа докладваното от съдия Алексиев ВНОХД № 744 по описа на съда за 2018 г., за да се произнесе, взе предвид следното: В проведеното на 18. 02. 2019 г. открито съдебно заседание по настоящото дело подсъдимият Константин Каменаров не се яви пред съда, като с нарочна негова молба беше отправено искане да не се дава ход на делото заради заболяване и предвид на изричното му желание да участва лично в производството. Към тази молба е представен и болничен лист           № Е20196432748, издаден на 14. 02. 2019 г. от д-р Емилия Баракова от „АГППМП Здраве 14“ ООД, който удостоверява, че подсъдимият Каменаров е страдал от общо заболяване с поставена диагноза „Други остри инфекции на горните дихателни пътища с множествена локализация“, заради което му е предписан домашен-стаен режим на лечение за периода от 14. 02. 2019 г. до 20. 02. 2019 г. След съобразяване на наличните доказателства за влошено здравословно състояние на подсъдимия и изслушване на становищата на страните, съдебният състав прие, че са налице уважителни причини за неявяването на подсъдимия в съдебното заседание и отложи разглеждането на делото за 13. 03. 2019 г. В същото време, на 19. 02. 2019 г. стана публично достъпна чрез репортаж по Българската национална телевизия и редица други медии информация, че в същия ден, включващ се в периода на установената от д-р Баракова временна нетрудоспособност на подсъдимия Каменаров, последният е присъствал на събитие в Брюксел, Кралство Белгия, в качеството си на генерален директор на Българската национална телевизия. Тези обстоятелства налагат съдебният състав да извърши проверка, дали действително неявяването на подсъдимия Каменаров в откритото съдебно заседание на 18. 02. 2019 г. се е дължало на обективна невъзможност за него да се яви пред съда. В тази насока, на първо място следва да бъде възложено на Столичната регионална здравна инспекция да извърши проверка за спазването на изискванията на Закона за здравето и Наредбата за медицинската експертиза при издаването на болничния лист, представен пред съда. Освен това, следва от работодателя на подсъдимия – Българската национална телевизия, да бъде изискана информация дали Константин Каменаров се е явявал на работа в периода от 14. 02. 2019 г. до 20. 02. 2019 г., включително дали е бил командирован служебно за пътуване до Брюксел, Кралство Белгия, за какъв период и по какъв повод. Така мотивиран, съдът О П Р Е Д Е Л И: ДА СЕ ИЗПРАТИ на Столичната регионална здравна инспекция копие от болничен лист № Е20196432748, издаден на 14. 02. 2019 г. от д-р Емилия Баракова от „АГППМП Здраве 14“ ООД за Константин Каменаров, с ЕГН …………, за проверка за спазване на изискванията на Закона за здравето и Наредбата за медицинската експертиза при издаването му, като съдът да бъде незабавно уведомен за резултатите от същата. ДА СЕ ИЗИСКА от Българската национална телевизия информация за това дали генералният директор Константин Каменаров се е явявал на работа в периода от 14. 02. 2019 г. до 20. 02. 2019 г., включително дали е бил командирован служебно за пътуване до Брюксел, Кралство Белгия, за какъв период и по какъв повод. Писмата със съответните искания до двете институции да бъдат изпратени по факс и по пощата. Информацията от БНТ следва да бъде предоставена на съда най-късно в тридневен срок от получаване на писмото от съда, а информацията от СРЗИ – най-късно в тридневен срок от приключване на проверката на болничния лист по установения ред, но не по-късно от 13. 03. 2019 г. В случай на неизпълнение на определението на съда на виновните длъжностни лица ще бъде наложено административно наказание „Глоба“, съобразно разпоредбата на чл. 405 от Закона за съдебната власт. Определението е окончателно. \n\t  Дихателна инфекция спаси Каменаров от евентуална присъда", "date": "2019.02.20", "title": "Съдът разпореди проверка на болничния на Каменаров"}
{"url": "http://clubz.bg/79736-i_mareshki_se_nanasq_na_rakovski_134", "text": "Партия \"Воля\" с лидер Веселин Марешки ще получи офис в София в сградата на ул. \"Раковски\" 134. Това става ясно от днешно решение на правителството. Допреди няколко години това бе сградата, в която се помещаваше само и единствено СДС. При управлението на ОДС с премиер Иван Костов именно тук се вземаха най-важните политически решения. Наскоро обаче в нея се нанесе и НФСБ с лидер Валери Симеонов. Симеонов с \"щабквартира\", не с партийна централа на \"Раковски\" 134 (СНИМКИ) Съгласно решението правителството предоставя на политическа партия \"Воля\" под наем част от имот - частна държавна собственост, за административните нужди на централното й ръководство. Частта от имот се намира на ул. \"Георги С. Раковски\" № 134 и представлява реална част от административна и делова сграда, включваща втори етаж със застроена площ от 285,53 кв. м и седми терасовиден (шести надпартерен) етаж със застроена площ от 176,96 кв. м. Така ще се осигурят необходимите помещения за административните нужди на централното ръководство на \"Воля\", става ясно от мотивите на правителството. След краха на СДС на последните парламентарни избори партията може да използва само няколко помещения в сградата. Според Закона за политическите партии право на държавни помещения имат формациите, получили над 1% на парламентарни избори, ако са се явявали самостоятелно, и над 4%, ако са били в коалиция.", "date": "2019.02.20", "title": "И Марешки се нанася на \"Раковски\" 134"}
{"url": "http://clubz.bg/79724-putin_pak_plashi_sasht_s_novi_oryjiq", "text": "Семейства с три или повече деца ще могат да получат помощ от 450 хиляди рубли   от федералния бюджет, за да изплатят ипотеките си, ако имат такива, обеща Владимир Путин в началото на своето обръщение към Федералното събрание, съобщи ТАСС. Тази година то е един вид юбилейно. Президентът се обръща към депутатите за 25-и път, а лично Путин - за 15-и. Поканени са над 1000 гости. По традиция държавният глава закъсня за събитието - този път с 6 минути, предаде Нюз.ру. Както се очакваше, акцентът тази година е   коментират местни и чуждестранни наблюдатели. Путин обеща още през тази година да се разкрият нови 90 000 места в детските градини, а до 2022 година общо 270 000, предаде ТАСС. От 1 януари 2020 г. ще се повиши заплашането на родителите при раждане на първо и второ дете до равнището на нивото: два пъти по минималния праг за оцеляване. Хората трябва бързо да усетят, че ние правим всичко, за да се почувстват по-добре\", обясни Путин. Путин подчерта още: Дейността на изпълнителната власт на всички равнища трябва да бъде добре съгласувана, съдържателна, енергична - и руското правителство трябва да дава тон, добави президентът. \n\tТой изрази убеденост, че през 2023-2024 г. в страната ще бъде възстановен естественият прираст на населението.  \n\tДържавните и общинските служители, заети в социалната сфера, не бива \"никога да допускат високомерно отношение, неуважение към гражданите - нито с думи, нито с действия\", подчерта в посланието си Владимир Путин. Путин говори и по най-актуалните международни проблеми. Русия ще предвиди огледални и асиметрични мерки в случай, че САЩ разположат в Европа ракети със среден и малък обсег, обяви президентът в годишното си послание към Федералното събрание, предаде ТАСС. И заплаши: Путин заяви, че Русия ще насочи нови оръжия срещу САЩ, ако те разгърнат нови ракети със среден обсег в Европа след оттеглянето на Вашингтон от Договора за ликвидиране на ракетите със среден и малък обсег от 1987 г., предаде Асошиейтед прес. \n\tПрезидентът отхвърли твърдението на САЩ, че оттеглянето им от договора се дължи на това, че Русия го нарушава, и заяви, че САЩ отправят неверни обвинения към Русия, за да оправдаят изтеглянето си от договора. \n\tЛидерът на Кремъл заяви, че Русия ще въведе на въоръжение нова хиперзвукова ракета за военноморските си сили. Той каза, че ракетата \"Циркон\" ще лети със скорост девет пъти по-голяма от скоростта на звука и ще има обсег от 1000 км. \n\tРакетата ще се използва от съществуващи руски кораби и подводници, добави той. Путин плаши с нови оръжия, ако САЩ излязат от ракетен договор Други обявени миналата година оръжия, включително крилатата ракета с ядрен двигател \"Буревестник\" и подводният дрон с ядрен двигател \"Посейдон\", преминават успешно изпитанията си. \n\tПутин предложи на американските си колеги да пресметнат обсега и скоростта на новите руски оръжия преди да вземат решения, които застрашават Русия, предаде ТАСС. \n\tВ управляващата класа на САЩ има много хора, които излишно се увличат от идеята за изключителността и превъзходството на своята страна над целия останал свят, каза Путин. Русия незабавно ще реагира щом заплахата срещу нея стане действителна и ще насочи оръжията си не само срещу страните, където САЩ ще разположат въоръжението си, а и срещу самите САЩ, заяви Путин. \n\tРуският президент увери, че страната му иска да е в приятелски отношения със САЩ и запазва готовност да преговаря с тях по въпроси на въоръжението, предаде Асошиейтед прес. Той добави, че Русия е готова да води със САЩ преговори за контрола на ядрените оръжия, когато Вашингтон бъде готов за тях, но подчерта, че Москва няма да започва такива преговори. Той обвини САЩ, че използват \"въображаеми обвинения\", за да оправдаят изтеглянето си от ракетния договор от 1987 г. САЩ демонстративно пренебрегнаха клаузите на Договора за ликвидиране на ракетите със среден и малък обсег при разполагането на ракетни установки в Румъния и Полша, заяви Путин, цитиран от ТАСС. Той призна, че договорът от 1987 г. е остарял, защото след годината на сключването му са настъпили значителни промени в света, предаде БТА.      НАТО отхвърля като недопустими заплахите на руския президент Владимир Путин да насочи оръжия към ключови центрове на западния алианс, заяви днес говорител на НАТО, цитиран от БТА.  \n\tПиърс Казалет призова Русия \"да се съсредоточи върху спазването на Договора за ликвидиране на ракетите със среден и малък обсег\". Противорактетните системи \"Иджис ашор\" в Румъния и Полша са \"напълно съвместими\" с това споразумение от 1987 г., подчерта той.  \n\tКазалет нарече руските твърдения, че противоракетните системи на НАТО в Източна Европа нарушават договора, \"безсрамен опит да отклонят вниманието\" от нарушенията на Русия. ", "date": "2019.02.20", "title": "Путин пак плаши САЩ с нови оръжия"}
{"url": "http://clubz.bg/79729-vmesto_debat_za_lichnite_danni_gerb_poiska_prezidenta_da_otzove_kichashki_i_cekov", "text": "Очаквано - ветото на президента Румен Радев на Закона за личните данни, в частта със задълженията на медиите при обработването им, не мина. Но не казусът по същество бе основният предмет на \"дебатите\" в парламента.  Причината - БСП я няма в Народното събрание заради обявения в неделя и неотменен до момента бойкот, въпреки заявката на партията преди това, че подкрепя държавния глава и ще се бори за \"свободата на словото\". Закономерно - от ГЕРБ не пропуснаха да посветят пленарното време именно на това обстоятелство. \"Президентът да наложи вето върху Закона за защита на личните данни\" Второ - само ден преди ветото да влезе за гласуване от депутатите, Софийският градски съд потвърди глобите на президентските кадри Борислав Цеков и Петър Кичашки за злоупотреба именно с лични данни на граждани. Първият е член на Съвета по правни въпросни на Румен Радев, а вторият - член на Комисията за защита от дискриминация от квотата на държавния глава. Актовете на Комисията за защита на личните данни, потвърдени от магистратите, са за по 10 000 лв. В резултат - в пленарната зала нямаше кой да се изкаже в подкрепа на ветото върху текстовете, които предвиждат журналистите, наравно с всички, които боравят с лични данни, да се придържат към 10 изисквания. Сред тях:  какво е влиянието, което разкриването на личните данни на дадено лице, обект на журналистически материал, или на тяхното оповестяване, може да окаже върху личния живот и доброто име на въпросното лице; какви са обстоятелствата, при които личните данни са станали известни на администратора; както и дали лицето е от управленския ешелон или има друга роля в обществения живот - \"с по-занижена защита на личната неприкосновеност\". В закона е записано кога едно журналистическо разследване е \"законосъобразно\" - нещо, което според \"Програма Достъп до информация\" и Асоциацията на европейските журналисти не съществува в \"демократичните страни\". Тези две огранизации, както и извънпарламентарни партии от демократичната общост, настояха за ветото. От БСП пък твърдяха, че ще го подкрепят в името на \"свободата на словото\".  Депутатите приеха без дебати форма на цензура за медиите Съдът: Президентски кадри са злоупотребили с лични данни Тя попита задочно и БСП дали ще събира пари за глобата на Цеков и Кичашки, както плати гаранцията на Елена Йончева, след като двамата са били кандидати за депутати от левицата. Депутатите приеха без дебати форма на цензура за медиите Съдът: Президентски кадри са злоупотребили с лични данни", "date": "2019.02.20", "title": "Вместо дебат за личните данни: ГЕРБ поиска президента да отзове Кичашки и Цеков"}
{"url": "http://clubz.bg/79722-navratilova_si_navleche_gnqv_zaradi_nesyglasie_s_transdjendyrite_v_sporta", "text": "Мартина Навратилова отново предизвика полемика в спортните среди заради изявление, в което изказва несъгласие с това да се позволява на трансджендъри да участват в състезания на професионално ниво. Или на такова, в което се отбелязват рекорди, дават се официални титли, прави се класиране и т. н. Не за първи път носителката на 18 титли от Големия шлем влиза в задочен спор с организации, свързани с правата на ЛГБТ спортистите.  Сега базираната в САЩ Athlete Ally реагира остро на думи на бившата тенисистка пред \"Сънди Таймс\".  Навратилова имаше спор по темата още преди време. През миналата година тя бе критикувана за позицията си от Рейчъл Макинън. Тя е родена като мъж и е професор по философия от университета в Южна Каролина. През миналата година спечели световна титла с рекорд по колоездене при жените във възрастовата група от 35 до 44 години. Макинън нарече позицията на Навратилова  , а също така Като трансфобия определя казаното от Мартина и Athlete Ally. И още: \" Организацията препоръчва на Навратилова да се образова и изразява разочарование, че не си е взела бележка, след като през декември миналата година вече й било обърнато внимание  Любопитно е, че бившата №1 в света става посланик на Athlete Ally през 2014 г. Включвала се е в кампании. Като например е апелирала към Международната баскетболна федерация да преосмисли решението си да не разрешава на жени да играят с хиджаб. Говорила е на конференции и симпозиуми, в които Athlete Ally е имала организаторска роля. Мартина Навратилова е една от първите спортистки, публично заявили своята хомосексуална ориентация. В края на 2014 г. тя сключи брак с партньорката си Юлия Лемигова. В последните години много се изписа и изприказва и за казуса с лекоатлетката Кастер Семеня. Случаят стигна до Арбитражния спортен съд в Лозана (КАС). Чрез федерацията по лека атлетика на Южна Африка тя заведе дело в КАС заради въведени промени от страна на Международната федерация (ИААФ), ограничаващи нивата на тестостерон в кръвта. Това пряко касае Семеня, която е двукратна олимпийска шампионка, предвид дисциплините, в които участва - от 400 до 1500 м. Случаят е много повече от частен. Решение на КАС може да предопредели бъдещето на атлетиката в тези дисциплини. Сега Семеня е принудена да приема медикаменти за ограничаване на тестостерона или да премине в бяганията на по-дълги дистанции. Тя протестира срещу това.  Кастер Семеня е хермафродит - тя има белези от двата пола по рождение. До такова становище се стигна още преди години след изследвания и тестове.", "date": "2019.02.20", "title": "Навратилова си навлече гняв заради несъгласие с трансджендърите в спорта"}
{"url": "http://clubz.bg/79719-vasil_bojkov_platil_nad_3_miliona_dylgove_na_levski_za_10_dni", "text": "Новият изпълнителен директор на \"Левски\" Павел Колев гостува в предаването \"Тази сутрин\" по бТВ и заяви, че Васил Божков, който на 6 март на общо събрание официално ще стане собственик на клуба, вече е платил над 3 млн. лв. от дълговете на \"сините\". Павел Колев: Васил Божков ме покани в \"Левски\", дълговете са над 30 милиона Колев, който е журналист, а също така бивш висш служител на БФС, надълго и нашироко разказа за одита на \"Герена\", за дълговете, за управлението на Спас Русев, за намеренията на Божков и т. н. Васил Божков официално потвърди за \"Левски\" Според изпълнителния директор голяма част от дълговете на \"Левски\" са натрупани по време на управлението на Спас Русев: Фенският тръст на \"Левски\" приветства Васил Божков Ами дълговете от 2 милиона лева, заради които \"Левски\" може да изхвърчи от евротурнирите за година, ако не плати до края на февруари? \"Левски\" - нова година, нов собственик. Но кой е той? Доскоро Павел Колев беше на практика вторият човек в БФС - може би най-довереният ръководител на Борислав Михайлов.  Запитан за Наско Сираков - друга вечна тема на \"Герена\" (но вече разделяща \"сините\", тъй като легендата е в много близки отношения с Гриша Ганчев), авторът на автобиографията на величието отговори така: Валери Божинов: Дела трябват, а не думи (СНИМКИ) Нямаше как да бъде подминат Валери Божинов, който през тази зима се завърна в синьо. Васил Божков официално потвърди за \"Левски\" Фенският тръст на \"Левски\" приветства Васил Божков \"Левски\" - нова година, нов собственик. Но кой е той? Валери Божинов: Дела трябват, а не думи (СНИМКИ)", "date": "2019.02.20", "title": "Васил Божков платил над 3 милиона дългове на \"Левски\" за 10 дни"}
{"url": "http://clubz.bg/79665-vlakcheto_e_skypo_no_ne_se_dviji", "text": "2011 година. Минчо Казанджиев е кмет вече девета година, когато община Ловеч кандидатства по схема за предоставяне на безвъзмездна финансова помощ „Подкрепа за развитието на природни, културни и исторически атракции“ пред Министерството на регионалното развитие и благоустройството. Проектът е озаглавен „Подкрепа за развитие на туристически атракции в община Ловеч“, а една от дейностите е закупуване на атракционно влакче с два вагона. То е главният герой в тази история. По прогнозна цена на общината атракционът би трябвало да струва 300 000 лева без ДДС. През юни същата година управляващият орган (МРРБ) изпраща писмо до общината, с което иска финансова обосновка на единичната цена на влакчето (300 000 лева без ДДС). В отговор кметът Казанджиев посочва, че е направено „проучване на предлаганите в България подобни услуги и съоръжения, а заложената цена на влакче с два вагона е на база на сравнителна оферта по предварително заложени критерии“. Проектът е спечелен през 2014 г. и 3 398 453.66 лева евросредства + 399 818.08 от държавния бюджет + 559 909.04 лева от общинския бюджет, или общо 4 358 180.78 лева е общата сума, с която общината трябва да реализира „устойчив туристически продукт“. За влакчето са предвидени от европрограмата 299 000 лева, а остана- лите 60 000 лева (за ДДС) са от ловешките данъкоплатци. Целта е атракционно влакче да предлага на жителите и гостите на Ловеч панорамен тур, който включва историческия резерват \"Вароша\", старата баня Дели хамам и крепостта Хисаря. Обявена е обществената поръчка „Доставка на атракционно влакче – локомотив с два вагона“. В нея подробно се описват технически характеристики на локомотива и вагоните, които не съответстват на голяма част от записаните изисквания в подписания договор за безвъзмездна финансова помощ от ЕС и драстично се разминават с офертата, приложена като обосновка на цената в проектното предложение на общината. Това разкрива в блога си дългогодишният общински съветник Иво Райнов. Явява се само един кандидат, отговарящ на условията на общината възложител – консорциумът „Еврогеймс“ ДЗЗД, съставен от „Еврогеймс“ ООД и ЕТ „2002 – Константин Димитров“. Одобрен е набързо и на 3 септември 2014 г. е сключен договорът между общината и консорциума. На 5 ноември същата година влакчето е доставено в Ловеч. Само няколко месеца по-късно влакчето е бракувано, защото „локомотивът е променен конструктивно автомобил, Great Wall Hover, който на 7.07.2015 г. се придобива от лизингова компания от единия от участниците в ДЗЗД… при което още в същия ден е с прекратена регистрация като моторно превозно средство“, обясни в отговор на наше запитване Корнелия Маринова, която е кмет на Ловеч от ноември 2015 г. Защо е било бракувано влакчето? Половин година преди да бъде обявена обществената поръчка, в края на декември 2013 г. собственикът на фирма ЕТ „2002 – Константин Димитров“ сключва лизинг за покупка на автомобил марка Great Wall Hover. В края на януари 2014 г. фирмата го регистрира като товарен автомобил с бял цвят. След това започва серия от технически корекции и подобрения. Например скоростта на автомобила е намалена на 25 км/ч, броят на местата от 1+4 е променен на само едно, извършени са изменения в спирачната система и скоростната кутия, както и редица други. Нанесените промени в техническите параметри на лизинговия автомобил поразяващо точно съвпадат с изисканите в описанието на една все още необявена обществена поръчка за атракционно влакче в Ловеч. Автомобилът получава удостоверение за изменение на конструкцията точно две седмици преди обявяването на обществената поръчка и вече е готов да задоволи техническите изисквания, които ще бъдат предявени в нея. Редом до локомотива се записват и два вагона с по 24 седящи места с неясна цена. Въпреки че е бракувано още на 7 юли 2015 г., ловешкото влакче все пак тръгва из града за кратко. Пред закона то се представя като бавно движещо се моторно средство, тоест като каруца. Бившият вече кмет Казанджиев не пропуска да заяви, че всичко е законно, но влакчето ще се движи временно и не точно по предвидения му маршрут. Три месеца по-късно влакчето е спряно окончателно от движение. Причините са няколко – отказ на КАТ за регистрация (освен като каруца), композицията не може да се движи назад, не може да взема доста от завоите по улиците на града, няма и „гражданска отговорност“, макар общинският съвет на Ловеч да измени наредбата за движение, за да може атракционното влакче да се движи. То обаче се оказа напълно неотговарящо на всичко необходимо, за да бъде туристическо влакче. Приходите на общината за трите му месеца пътуване са под 3000 лева на фона на изхарчените 360 000 лева. На местните избори в края на 2015 г. ловчанлии променят избора си след три мандата управление на Минчо Казанджиев и начело на града застава Корнелия Маринова. Изготвен е доклад за многобройните несъответствия между поръчката и доставката. С резолюцията на кмета докладът е изпратен на Окръжната прокуратура. Образувано е досъдебно производство по случая. Проверка започва и Агенцията за държавна финансова инспекция (АДФИ). „Досега за същото влакче веднъж сме платили 35 000 лева финансова корекция за допуснати нередности при провеждането на обществената поръчка. Платили сме и близо 60 000 лева собствено участие при закупуване на влакчето. Сега трябва да платим още 307 571.33 лева и всичко излиза близо 400 000 лева“, казва тогава кметът Корнелия Маринова. Според предварителния доклад от проверката на АДФИ сумата от близо 360 000 лева за доставката на влакчето e недължимо платена сума. Общината завежда дело срещу доставчика, тъй като превозното средство не отговаря на изискванията на Закона за движение по пътищата. Съдът отхвърля предявените от община Ловеч искове и я осъжда да заплати по 8650 лева и на двете фирми в консорциума „Еврогеймс“ за разноски по делото. Решението е обжалвано пред Апелативен съд–Варна, чието становище обезсилва решението на първа инстанция и връща делото за ново разглеждане, но от друг състав на съда. Съдебната сага продължава. Почти четири години след сделката с негодното влакче прокуратурата повдигна обвинение за безстопанственост срещу бившия ловешки кмет Минчо Казанджиев. Обвинението твърди, че явилият се единствен кандидат не разполагал с атракционно влакче, което да отговаря на поставените условия, и затова представил преправени документи за техническите параметри и характеристики на влакчето, за да отговори на заданието на обществената поръчка. Затова и управителят на консорциума „Еврогеймс“ ДЗЗД е обвинен в документно престъпление. „Ами то може да се движи, ако му направим на практика собствена инфраструктура. Не може да завива, няма задна скорост, много е сложна работата“, казва днес кметът Корнелия Маринова. В резултат на действията, или по-скоро на бездействията на кмета Казанджиев за община Ловеч са настъпили щети за 359 732.55 лева. Два съдебни процеса текат в момента по този казус. Търси се справедливост.", "date": "2019.02.20", "title": "Влакчето е скъпо. Но не се движи"}
{"url": "http://clubz.bg/79721-po_informaciq_na_volen_siderov_nato_trqbvalo_da_byde_zakrita", "text": "Парламентът ратифицира единодушно протокола за присъединяване на Северна Македония към НАТО. В подкрепа на ратификацията гласуваха 140 депутати. Въпреки историческия момент от БСП изпълниха заканата си да не дойдат в парламента и лявата част на залата остана празна. Преди гласуването лидерът на \"Атака\" Волен Сидеров направи поредното си забележително изказване. Той призова членството в НАТО да не се обявява за ценностна система. Сидеров постави и въпроса дали въобще трябва да има военни блокове. И припомни, че България е участвала и в други военни блокове. И припомни, че след падането на Берлинската стена Варшавският договор е закрит, а НАТО не. Той каза още, че обществената атмосфера в Северна Македония трябва да е такава, че никой да не се притеснява да афишира българско самосъзнание. Лидерът на НФСБ Валери Симеонов призова Македония да не репресира хората с българско самосъзнание. Той припомни, че те все още не могат да ползват правата и свободите си и имат затруднения в професионалната си кариера. Симеонов каза още, че не трябва да се разрушават паметници, призова в Скопие да не се говори за \"български окупатори\" и др. Повечето изказвания от трибуната не бяха на нивото на събитието, тъй като изказващите се не успяха да се въздържат от изкушението да отправят политически послания за собствена употреба. Незнайно защо лидерът на ДПС Мустафа Карадайъ припомни изказването на почетния председател на ДПС Ахмед Доган, че пътят на България през Европа минава през Босфора. Той изтъкна и ролята на ДПС за членството на България в НАТО и ЕС. Голяма част от изказването на зам.-шефа на ГЕРБ и лидер на парламентарната група Цветан Цветанов бе насочено срещу БСП.    ", "date": "2019.02.20", "title": "По информация на Волен Сидеров НАТО трябвало да бъде закрита"}
{"url": "http://clubz.bg/79717-speshni_merki_sreshtu_morbili_v_sofiq", "text": "Спешни мерки срещу разпространението на морбили в София. Здравните власти изпращат мобилен екип от лекари, които да поставят ваксини в столичния квартал „Христо Ботев”, съобщи Нова тв. Там през последните дни имаше регистрирани случаи на заразното заболяване. 21 души в България са болни от морбили Заразените с морбили в страната вече са 27. Засега се смята, че основният източник на заразяване е детското отделение в болницата в Разлог. По данни на здравното министерство България не изпълнява препоръките на Световната здравна организация за поне 95% имунизационен обхват срещу морбили, за да може да се разчита на т.нар. стаден имунитет. В София е регистриран случай на морбили В София е регистриран случай на морбили", "date": "2019.02.20", "title": "Спешни мерки срещу морбили в София"}
{"url": "http://clubz.bg/79716-yunker_brekzit_e_naj_tragichnoto_sledvoenno_reshenie_v_evropa", "text": "Председателят на Европейската комисия Жан-Клод Юнкер призна, че в края на мандата си преживява разочарование от очакваното излизане на Великобритания от Европейския съюз, както и от други политически събития на континента, предаде ДПА. Преговорите с британската министър-председателка Тереза Мей не бяха по-приятни от разговорите за митата и търговията с президента на САЩ Доналд Тръмп, каза Юнкер. Неговият мандат като председател на ЕК приключва през ноември и той няма да се кандидатира за нов мандат. \n\tЮнкер нарече \"Брекзит\" най-трагичното следвоенно решение в Европа, добавя БТА.", "date": "2019.02.20", "title": "Юнкер: \"Брекзит\" е най-трагичното следвоенно решение в Европа"}
{"url": "http://clubz.bg/79726-kotkata_na_lagerfeld_negova_naslednica", "text": "Любимата котка Шупет на починалия във вторник моден дизайнер Карл Лагерфелд може да наследи част от богатството му, пише в. \"Фигаро\". Ексцентричният творчески директор на \"Шанел\" се сдоби с бялата си писана през 2011 година. Тя веднага се превърна в светска знаменитост, като си спечели много последователи в Инстаграм и участваше във фотосесии. Известно е, че котката има своя банкова сметка. Говори се, че тя отдавна е набъбнала на няколко милиона евро. Почина Карл Лагерфелд Във Франция животните не могат на станат наследници, тъй като от правна гледна точка не се явяват нито физически, нито юридически лица. Но това е възможно в Германия, а Лагерфелд има германско гражданство. При споровете за наследство обаче се взима предвид страната на постоянно пребиваване /в случая за дизайнера Франция/ и се предполага, че модният дизайнер е завещал на домашния си любимец средства или чрез фонд, или чрез физическо лице. Шупет не е единственото домашно животно, което става наследник на господаря си. Засега най-богатият наследник е кучето на Гюнтер IV, който остави на любимата си немска овчарка през 1992 година цели 373 милиона долара. Знае се също, че известната тв звезда Опра Уинфри е включила в завещанието си кучетата си. Те са пет и получават в случай на смърт 30 милиона долара.", "date": "2019.02.20", "title": "Котката на Лагерфелд - негова наследница"}
{"url": "http://clubz.bg/79677-kak_yutyub_podhranva_teoriqta_za_ploskata_zemq", "text": "Ютюб има значителна роля в убеждаването на все повече хора, че Земята е плоска, показва ново проучване на Техническия университет в Тексас. Изследването е имало за цел да разбере как т. нар. „плоскоземци” са открили за съществуването на теорията и какво ги е накарало да повярват в нея. Мнозинството от анкетираните посочват като причина за това видеа по темата в Ютюб, предава Би Би Си. Все повече хора започват да вярват в плоския вид на Земята заради „капацитети“, които им представят редица „доказателства” в платформата. Според проф. Ашли Ландръм, провела изследването, Ютюб трябва да промени алгоритмите си така, че зрителите на такива видеа да имат достъп до точна, научно доказана информация. Алгоритмите, които Ютюб използва в момента, работят на принципа  , тоест зададен е така, че да предложи сходно на вече видяното съдържание. Ако сте гледали едно видео, търсещо доказателства защо Земята е плоска, видеоплатформата автоматично ще започне да ви предлага клипове на същата тема. Това, според Ландръм, прави влизането в „заешката дупка” много лесно. Кораб ще плава по „плоската“ Земя, за да докаже, че тя не е сфера Изследването е проведено по време на две конференции на плоскоземци, когато 30 души са попитани как са започнали да вярват в теорията. Отговорилите разказали, че гледали други видеа с конспиративни теории, когато Ютюб предложил на вниманието им версията за плоската Земя. Някои от анкетираните споделят, че гледали видеата единствено, за да ги оборят, но впоследствие намират смисъл в аргументите и неусетно стават последователи на теорията. Резултатите си Ландръм представи на ежегодната среща на Асоциацията за напредък в науката, провела се на 16 и 17 февруари. Според нея, на конспиративните видеа на плоскоземци и други теоретици трябва да отговорят самите учени със свои видеоматериали в Ютюб. Убеден сте, че Земята е плоска? Вие сте в Северна Каролина При търсене на „доказателства за плоската Земя” в Ютюб видеата с повече гледания са комедийни скечове, надсмиващи се на плоскоземците или очевидни факти защо теорията не би трябвало да привлича последователи. Но при по-задълбочено търсене наяве излизат конспиративните видеоматериали, най-често придружени от заглавия като „Истината, която не ви казват”, „Нещото, което не учите в училище”, „НАСА ви лъже” и т. н. Убеден сте, че Земята е плоска? Вие сте в Северна Каролина", "date": "2019.02.20", "title": "Как Ютюб подхранва теорията за плоската Земя"}
{"url": "http://clubz.bg/79718-supergeroj_uchi_isus_kak_da_byde_spasitel", "text": "Поредицата „Второ пришествие” трябваше да излезе на 6 март. Създаден от Марк Ръсел и илюстриран от Ричард Пейс, сюжетът проследява връщането на Исус сред хората.   той започва да си партнира със супергероя Човека Слънце. Издателите на комикса съобщават, че поредицата е спряна, а причината за това е консервативната фондация CitizenGo, която открито се обявява против аборта и ЛГБТ хората. След бурната реакция Ръсел и Пейс поискали правата си обратно. Преди това Ди Си се свързали с тях и ги предупредили, че може да има искания за значителни промени в съдържанието. CitizenGo определят решението на Ди Си като своя победа и твърдят, че „Второ пришествие” изобразява по погрешен начин Исус. Но създателите на комикса не изглеждат притеснени. Ръсел твърди, че за пръв път чул за CitizenGo, когато фондацията повела кампания за премахването на рекламни банери с лесбийки от автобуси в Портланд.", "date": "2019.02.20", "title": "Супергерой учи Исус как да бъде спасител"}
{"url": "http://clubz.bg/79723-cacarov_iska_uvolnenie_za_voenen_sledovatel_rabotel_kato_bukmejkyr", "text": "Това съобщава пресцентърът на прокуратурата, като става ясно още, че искането е основано на информация, събрана при извършена от Военно-апелативна прокуратура проверка. Майор Петров е бил упълномощен от дружество, собственост на неговата съпруга, и е разпространявал от името на „Евробет“ ООД билети за моменталната лотарийна игра „Лотария България“ срещу месечно възнаграждение в размер на 6% от стойността на продадените лотарийни билети.", "date": "2019.02.20", "title": "Цацаров иска уволнение за военен следовател - работел като букмейкър"}
{"url": "http://clubz.bg/79715-tozi_pyt_ot_gerb_stypiha_nakrivo", "text": "В ГЕРБ винаги е имало две линии – едната е много комуникативна, гъвкава, доста интуитивна и изключително талантлива. Това е линията на Борисов, който би усетил, че си вкарва автогол, и не би допуснал това с обезсилването на преференциите. Има и една друга линия, малко по-полицейска, малко по „по устав“, по-праволинейна - линията на самата партия ГЕРБ. Тези праволинейните, които карат по устав, просто сбъркаха от престараване. И от липса на въображение. Вероятно са решили, че с отпадането на преференциите ще успеят да вкарат допълнителна интрига сред партньори и опоненти, които са далеч от монолитност и разчитат на преференцията да облекчи реденето на листите им. А през това време на Борисов не му се занимава, защото това е уморително, досадно и той държи да бъде много често - буквално и преносно - извън страната и да се занимава с външнополитически дела. Пък и може би г-н Цветанов има сега допълнителна политическа увереност поради факта, че от известно време насам именно той е вестителят за западното в българския политически живот. Допълнителна увереност има и ДПС. То също застана много активно напоследък на западна страна. Оста ГЕРБ–ДПС вече не е тайна за никого и тази ос в момента се подкрепя от Запада, който пък не очаква от нас не да има някаква красива демокрация, а да не създаваме проблеми и да имаме стабилни партньори срещу потенциалните опасни влияния от Североизток и от Югоизток. Заради всичко това управляващите и ДПС малко се самоуспокоиха. Успокояват ги и социологическите данни, и зациклянето на политическия процес, и услужливите медии. Всъщност, в такъв момент има една голяма опасност – да решиш, че всичко е възможно и позволено и да подцениш ситуацията и народа си.  БСП също греши обаче. Защото надценява ситуацията. От известно време насам БСП си въобразява, че в страната има някаква извънредна температура на напрежение. Че едва ли не народът е готов да скочи, „да ги помете“ и т.н. Възможно е, разбира се, но данните показват, че поне от 2006-2007 г. песимизмът не е бил по-слаб, отколкото през последните две-три години. Да, има песимизъм, но той е по-нисък в сравнение с дълги предишни периоди. Накратко, ГЕРБ се самоуспокоява, а БСП си самовнушава. Управляващите показват все повече белези на самозабравяне, а БСП се самозатваря, вместо да отваря търсените общи фронтове, които са и единствената възможност за пробив. А и (нека бъдем честни) мнозинствата не обичат да не ходиш на работа - дори когато става въпрос за напускане на парламента. Някъде там, между подценяване и надценяване, остава здравият политически разум. Впрочем, ГЕРБ би трябвало да знае, че като наближат избори, в които БСП се чувства застрашена, тя винаги първо подлага на съмнение честността на изборния процес. И второ – казва: „Демокрацията е в опасност, нека всички се съберат зад нас, дори и тези, които иначе не могат да ни понасят.“ Всъщност, в страната от доста време насам има три опозиционни настроения, които не могат да понасят ГЕРБ, но не могат да се понасят и едни други.   – това са БСП и мрежата партии около нея - националистически, леви, русофилски и т.н.   са настроени и прозападните хора, либералните – синьо-зелено-виолетовите хора. Те са малко, но са доста добре представени в медиите и са доста гласовити и творчески. Освен това, като дойдат евроизборите и разликите са малки, дори и малките масиви гласове могат да наклонят везните.   вид опозиционери са онези, които си казват - да идва новият, да сменяме системата, да махаме всички. Това е славитрифоновисткият стил, който добре познаваме и който пулсира в България вече две десетилетия. През 3-4 години все търсим някой нов, който да „сменя системата“. Та най-големият кошмар за ГЕРБ е да синхронизира всички тези хора. Не партиите им, а именно хората. И като добавим към това и Румен Радев и Мая Манолова, получаваме перфектна политическа буря. Точно по този начин се дава шанс на БСП да прави „общ фронт“, да изглежда по-малкото зло в състезание с други две опции.   Удивително беше да се даде такъв коз на политическия противник. При това в края на един политически период, в който ГЕРБ устискаха. Защото ГЕРБ беше в упадък през есента и зимата и трябваше да се опита да овладее цялата тази протестна енергия, за да не се излее в някакви социални протести. Зимата свърши. По всичко личи, че социални протести в страната няма, ГЕРБ удържа. Няма тежки драми в ръста на цените и т.н. ГЕРБ се окопити и перспективата за предсрочни избори се отдалечи и беше по-вероятно от днешна гледна точка ГЕРБ да спечели и европейските избори. И точно в този момент, когато всичко е разметено, ГЕРБ се изложи. Всичко това свидетелства или за политическа непохватност, или за съзнателен план - и то план не в угода на Борисов. И това е най-големият извод от тази ситуация: не е ясно доколко Борисов има доверие на парламентарните си хора, но е факт, че през последната година зачестиха случаите, в които парламентарната група на ГЕРБ държи съвсем различна линия от тази на Борисов. Понякога не е ясно дали всъщност между двете има синхрон. Случаят с преференциите беше своеобразен връх. Да, после оправиха нещата, но си причиниха излишен знаков и комичен трус. ДПС пък за пореден път се доказа като много ловък политически играч. За Движението европейските избори ще бъдат важен пробен камък - трябва да покажат, че са успели да се възстановят след получения удар от ДОСТ.  Сега остава да видим как ще мине пазарлъкът с ДПС - това е голямата въпросителна. Преференциите се връщат, но какво ще вземе ДПС в замяна? \" \"", "date": "2019.02.20", "title": "Този път от ГЕРБ стъпиха накриво"}
{"url": "http://clubz.bg/79720-majkata_na_skripal_poiskala_sinyt_i_vnuchkata_%D1%9D_da_bydat_obqveni_za_bezsledno_izcheznali", "text": "Майката на бившия полковник от руското военно разузнаване Сергей Скрипал - Елена Скрипал, се е обърнала към полицията с молба синът й и неговата дъщеря Юлия Скрипал да бъдат обявени за безследно изчезнали, предаде ТАСС, съобщава БТА. Новината дошла от племенницата на Сергей Скрипал - Виктория. По пощата бе отправено заявление от името на Елена Яковлевна (майката на Скрипал - бел. ТАСС) с молба Сергей Викторович и Юлия да бъдат обявени за безследно изчезнали. Молбата е подадена по местожителство на Юлия (Москва - бел. ТАСС), разказала Виктория. Здравето на Скрипал се влоши, руско знаме се вее над Солсбъри Както бе съобщено по-рано, последният телефонен разговор на Юлия и Виктория се е състоял на 24 юли миналата година. Тогава Юлия позвънила на Виктория и ѝ разказала как е здравето на баща ѝ. Тя не казала кога е възможно да се върне в Русия. Виктория Скрипал живее в Ярослав с майката на Сергей Скрипал. Двете жени се готвели да подадат документи за виза за Великобритания, но 90-годишната Елена се отказала заради здравословното си състояние. Властите на Великобритания пък нееднократно са отказвали виза на Виктория.", "date": "2019.02.20", "title": "Майката на Скрипал поискала синът и внучката ѝ да бъдат обявени за безследно изчезнали"}
{"url": "http://clubz.bg/79712-kiril_domuschiev_finalizira_sdelkata_za_nova_tv", "text": "Кирил Домусчиев финализира сделка за покупката на Нова тв, твърдят източници на Клуб Z. Все още няма подробности, а в регистрите на Комисията за защита на конкуренцията няма данни да е искана проверка за концентрация - каквито процедури имаше при предишния опит за продажба на медията.  Версията, че председателят на КРИБ е вероятен нов собственик, след като продажбата на \"Нова Броудкастинг Груп\" на чешкия милиардер Петр Келнер се провали, циркулира от средата на януари, а във вторник вечерта бе съобщена от сайта \"Топновини\", също с въпросителен знак в заглавието. Според публикацията се очаква официално потвърждение в сряда.  Нова тв пак е за продан. Петр Келнер няма да я купи Пред Клуб Z представители на ръководството на медията заявиха, че към момента нямат официална информация за сделка. Според източниците ни сделката е на финала и промените в телевизията в резултат предстоят в кратки срокове.  Спас Русев и Кирил Домусчиев в конкуренция за Нова тв Петр Келнер купи Нова телевизия за 185 милиона евро Последва обжалване пред съда - и от \"Нова\", и от купувача. Преди датата на делото обаче (то бе насрочено за пролетта на тази година - б-р.) дойде новината, че договорът за продажба на акциите на MTG на най-богатия чех и компанията му PPF Group е прекратен. Това се случи през януари. Тогава започнаха са циркулират и слухове, включващи Домусчиев, но и Спас Русев като потенциални инвеститори в медийната група.  От MTG също така заявиха, че е осигурено финансиране от банка Nordea и започват дискусии с други потенциални инвеститори относно продажбата на акциите си в най-голямата търговска медийна група в България. Имена официално не бяха съобщени.      Спас Русев и Кирил Домусчиев в конкуренция за Нова тв Петр Келнер купи Нова телевизия за 185 милиона евро", "date": "2019.02.20", "title": "Кирил Домусчиев финализира сделката за Нова тв"}
{"url": "http://clubz.bg/79713-zavryshtaneto_na_kristiano_ronaldo_v_madrid", "text": "Сряда, 20 февруари, предлага много футбол - като се почне от ранния следобед, та се стигне почти до полунощ. Днес се играят още три срещи от втория пролетен кръг на Първа лига: \"Локомотив\" (Пловдив) - \"Септември\" (14:30 часа), \"Витоша\" (Бистрица) - \"Левски\" (17 ч) и \"Берое\" - \"Етър\" (17:30). Нова грешна стъпка на \"Лудогорец\" \"Сините\", подобно на ЦСКА-София, също ще опитат да съкратят изоставането си до лидера \"Лудогорец\", който и вчера направи грешна стъпка - 1:1 срещу \"Ботев\" (Пловдив). Кръгът започна вчера с мачовете на \"орлите\", \"червените\" и двойния обрат между \"Славия\" и \"Черно море\". ЦСКА-София загря с победа за дербито в неделя От 22 часа са последните осминафинали от Шампионската лига - от първите срещи. Днес те се предават по каналите на бТВ. \"Шалке\" приема един от кандидатите за трофея - \"Манчестър Сити\". Повече погледи ще бъдат насочени към Мадрид, където друг изявен претендент - в лицето на \"Ювентус\", гостува на \"Атлетико\". Това е първото завръщане в испанската столица на Кристиано Роналдо по футболен повод, откакто напусна \"Реал\" миналото лято. Уточнението \"футболен повод\" е важно, тъй като наскоро португалецът се завърна там като подсъдим за укриване на данъци и чу присъдата си - 23 месеца условно и глоба от близо 19 милиона евро. Излишно е да се казва, че Роналдо няма са бъде посрещнат добре на стадион \"Метрополитано\" - огорчавал е \"дюшекчиите\" многократно. Баварско опълчение удържа равен на \"Анфийлд\" И двата осминафинала снощи завършиха 0:0 - между \"Ливърпул\" и \"Байерн\" и \"Олимпик\" (Лион) и \"Барселона\". ЦСКА-София загря с победа за дербито в неделя Баварско опълчение удържа равен на \"Анфийлд\"", "date": "2019.02.20", "title": "Завръщането на Кристиано Роналдо в Мадрид"}
{"url": "http://clubz.bg/79714-trymp_naredi_syzdavaneto_na_kosmicheski_vojski", "text": "Президентът на САЩ Доналд Тръмп нареди на Пентагона да разработи планове за създаване на космически войски, които ще са част от военновъздушните сили, предаде Асошиейтед прес. \n\tТръмп се съгласи на този вариант вместо поисканото от него по-рано отделно министерство на космическите войски, които да са   на другите видове въоръжени сили.  \n\tПрезидентът заяви, че космосът е  . Тръмп: Космосът е бойно поле, искам космически войски Президентът на САЩ Доналд Тръмп каза, че иска Северна Корея да сложи край на ядрената си програма, но не бърза и няма належащ график кога Пхенян трябва напълно да се освободи от ядрено оръжие, предаде Ройтерс. \n\tНа 27 и 28 февруари Тръмп ще се срещне за втори път с лидера на КНДР Ким Чен Ун във Виетнам. \n\tВ изказване пред журналисти в Белия дом Тръмп каза, че санкциите срещу азиатската държава ще останат в сила и посочи, че Пхенян не е извършвал в последно време ядрени или ракетни изпитания. Тръмп разговаря вчера с южнокорейския президент Мун Дже Ин за срещата на върха и планира разговор и с японския премиер Шиндзо Абе. Тръмп и Ким се срещат в края на февруари Ръководителите на американското разузнаване вече обявиха публично, че не вярват, че Пхенян напълно ще се разоръжи, посочва БТА. Тръмп и Ким се срещат в края на февруари", "date": "2019.02.20", "title": "Тръмп нареди създаването на космически войски"}
{"url": "http://clubz.bg/79693-politicheskata_stabilnost_pak_moje_da_opre_do_dps", "text": "Отказът на БСП да влезе в пленарна зала поставя управляващото мнозинство в много сложна ситуация. В тази ситуация е напълно възможно кворумът в парламента, а оттам и прословутата политическа стабилност, отново да са в ръцете на ДПС ГЕРБ има 95 депутати, а \"Обединени патриоти\" - 27, или общо 122 при необходими 121, за да започне пленарното заседание. Достатъчно е само двама от тях да отсъстват по уважителни причини, за да има нужда от подкрепа за кворума и от други партии. След сбирка при премиера: властта \"стяга дисциплината\", коалицията е стабилна Досега управляващите винаги са можели да разчитат при важни гласувания на \"Воля\", която е с 12 депутати, както и на двамата депутати, които не членуват в парламентарни групи. Дори и с тях обаче общата бройка става 136. Ако 16 души от трите парламентарни групи и двамата независими отсъстват, което е напълно реалистично, включително по уважителни причини, кворум няма да има. Освен ако той не бъде подкрепен от ДПС. Депутатите от движението са 25. Шубето от ДПС е голям страх БСП има 79 депутати. Засега от партията са категорични, че няма да влизат в парламента. Според тях това е единственият начин да бъде върнат авторитетът на парламентаризма у нас. Повод за отказа на БСП за участие в заседанията бяха приетите поправки в Изборния кодекс. Социалистите останаха непреклонни, въпреки че от ГЕРБ вече внесоха нови поправки, които отменят приетите в края на миналата седмица. Решено: БСП напуска парламента Шубето от ДПС е голям страх Решено: БСП напуска парламента", "date": "2019.02.20", "title": "Политическата стабилност пак може да опре до ДПС"}
