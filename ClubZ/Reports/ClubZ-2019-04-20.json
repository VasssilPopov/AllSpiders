{"url": "https://clubz.bg/82061-kralq_na_kleq_kapitulira_v_monte_karlo", "text": "Едва ли някой е очаквал точно този финал на турнира на \"червени\" кортове в Монте Карло - Фабио Фонини (Италия) срещу Душан Лайович (Сърбия).  Голямата новина от първия \"Мастърс\" в Европа за годината е детронацията на Рафаел Надал. Матадора имаше 18 поредни победи в княжеството, беше действащ шампион и притежава рекордите 11 титли. Днес обаче Краля на клея отстъпи пред Фабио Фонини - 4:6, 2:6 на полуфинал. Италианецът показа голям дух срещу тенисист, който е присъщ именно с това. Той губеше с 1:3 в първия сет, но записа обрат, в който спечели 10 от следващите 11 гейма. 18-ият в света затвори първия сет и поведе с 5:0 във втория. Такова нещо не се вижда често срещу Надал, независимо кой е от другата страна на корта. Тук Рафа поне записа актив, като върна един пробив и после успешно реализира подаването си. Веднага след това Фонини стигна до добър за него край - 6:2 и 2:0 сета. Фабио е специалист на клей, но досега нямаше нито една победа в Монте Карло, а утре ще спори за титлата. Медведев елиминира Джокович в Монте Карло Душан Лайович (№48 в света), неговият съперник там, спря Данийл Медведев - 7:5, 6:1 в другия полуфинал. Ден по-рано руснакът елиминира Новак Джокович. Втория му сръбски съперник в надпреварата явно дойде в повече. Лайович е без загубен сет от началото на турнира. Той препъна и друго голямо име - Доминик Тийм. Така сезонът на клей започва повече от вълнуващо.", "date": "2019.04.20", "title": "Краля на клея капитулира в Монте Карло"}
{"url": "https://clubz.bg/82051-borisov_za_lazarovden_bsp_socialisticheskata_mechta", "text": "С първите думи премиерът Бойко Борисов \"влетя\" в залата в НДК в София, където ГЕРБ имаше събитие за отчет и се застана на трибуната, за да говори. С последното изречение си тръгна от същата тази зала, махайки на събралите се партийци, които от своя страната станаха на крака, за да го изпратят с аплодисмени. И после партийната среща с оповестяване на успехи продължи - \"бързо, както ни заръчаха\", както се изрази депутатката Милена Дамянова.  Премиерът се появи, когато съпартийците му отчитаха свършеното в сектор \"Образование\" в присъствието и на министър Красимир Вълчев. Борисов обяви, че за догодина 360 млн. лв. ще бъдат отпуснати за увеличение на учителските заплати. Похвали се с инвестициите в сектора и дори с това, че  Каза, че има готовност за инвестиция и на още 20 млн. лв. в доброто състояние на училищата. Борисов обаче, видимо намръщен, рязко смени темата на разговора. Явно под влияние на сбирката на БСП по-рано през деня, на която социалистите представяха листата си за евровота в Южния парк в София, премиерът премина в остра атака. Подходът беше комбиниран - от една страна се припомняха греховете на социалистите, а от друга - свършеното от ГЕРБ - в това число и за чудесния Южен парк,  .  Последва нова смяна на темата - този път за разказ за плановете за строежи на пътища. И за готовите такива. Първо на дневен ред бе магистрала \"Хемус\", за която малко по-рано строителната министърка Петя Аврамова вече бе съобщила, че до 2024 г. е реалистичен срок тя да е готова - от София до Варна.  Съобщи, че на 26 април във Варна ще бъде отворен ключов булевард. Премина на София - защото \"когато дойдохме София беше в руина и се наложи да правим паркове, заводи, училища, нито едно нещо нямаше, сега ходят и мерят фугите на паветата...\". След изброяване на още няколко бъдещи, настоящи и завършени проекти, Борисов заяви:  Последва нова порция разкази за времената, когато от БСП са управлявали в сравнение със сега, когато ГЕРБ управлява, възмущение от социалистите - с нови думи разказано, за да се стигне до обяснението:  Премиерът за пореден път повтори, че много го е заболяло от събитията в последните седмици- очевидно визирайки \"Апаттаментгейт\" и много оставки, които бяха дадени и приети - в това число и на Цветан Цветанов, и на Цецка Цачева, и на Делян Добрев, на зам.-министри.  По адрес на президенат Румен Радев премиерът попита:  На поредното връщане назад във времето Борисов дори обяви:  Премиерът посочи и каква, според него, е целта на опозицията:  Репликата към СДС беше в присъствието на председателя на партията Румен Христов, който седеше редом до Цветан Цветанов в залата, тъй като сините взеха решение да се влеят в листата на ГЕРБ за европейските избори.    ", "date": "2019.04.20", "title": "Борисов: за Лазаровден, БСП, социалистическата мечта"}
{"url": "https://clubz.bg/82052-jyltite_jiletki_gaz_aresti_jana_dark_i_asanj", "text": "Сблъсъци избухнаха днес в Париж по време на станалата традиционна демонстрация на \"жълтите жилетки\", които протестират всяка събота от ноември насам срещу социалната и данъчната политика на правителството, предаде Франс прес. Дори пожарът в парижката катедрала Нотр Дам не спря шествието за тази седмица, въпреки че имаше такива призиви към недоволните.  Кадри, разпространени от френските медии, както и видеоклипове от социалните мрежи, показват участници в протеста, които рушат и палят бариери из парижките улици, а мнозина хвърлят бомбички. В резултат полицията е ползвала сълзотворен газ в опит да успокои ситуацията. Последваха и арести - следобед се говореше за над 120 души, в последствие числото набъбна на над 180. \"Жълтите жилетки\" във френския град Тулуза неизвестни лица са поставили маска на основателя на \"Уикилийкс\" Джулиан Асандж на статуя на Жана д'Арк, съобщиха световните агенции.  \n\tПо-рано бе съобщено, че полицията е използва сълзотворен газ, за да разгони протестиращите в Тулуза.   Движението на \"жълтите жилетки\" започна във Франция в средата на ноември 2018 г. в знак на протест срещу повишаването на цените и данъците. В последствие участниците в него демонстрираха срещу френското правителство, което обвиняват в неефективно управление и недостатъчни мерки за борба с бедността. Протестните акции в много от големите френски градове, включително в Париж, често са придружени от сблъсъци с полицията.  Префектурата в Париж съобщи, че 126 души са откарани в полицейските управления, а над 11 хиляди души са били подложени на превантивни проверки от органите на реда. Днес се очакваха и шествия в различни региони на Франция, но Париж изглежда остава център на вълненията по време на 23-ата поредна протестна събота, отбелязва АФП.  ", "date": "2019.04.20", "title": "Жълтите жилетки - газ, арести, Жана д`Арк и Асанж"}
{"url": "https://clubz.bg/82053-veche_sme_v_top_6_v_evropa_po_bolni_ot_morbili", "text": "Официалните случаи на заболяване от шарката морбили в България вече са 460. В момента България е на шесто място в Европа по брой случаи на заразени с морбили. Това обяви пред БНТ д-р. Ангел Кунчев, главен държавен здравен инспектор.  По думите на лекаря към днешна дата 20-22% от заразените са бебета на възраст под 13 месеца. Те няма как да са имунизирани срещу този вид шарка, защото все още нямат нуждата възраст за това. 76 на сто от случаите са при ромски деца. Последните случаи на вътрешболнични инфекции са в столичната \"Св. Анна\". Проверени са болни, които са отчетени като имунизирани. Доцент Кунчев подчерта, че лекари, които са отчели неизвършени ваксинации, ще бъдат санкционирани. Преди няколко дни съседната република Северна Македония обяви епидеция от морбили. ", "date": "2019.04.20", "title": "Вече сме в топ 6 в Европа по болни от морбили"}
{"url": "https://clubz.bg/82001-shte_otklyuchi_li_konfliktyt_v_libiq_nova_migrantska_kriza", "text": "Битката за контрол върху Триполи между подкрепяното от ООН правителство на Либия и силите на генерал Халифа Хафтар отново разпали страхове за хуманитарната ситуация на живеещите там мигранти и притеснения от прииждане на хора в Европа. Неговият заместник Ахмед Мейтиг, който направи изявление пред репортери в Рим след разговори с италианското правителство, предупреди, че има опасност от бягство и евентуално пристигане в Европа на \"над 400 затворници\" от \"Ислямска държава\", ако конфликтът се изостри. Либия може да стане “втора Сирия” (ВИДЕО) Но правителството в Триполи може би преувеличава опасността. Той каза, че броят на чужденците в Либия е всъщност около 650 000 и \"съвсем не всички (от тях) искат да си тръгнат\", тъй като мнозина смятат Либия за своя крайна цел, а не за транзитна страна. \n\tПо оценка на МОМ в Триполи, където сега са съсредоточени сблъсъците, има около 3600 мигранти в центрове за задържане, включително 890 в Каср Бен Гашир южно от Триполи, \"в непосредствена близост\" до конфликта. \n\tВърховният комисариат за бежанците на ООН (ВКБООН) казва, че в цяла Либия има 57 810 регистрирани бежанци, от които около 1500 са блокирани в центрове близо до бойните действия. През последните години Либия е център на трафик на хора, опитващи се да стигнат до Европа, а Италия - някогашната й колониален владетел, беше най-силно засегнатата от това явление. От 2013 г. над 600 000 търсещи убежище хора са достигнали нейните брегове, главно от Либия. \n\tПритокът намалява от 2017 г. след сключването на подкрепени от ЕС сделки за пресичане на миграцията между Италия и Либия. През март 2017 г. са пристигнали 10 853 души през Централното Средиземноморие, а през март 2019 г. - 457.  \n\tНово рязко увеличаване на пристигащите мигранти е последното, което иска твърдолинейният вътрешен министър на Италия Матео Салвини в момент, когато се стреми да постигне големи успехи за своята крайнодясна партия \"Лига\" на изборите за Европейски парламент следващия месец. \n\tТой казва, че италианските пристанища ще останат затворени за мигранти, а на мигрантските плавателни съдове в бъдеще ще е забранено да влизат в италиански води, макар че не е ясно как. Другата управляваща популистка партия в Италия - Движение \"Пет звезди\" (ДПЗ), не е съгласна. Служителите на ЕС в Брюксел внимателно следят събитията, а правозащитни организации и агенции на ООН призовават за освобождаването на бежанците и мигрантите от центровете за задържане заради влошаващото се положение със сигурността.", "date": "2019.04.20", "title": "Ще отключи ли конфликтът в Либия нова мигрантска криза?"}
{"url": "https://clubz.bg/82050-malyk_samolet_se_razbi_kraj_plovdiv_jertvite_sa_dve", "text": "Двама души загинаха, след като малък самолет падна в землището край стадиона на пловдивското село Оризари, потвърдиха от МВР. Инцидентът е станал около 10:20 ч. в събота сутринта. Загинали са двама души. Единият от тях е собственикът на самолета, а другият - неговият спътник. Вероятната причина за трегията е проблем с едно от крилата на спортната летателна машина. Едно от крилата се чупи във въздуха и самолетът се разбива след това. Информацията е на полицията в Пловдив. За щастие самолетът пада далече от хора и къщи, благодарение на което няма и още пострадали.  Районът на катастрофата е отцепен от полиция и пожарна. Огледите на местопроизшествието продължават.", "date": "2019.04.20", "title": "Малък самолет се разби край Пловдив, жертвите са две"}
{"url": "https://clubz.bg/82059-bsp_s_moto_spravedlivost_sega_sreshtu_evropa_ni_chuva", "text": " - това е мотото на \"БСП за България\" за кампанията за европейските избори на 26 май. Днес социалистите представиха в цялост листата си за вота в Южния парк в София с кратка програма.  Събитието им силно бе ядосало премиерът Бойко Борисов, който малко по-късно се появи на предкампанийна проява на ГЕРБ и обяви как \"и Южен парк им направихме да има къде да се събират\".  Мотото на ГЕРБ на предстоящия вот за евродепутати е  . Въпросният изборен слоган не е съвсем нов - съвсем същият бе използван преди години от НДСВ - отново на евроизбори. Това обаче явно не смущава управляващите, въпреки че от партията, основана от Симеон Сакскобурготски (който практически вкара и Бойко Борисов в политиката - б.р.), възнегодуваха. Борисов: за Лазаровден, БСП, социалистическата мечта Според нея е необходима справедливост \" Председателката на социалистите призова българите да гласуват и да не бъдат безучастни наблюдатели, а активни съзидатели на достойна България и справедлива Европа и се обяви за промяна на модела на управление. И обвини ГЕРБ, че са отчуждили България от европейските ценности. Окончателно: Станишев на 5-о място. Пълна промяна на евролистата на Нинова На сцената днес се качиха всички кандидат-евродепутати от БСП - в това число и първоначално нежеланият в нея лидер на Партията на европейските социалисти Сергей Станишев. Той и водачката Елена Йончева стояха на трибуната един до друг. Станишев също говори пред социалистите, речи дръпнаха и останалите кандидати. Иво Христов напривер обяви как \"Брюксел се е отдалечил от хората\", затова БСП трябва да прати в Европейския парламент критично мислещи хора, които да променят това.  Президентът на ПЕС пък каза:    Окончателно: Станишев на 5-о място. Пълна промяна на евролистата на Нинова", "date": "2019.04.20", "title": "БСП с мото \"Справедливост сега\" срещу \"Европа ни чува\""}
{"url": "https://clubz.bg/82060-shef_na_levski_imashe_sydijski_bezobraziq_i_v_dvete_posoki", "text": "Това заяви изпълнителният директор на \"Левски\" Павел Колев след мача с \"червените\" на стадион \"Васил Левски\" (0:0). Голяма битка и равенство между ЦСКА-София и \"Левски\". В полза на \"Лудогорец\" В тази дух беше и изказването му за мача: \"Левски\" е можел да спечели, но и да загуби. Колев отказа да разкрие детайли и за нещо, което направи впечатление на много хора на националния стадион тази вечер. Нямаше минута мълчание в памет на починалия миналата седмица Александър Костов - величие на \"Левски\" и бивш национал, участник на две световни първенства. Главният мениджър на ЦСКА-София Стойчо Стоилов заяви, че \"червените\" са загубили днес две точки и вината за това е в съдиите. Той също така критикува \"Диема Спорт\", която притежава правата за Първа лига. Според него Пенев не е бил питан за реферите, отделно заради коментарите в студиото, че съдиите не са направили грешки. Не и умишлено. Треньорите на ЦСКА-София и \"Левски\" - Любослав Пенев и Георги Дерменджиев, изразиха задоволство от играта на отборите си в дербито. И съжаление за пропуснати голови положения, които са коствали победата на техните отбори. Те не споменаха реферите - пред \"Диема Спорт\". Треньорът на \"Левски\" за Любо Пенев: Има визия, вдигна качеството По повод попадането в титулярния състав на двама млади футболисти - Станислав Иванов и Илия Юруков, и влизането като смяна на юношата Мартин Петков, той заяви следното: \"Шуменско ли ще е, Пиринско, Софийско... ще видим\" Първоначално Любослав Пенев този път пропусна съдийството - може би за първи път от началото на футболната пролет. Не за дълго обаче. На пресконференцията бившият №9 не спести обичайната си тирада. Малко по-късно - на пресконференцията, той каза следното: Треньорът на \"Левски\" за Любо Пенев: Има визия, вдигна качеството \"Шуменско ли ще е, Пиринско, Софийско... ще видим\"", "date": "2019.04.20", "title": "Шеф на \"Левски\": Имаше съдийски безобразия и в двете посоки"}
{"url": "https://clubz.bg/82058-pak_protest_za_klimata_v_london_arestite_otesnqvat", "text": "Групата \"Бунт срещу унищожението\" за шести пореден ден блокира днес движението из лондонските улици с искане да се обяви \"извънредно положение в екологията\" и демонстрира решимост - независимо от арестите - над 700 от понеделник насам, предаде Франс прес, цитирана от БТА.  Активисти на британската организация блокираха моста \"Ватерло\" в центъра на столицата на Великобритания, седнали в поза лотос на платното, превърнато частично в градина. Заради \"присъствие на демонстранти\" бяха блокирани още три оживени места в столицата - Площадът на парламента, кръстовището \"Оксфорд съркъс\" и Мраморната арка в североизточния край на Хайд парк, казаха транспортните власти в Лондон.   \"Бунт срещу унищожението\" се обърна чрез Туитър директно към премиера консерватор Тереза Мей: В проявите си за великденския уикенд движението е предвидило различни игри и други дейности в зоните, които ще окупира: йога, масажи, беседи, концерти и т. н. Действията на \"Бунт срещу унищожението\" доведоха до 715 ареста от началото на седмицата, а 28 души се разследват, заяви за АФП лондонската полиция. Броят на задържаните е създал \"логистичен проблем с пространството в килиите\", а протестните прояви отклоняват полицейските служители от другите им задачи, заяви в комюнике Скотланд ярд. Лондонската полиция обърна внимание и върху един \"необичаен факт\" - \"желанието на участниците да бъдат арестувани и неоказването на съпротива\". Това е пример за начина, по който действа движението, пропагандиращо ненасилственото гражданско неподчинение, посочва АФП.", "date": "2019.04.20", "title": "Пак протест за климата в Лондон. Арестите отесняват"}
{"url": "https://clubz.bg/82057-golqma_bitka_i_ravenstvo_mejdu_cska_sofiq_i_levski_v_polza_na_ludogorec", "text": "ЦСКА-София и \"Левски\" направиха 0:0 в мач от челната шестица на Първа лига. Резултатът е лош за \"червените\" и добър за \"Лудогорец\", особено ако \"орлите\" победят \"Ботев\" (Пловдив) тази вечер. Ако това стане, те ще дръпнат с 5 точки пред основния си съперник за титлата. И с осем до \"сините\". Дербито бе най-вече битка - традиционно, но този път имаше и какво да се види на терена, независимо от двете нули в резултата. Второто полувреме бе интересно за гледане. Топката бързо се пренасяше от едната врата до другата. ЦСКА-София създаде няколко добри положения за гол пред първото полувреме срещу нито едно за \"сините\". В 8-ата минута Кристиян Малинов стреля от пряк свободен удар и уцели дясната греда до Николай Михайлов. Последваха равностойни минути. В последните 15-ина минути \"червените\" отново имаха игрово предимство. В 32-ата Рубен Пинто едва не откри резултата с удар с глава. Малко след това символичните домакини комбинираха добре и Малинов подаде на Али Соу, но от чиста позиция той не уцели вратата. Решаваща може би се оказа намеса на ветерана Живко Миланов, който притича и попречи на нападателя. От корнера пропуск направи Николай Бодуров. Жоржиньо също имаше възможност след пробив, но от малък ъгъл не улучи целта. През първата част ще се запомнят хореографиите на двете агитки. В сектор \"Б\" опънаха огромен транспарант с лика на починалия през миналата седмица Александър Костов. А \"Г\" отново впечатли с изображение, в средата на което се появи надпис \"Армейци\". След почивката обаче \"Левски\" показа, че няма да гледа мача отблизо. Паулиньо комбинира отлично със свой съотборник и излезе на позиция за стрелба отляво, но прати топката в аут. В 48-ата \"сините\" можеха да ликуват по страхотен начин.  Станислав Костов напредна и отправи бомбен шут, а топката разтресе рамката, попадайки в лявата сглобка. Това се оказа най-добрата възможност за тима на Георги Дерменджиев днес.  Постепенно ЦСКА-София започна да си връща контрола. Това стана заедно със задействането на военна димка в сектор \"Г\" и прекъсване на срещата за кратко. В 56-ата Пинто отново получи шанс да открие резултата, но при добавката си от ъглов удар нацели Михайлов. \"Левски\" на свой ред тръгна по-смело в атака. Второто полувреме бе доста по-интересно и динамично, а в тези минути имаше ситуации и пред двете врати - те буквално следваха едва след друга. Макар и с доста грешки, качеството на футбола не беше ниско. \"Червените\" имаха претенции за дузпа за игра с ръка на Луи Нганиони. Особено големи те бяха в 73-тата минута, когато и видеоповторенията показаха, че топката среща ръката на защитника при центриране на Жоржиньо. В 78-ата се стигна до суматоха в наказателното поле на \"Левски\", но Малинов и компания не се възползваха. В последните минути ЦСКА-София осъществи натиск. Няколко пъти създаде напрежение пред вратата на своя съперник. Но той не доведе до нищо, а и в самия край беше овладян. Шеф на \"Левски\": Имаше съдийски безобразия и в двете посоки Така \"червените\" не успяха да победят \"сините\" за трети път този сезон. Те не са и отбелязали гол в тези срещи. От началото на втората фаза в шампионата ЦСКА-София още не е допуснал попадение във вратата си.", "date": "2019.04.20", "title": "Голяма битка и равенство между ЦСКА-София и \"Левски\". В полза на \"Лудогорец\""}
{"url": "https://clubz.bg/82049-kolite_na_volvo_shte_si_govorqt_v_cqla_evropa", "text": "Колите на Volvo в цяла Европа ще споделят информация за условията и опасностите на пътя, съобщиха от шведската компания. Два основни сигнала - \"Hazard Light Alert\" и \"Slippery Road Alert\" - ще бъдат обменяни между автомобилите на първо време. Разбира се, това ще засяга по-новите модели на компанията.  Всичко ще става през интернет - облачна услуга. Hazard Light Alert ще подава сигнал на колите наблизо, когато се включат аварийните светлини. Това би било особено полезно за пътища с ограничена видимост. Slippery Road Alert пък ще предупреждава за хлъзгав път, който новите коли с лекота засичат с множеството си сензори. Така приближаващите хлъзгав участък ще бъдат предупредени предварително. Освен въвеждането на тези две системи, шведите призовават и конкурентите им да започнат да събират и споделят подобни данни. Макар и с малък пазарен дял, Volvo е сред популярните марки във високия клас автомобили. Това позволява на компанията да е сред първите в иновациите. От тази година всеки нов модел на компанията ще бъде хибрид или електромобил, а последните модели само с двигател с вътрешно горене ще се произвеждат още няколко години. Автономни камиони на Volvo ще пренасят варовик (ВИДЕО) Компанията тества и иновативна линия самоуправляващи се камиони, които вече правят разходки в Швеция по открит път. В рамките на следващото десетилетие компанията ще влага още в свързани в интернет автомобили, електродвигатели и самоуправляващи се коли.", "date": "2019.04.20", "title": "Колите на Volvo ще си говорят - в цяла Европа"}
{"url": "https://clubz.bg/82056-manchestyr_siti_vze_bitkata_s_totnym_vyv_visshata_liga", "text": "\"Манчестър Сити\" направи важна крачка към защита на шампионската си титла след домакинска победа над \"Тотнъм\" четири кръга преди края на сезона във Висшата лига - 1:0. Младокът Фил Фоудън реализира още в 5-ата минута при отлична атака на \"небесносините\". В сряда \"Сити\" отново надви \"Тотнъм\" - 4:3 в Шампионската лига, но това не се оказа достатъчно, за да продължи, а драматичната развръзка разби сърцата на тима и феновете му. Днешният успех върна усмивките на \"Етихад\". Има ли игра с ръка при решителния гол на \"Тотнъм\" (ВИДЕО) Както и преди дни обаче, гостите първи можеха да открият резултата - Сон изскочи сам срещу Едерсон, но не съумя да го преодолее. Нататък \"Сити\" владееше повече топката, а \"Тотнъм\" контрираше опасно. В края на полувремето Кевин де Бройне получи контузия и бе заменен. През втората част пропуски направиха Серхио Агуеро и Рахим Стърлинг за манчестърци, както и Лукас Моура за \"шпорите\".  За ВАР, красивия и жесток футбол. Пет неща, които научихме В края мачът доста се изнерви, имаше спречквания между футболисти. \"Манчестър Сити\" има аванс от 1 точка пред \"Ливърпул\", който в неделя гостува на \"Кардиф\". В сряда шампионите имат визита на \"Манчестър Юнайтед\" и това може би ще е най-важният им мач до края на сезона. \"Тотнъм\" е трети, плътно следван от три тима в битката за 3-4 място. За ВАР, красивия и жесток футбол. Пет неща, които научихме", "date": "2019.04.20", "title": "\"Манчестър Сити\" взе битката с \"Тотнъм\" във Висшата лига"}
{"url": "https://clubz.bg/82043-osyditelni_prisydi_sled_14_godini_po_deloto_chorata", "text": "Бившите полицаи Мирослав Писов, Георги Калинков, Янко Графовки, Иво Иванов и Борис Механджийски получават по 7 години затвор окончателно от Върховния касационен съд. Акцията с името \"Респект\" е от далечната 2005 г. на 10 ноември. Тогава петимата \"БОП\"-аджии задържат в Благоевград Ангел Димитров-Чората, който е заподозрян като наркодилър. Решението за осъдителни присъди е от 19 април, петък. То не е публикувано в сайта на ВКС и причината за това са промените в закона, които забраняват това преди да са предпрети действия по задържане на лицата с постановени окончателни присъди. Днес следобед се разбра, че полицаите, един от които е бил задържан снощи, втори се предаде в полицията, трети живее в Германия и предстои да се върне, а одругите двама също се очаква да бъдат задържани, остават в следствения арест до понеделник. След като бъде получено решението на съда се очаква адвокатите на бившите слугители на реда да поискат от главния прокурор Сотир Цацаров отлагане на изпълнението на наказанията и възобновяване на делото. Със странен аргумент по-рано пред бТВ и Нова тв един от осъдените полицаи - Мирослав Писов, нарече присъдите \"политически\":  Родителите на починалия Ангел се въздържат от коментар, защото също не са видяли решението на съда към момента. Късно вечерта на 10 ноември 2005 г. Ангел Димитров, след като първо се барикадира в дома си, е задържан, за да бъде „респектиран”. Вместо да се стресне, по време на акцията Чората умира. В последсввие бива съобщено, че Димитров е бил пребит от полицаите, участвали в акцията по задържането му. Последва обвинение срещу тях. Софийският военен съд призна униформените за виновни за това, че са убили Димитров умишлено и с особена жестокост, като Писов беше осъден на 19 години затвор, а останалите на по 18 години лишаване от свобода. Последва „съдебна въртележка“ между инстанциите, като Военият апелативен съд първо върна делото, след това потвърди присъдите, но решението му беше отменено от Върховния касационен съд (ВКС), накрая намали наказанията на подсъдимите наполовина, а ВКС окончателно ги оправда през 2011 г. Последва дело в Страсбург. През 2014 г. Европейският съд по правата на човека постанови, че българските власти са нарушили правото на живот и забраната за нехуманно и унизително отношение, както и правото на справедлив процес, поради което държавата беше осъдена да плати 50 000 евро обезщетение на близките на Чората и близо 35 000 евро разноски. В резултат на решението от Страсбург главният прокурор Сотир Цацаров поиска възобновяване на делото. ВКС уважи искането на Цацаров през 2016 г. и посочи, че Военно-апелативният съд е бил длъжен да назначи нова експертиза, която да преодолее различията в предходните заключения на вещите лица. Процесът там се проточи още две години, като още в началото беше назначена седморна съдебно-медицинска експертиза. Какво бе заключението от тази експертиза не се разбра публично, припомня Lex.bg. Военно-апелативния съд се произнесе през 2018 г. с поредните осъдителни присъди, но за причиняване на смърт  Адвокати отбелязаха, че този член изиобщо го няма в... обвинителния акт. След това Воеонно-апелативните магистрати автоматично прекратяваха казуса поради изтекла абсолютна давност.  Основният спор, докато делото прескача от инстанция на инстанция и от съд на съд, остана между заключенията на различните експерти. Първоначалните изводи на лекарите бяха, че Чората е починал от причинена му тежка черепно-мозъчна травма и разкъсване на аортата, след като е бил бит и ритан от полицаите около 10 минути. След това обаче нова експертиза заключи, че Димитров се е задушил, докато е бил притиснат на земята с белезници. Според вещите лица, дали това заключение, мъжът се задушил фатално и заради хронични заболявания, поет кокаин и по-къса шия. Сега се очакват последните мотиви и аргументи на ВКС.  ", "date": "2019.04.20", "title": "Осъдителни присъди след 14 години по делото \"Чората\""}
{"url": "https://clubz.bg/82030-unikalniqt_galaxy_fold_maj_se_okaza_chupliv", "text": "Винаги стремяща се да бъде лидер на пазара, компанията Samsung пусна смартфона на бъдещето - Galaxy Fold. Сгъваемото устройство обаче може би е по-крехко, отколкото изглежда. При първите демонстрации всички бяха впечатлени от лекотата, с която се сгъва и разгъва чудото на корейската инженерна мисъл. Samsung с нови 5G флагмани и сгъваем смартфон Седмици по-късно обаче подбрани журналисти получиха бройки за ревю - и някои от тях не издържаха тестовете. Дийтър Бон от The Verge и Стийв Ковак от CNBC съобщиха, че дисплеите на техните смартфони са се счупили. Samsung веднага ги замени и обяви, че ще разследва случая. Причината обаче може да е в невнимателно четене на инструкциите. Марк Гърман от Bloomber и YouTube-ърът Маркъс Браунлии признаха, че са имали проблем с дисплея, когато са махнали защитното покритие. За разлика от повечето фабрични листове найлон обаче, то не трябва да бъде премахвано. Затова Samsung предупреждава изрично в книжката с инструкциите, идваща с телефона. Защитното покритие не само пази дисплея от надраскване, но и видно държи компонентите му заедно. Смартфоните със сгъваеми екрани - скъп бетатестинг? В момента Galaxy Fold още не е достъпен за масовия потребител - според Samsung има твърде голямо търсене и дори тези, които са поръчали предварително, ще трябва да почакат. Но всякакви съмнения за здравината на телефона трябва да бъдат адресирани, тъй като цената му започва от 1950 долара - или повече от всеки друг флагман на пазара, дори обичайно смятаните за надценени iPhone. Смартфоните със сгъваеми екрани - скъп бетатестинг?", "date": "2019.04.20", "title": "Уникалният Galaxy Fold май се оказа чуплив"}
{"url": "https://clubz.bg/82054-religiqta_kato_nachin_na_upotreba", "text": "Ако ме попитате дали вярвам в бог, ще ви отвърна с въпрос: какво наричате бог? Дали имат предвид дядо с бяла брада, който седи на облаците и ни наблюдава с микроскоп? Не, в това не вярвам. Ако с тази метафора опитвате да изразите представите си за смисъл и морална норма – да, вярвам. Повечето хора, които познавам, мислят така. Сътворяването на света за шест дни, поглъщането и изплюването на Йона от кита, възкресяването на Лазар, конниците на Апокалипсиса – тези истории нормалните хора възприемат като морални притчи, не като исторически факти. Доксата, т. е. мнението на съвременния българин поне от времето на Възраждането се модернизира стъпка по стъпка, съответно ортодоксията (правилното мнение) вече е доста далеч от канона на едновремешната църква. Остават обаче традиционните ритуалните практики - религията се свежда до ортопрактика. Подобно разминаване на убеждения и действия в България е особено видимо. Вероятно високата теологическа традиция тук няма дълбоко корени, пък и модернизацията май не е докарана до край. И ето в примера с предстоящия Великден. На този най-важен за християнството празник векове наред се е говорило за победата над смъртта, надеждата, смисъла, спасението. Какво се дискутира в навечерието му у нас? Колко ще струва агнешкото, дали боите за яйца са опасни за здравето и дали италианските козунаци са подходящи за нашата трапеза. Формата се е откъснала от съдържанието и е заживяла свой собствен живот. Християнските моралисти често бичуват този феномен, аз обаче го наблюдавам с изследователско любопитство. Какво казва той за страната ни? Хора, които могат да се определят като истински православни са малко. Агенция Тренд например констатира преди година, че само 14% посещават религиозни храмове поне веднъж месечно, пак толкова смятат, че трябва да се сключва църковен брак. Вадим мюсюлманите и получаваме около десетина процента сериозно вярващи. Вероятно толкова или по-малко ще се окажат и тези, които спазват поста (които знаят, че той не е здравословна диета и че предполага въздържание не само от хранителни удоволствия). Толкова ще се окажат хората, които имат свой свещеник, пред когото се изповядват и чиито напътствия следват. Максимум 10%. Религията се е превърнала в един вид приличие. Прието е да се представяш за православен – това е просто белег на националната идентичност, все едно да те питат дали си турчин, ами не, българин съм. Все едно да седиш в сектор Б и да твърдиш, че не си от Левски. Не съм чувал политик да излезе на телевизора и да каже уважавам убежденията на всички, но аз лично не съм православен. Вярно, че подобно лицемерие е грях, но ако не си вярващ, значи не вярваш и в наказанието за греха, нали така? Това етнизиране на християнството вероятно има нещо общо с наследството на комунизма, защото се случва из цяла Източна Европа, дори при уж универсалистките католици. Бруталното и нехристиянско отношение към по-слаби хора като бежанци или роми и флиртът с бизнесмени и политици за нас сякаш не е проблем, защото боядисваме яйца. Не вярвахме и навремето във великото пришествие на комунизма, а че ходехме по комсомолски събрания, скандирахме на манифестации. Въпросът е колко сериозно вярва един съвременен човек в тези неща,  в чудодейните икони, джендърите и менчетата. Днес хората са индивидуалисти, свикнали са да избират всичко от мелодията на мобилния телефон до конспиративната теория, с която си обясняват несправедливостите на света. Религиите ни се предлагат на един глобален пазар, където всеки намира онова, което ще реши екзистенциалните му въпроси. Ромите в България например не случайно се обръщат към евангелизма, както се случва и с други маргинализирани общности в Бразилия, Африка и другаде. В протестантските деноминации те намират онова равно човешко достойнство, което дълбоко расисткото българско общество им отказва. Протестантите впрочем са малко на брой, но много по-силно мотивирани, защото там всеки вярващ се смята длъжен да бъде проповедник, за разлика от мнозинството православни, които се сещат за отвъдното само по празници. А това прави палитрата на обществото ни много по-шарена. Имаме будисти, имаме атеисти, които са един вид вярващи с обратен знак, има агностици като моя скромност, които се съмняват и търсят. В САЩ днес съществуват десетки хиляди деноминации. Зрелищни телевангелисти извършват чудеса в реално време – как да не се впечатлиш? Групата, обединена около Евангелието на богатството и здравето, пък проповядва това, че Исус Христос бил искал от нас да сме богати и щастливи – тя със сигурност ще намери някой ден последователи и у нас. Най-куриозна си остава религията на Копимизма, която твърди, че копирането и споделянето на файлове е нейна върховна ценност и в този смисъл отстоява правото си на пиратстване в интернет. Други пък ще изберат да са фундаменталисти, да четат буквално някакви свещени текстове и да отхвърлят модерния свят. Религията е сбор от метафори, които предполагат тълкуване. Ако те помагат на човека да води един морален и полезен живот – подкрепям. Ако тези метафори се превръщат в оръжие на едни групи, които искат да се налагат на други – аз съм против, надявам се и вие. А за ортопрактиките около религиозните празници надявам се никой не възразява. Можем да се обединим около една програма-минимум: важното е да сме заедно, да си припомняме колко важни са връзките помежду ни. Това е най-старата традиция на човешката цивилизация.", "date": "2019.04.20", "title": "Религията като начин на употреба"}
{"url": "https://clubz.bg/82045-levski_shte_opita_da_spre_shampionskite_ambicii_na_cska_sofiq", "text": "ЦСКА-София и \"Левски\" играят днес от 17:15 часа на стадион \"Васил Левски\" мач от първата шестица на първенството. Двубоят е по-важен за \"червените\", които водят битка за \"титлата\" с \"Лудогорец\", докато \"сините\" могат да стигнат най-много до второто място, а то не е голяма цел. ЦСКА-София е символичен домакин. Любослав Пенев не може да използва единствено халфа Жанио Бикел, който получи червен картон в мача за Купата срещу \"Ботев\" (Пловдив). Под въпрос заради контузия е Тиаго Родригес. \"Шуменско ли ще е, Пиринско, Софийско... ще видим\" Тимът на Пенев се намира във важен период от сезона, тъй като декларира, че се бори за трофеите и на двата фронта. Първият полуфинал с \"канарчетата\" мина, идната сряда е реваншът на \"Българска армия\" и ЦСКА-София има да догонва - загуби с 2:3 под тепетата. При \"Левски\" проблемите са малко повече. Наказан е Иван Горанов (беше изгонен срещу \"Лудогорец\"), а травми вадят от сблъсъка неколцина футболисти, но те не са основни. Треньорът на \"Левски\" за Любо Пенев: Има визия, вдигна качеството Отборът изостава на девет точки от \"орлите\". Никой не вярва, че е способен да навакса - нито в клуба, нито привържениците. Вниманието вече е насочено към паузата, когато ще започнат структурни промени и ще се привлекат нови футболисти. Въпреки това \"Левски\" ще излезе мотивиран в двубоя и едва ли ще пропусне възможността да огорчи съперника си - ако такава се отдаде. \"Сините\" спечелиха с по 1:0 (с автоголове) мачовете с ЦСКА-София през сезона. В друг мач от първата шестица днес \"Лудогорец\" приема \"Ботев\" (Пловдив) от 20 часа. Треньорът на \"Левски\" за Любо Пенев: Има визия, вдигна качеството", "date": "2019.04.20", "title": "\"Левски\" ще опита да спре шампионските амбиции на ЦСКА-София"}
{"url": "https://clubz.bg/82055-dvama_tijnejdjyri_v_aresta_za_ubijstvo_na_irlandskata_jurnalistka", "text": "Двама младежи - на 18 и на 19 години, са задържани във връзка с убийството на журналистката Лайра Маккий, която беше простреляна по време на размирици в Лондондери, предаде Ройтерс. Момчетата са арестувани по силата на Закона за тероризма във връзка с убийството, съобщи полицията на Северна Ирландия.  Убиха журналистка в Северна Ирландия. Полицията говори за \"терористичен инцидент\" 29-годишната журналистка, която пишеше книга за изчезнали млади хора по време на продължилото няколко десетилетия кърваво насилие в британската провинция, бе застреляна в четвъртък, докато бе свидетел на атаки на млади ирландски националисти срещу полицаи. Според властите Маккий е била улучена, когато въоръжен нападател от екстремистите открил огън в посока на пазителите на реда. Нейната смърт, предшествана от атентат с кола бомба в Лондондери през януари, отново разпали страховете, че малки екстремистки групички се опитват да експлоатират напрежението, породено от британското решение за напускане на Европейския съюз. Политическите партии в Северна Ирландия, които са разделени между ирландските националисти, стремящи се към обединение на британската провинция с Република Ирландия, и юнионистите, които искат тя да остане в състава на Обединеното кралство, излязоха с общ призив за спокойствие. Според полицията стрелбата най-вероятно е дело на групировката Нова ИРА - ирландски ултранационалисти, противници на мирното споразумение от 1998 г., възстановило спокойствието в Северна Ирландия. Същата групировка е обвинявана и за взрива на кола бомба пред съда в Лондондери през януари, припомня БТА.  Политици от цял свят заклеймиха убийството на младата журналистка. Бившият американски президент Бил Клинтън, изиграл ключова роля за постигането на споразумението от 1998 г., каза, че \"сърцето му е разбито\". \"Не можем да зачеркнем последните 21 години на трудно постигнат мир и напредък\", написа той в Туитър.  Северноирландски политици предупредиха, че намерението на Великобритания да напусне ЕС може да подкопае мирния процес и че всяко връщане на ограничителни мерки и съоръжения по границата между британската провинция и Република Ирландия ще бъде взето на прицел от екстремистите. \"Брекзит\" буди стари страхове в Северна Ирландия  Главният преговарящ за Брекзит от ЕС Мишел Барние каза днес, че убийството в Лондондери е \"напомняне колко крехък е все още мирът в Северна Ирландия\".  В редица градове в Северна Ирландия снощи се събраха стотици на бдение за Маккий, която беше и активистка на движението за права на хомосексуалистите. \"Брекзит\" буди стари страхове в Северна Ирландия ", "date": "2019.04.20", "title": "Двама тийнейджъри - в ареста за убийство на ирландската журналистка"}
{"url": "https://clubz.bg/82042-rejtingyt_na_trymp_stigna_dynoto_sled_doklada_na_mylyr", "text": "Рейтингът на президента на САЩ Доналд Тръмп се понижи до най-ниското си равнище тази година след публикуването в четвъртък на редактирана версия на доклада на специалния прокурор Робърт Мълър, разследвал руската намеса в американските избори през 2016 г. Това показва проучване на общественото мнение, проведено от института Ипсос съвместно с агенция Ройтерс. \n\tСпоред анкетата, проведена непосредствено след публикуването на доклада - от четвъртък следобед до петък сутринта - подкрепата за Тръмп е намаляла с 3 процента до 37 на сто. Рейтингът на президента на САЩ бе 43 процента, след като главният прокурор Уилям Бар публикува миналия месец резюме на доклада на Мълър. \n\t50 на сто от участниците в новото допитване са на мнение, че Тръмп или някой от щаба му е работил с Русия, за да повлияе на изхода от президентските избори в Съединените щати през 2016 г. 58 процента са съгласни, че той се е опитал да спре разследванията за руско влияние върху неговата администрация. \n\t40 на сто от анкетираните смятат, че американският президент трябва да бъде отстранен от поста, а малко повече - 42 процента - са против. Тръмп: Днес е хубав ден. Играта свърши Мненията на участниците в анкетата са рязко поляризирани по партийни линии. \n\tТръмп междувременно игра голф в свой клуб във Флорида заедно с консервативния коментатор Ръш Лимбо и още двама неназовани приятели, съобщи Белият дом, цитиран от Асошиейтед прес. \n\tПрезидентът на САЩ прекарва великденските празници заедно с първата дама Мелания Тръмп в имението си Мар-а-Лаго в югоизточния щат. \n\tПреди да поиграе голф, Тръмп нападна в Туитър хората, които са сътрудничили на разследването на Мълър. Някои изявления, цитирани в доклада, са \"изфабрикувани и напълно неверни\", написа той. \n\tТръмп възприе вчера много по-остър тон в сравнение с четвъртък, когато просто отбеляза публикуването на доклада, като туитна: \"Играта свърши\", отбелязва БТА.", "date": "2019.04.20", "title": "Рейтингът на Тръмп стигна дъното след доклада на Мълър"}
{"url": "https://clubz.bg/82023-sydeben_spor_vashite_kravi_sa_prekaleno_shumni", "text": "Съдебно дело, заведено срещу  \"твърде шумни крави\", нажежи страстите в идиличното градче Холцкирхен в Бавария. Случаят ангажира вниманието на най-високопоставените местни политици. Едно семейство, придобило там дом пред 2011-та година,  истерично настоява да се премахнат хлопките на пасящите в околностите крави – веднъж заради издавания от тях шум, и второ – за да не бъдат подлагани така на мъчения животинките. Семейството внася и не една жалба в съда, но тя пропада и в окръжния съд, и на по-горната инстанция. Председателката на баварския Ландтаг Илзе Айгнер заявява по този повод следното: „В спора принципно става дума за много повече от евентуално вдигания шум“. Тя отбелязва, че мирното съжителство между  коренните местни жители и новозаселилите се в района е много важно. Пришълците трябва да се съобразяват с привичките на кореняците, подаването на жалби срещу хлопките на кравите или кукуригането на петлите вбива клин между „старите“ и „новите“.  \n\t  \n\tОттам нататък изрично се изтъква, че кравите по поляните (с прилежащите им чанове) са изконна част от местния бит. Така очевидно смятат и съдиите, които обаче не взимат решението си прибързано: обсъжда се организирането на експертиза, в чиито рамки експерти да установят доколко смущаващ съня или не е издаваният от кравите шум. Семейството жалбоподатели е склонно да допусне експертите в дома си, за да пренощуват там и да добият лични впечатления. Но дотам не се стига – съдът отрязва исканията им най-вече заради обстоятелството, че при една предишна жалба на същия жалбоподател вече имало постигната договореност със стопанката на кравите те да пасат на не по-малко от 20 метра разстояние от дома на чувствителното семейство. И стопанката стриктно се придържала към поетите ангажименти. Адвокатът на ищците представя в съда свидетелства, съгласно които в спалнята на потърпевшите е измерен шум, надвишаващ 70 децибела. Аргументацията е подкрепена и от аудио-доказателства. Но въпреки това съдът стига до извода, че шумът е напълно поносим. А адвокатът със съжаление изтъква, че клиентът му много се е надявал съдиите лично да добият представа за „недопустимите обстоятелства“. Сред тях – съгласно мнението на ищците, е не само шумът от хлопките, но и бръмченето на мухите около кравите, както и неизбежният мирис на тор. И те ни най-малко не са се отказали от кръстоносния си поход срещу кравите – адвокатът им обмисля следващи стъпки, спрямо които стопанката на животните реагира по-скоро спокойно: вярва, че и в следващ спор ще надделее над нервните си съседи. „Хлопките са традиция и това ще си остане така“, подчертава тя.", "date": "2019.04.20", "title": "Съдебен спор: Вашите крави са прекалено шумни!"}
{"url": "https://clubz.bg/82046-specializiranata_prokuratura_specializiraniqt_syd_sa_cennost_za_tazi_dyrjava", "text": "Това обяви шефът на спецпрокуратурата и зам.-главен прокурор Иван Гешев пред Нова тв. Поводът за думите му - делото \"Иванчева\". Което той нарече чисто криминален случай, \"превърнат\" в политически.  Преди дни бившата кметица на \"Младост\" бе осъдена на първа инстанция на 20 години затвор в делото за подкуп. Гешев поясни, че все още не са ясни мотивите на съда. Затова не се знаело и за какво точно Иванчева, заместничката й Биляна Петрова и предшественикът й на поста в столичния квартал Петко Дюлгеров са признати за виновни – дали за искане или за получаване на подкуп. Самата прокуратута не знае това и очаква да го разбере, оказа се. Прокурор Гешев каза, че може да се случи и обвинението да не е доволно от решението на съда (въпреки осъдителните присъди, при това в размера, поискан от обвинението по отношение на самата Десислава Иванчева - б.р.) и да протестира, а и \"съдът трябва да поеме своята отговорност\". Рискът Дюлгеров да се откаже от първоначалните си показания е бил калкулиран, стана ясно още от думите на прокурора. „Традиция” било и подсъдими да твърдят, че са свидетелствали под натиск, както постъпи и Дюлгеров. Първоначално пред разследващите той заяви, че е бил посредник при получаването на подкуп, който Иванчева поискала от бизнесмена Александър Ваклин, за да придвижи преписка за строеж. След това разказа как е подхвърлил в колата на бившата кметица 70 000 евро, които бяха намерени при задържането й в центъра на София преди година. По другата тема от последните дни - разбиването една от най-големите, по думите на прокуратурата, групи за телефонни измами, заместник-главният прокурор каза, че обвинения са повдигнати на 11 от арестуваните 30 души и им е наложена мярка за неотклонение „задържане под стража” за срок до 72 часа. Очаква се тя да бъде удължена. Според прокурор Гешев е „сложно” да се продаде имуществото на измамниците и с получените средства да се обезщетят жертвите им. За целта трябвали законови промени, а самата идея бе дадена в петък от премиера Бойко Борисов.  ", "date": "2019.04.20", "title": "\"Специализираната прокуратура, специализираният съд са ценност за тази държава\""}
{"url": "https://clubz.bg/82017-ne_znaem_kyde_ni_e_cherniqt_drob_mislim_che_sluji_samo_za_prerabotka_na_alkohol", "text": "Всеки трети българин не знае къде се намира черният дроб в човешкото тяло, а повече от половината никога не са го изследвали и нямат намерение да го направят в близката една година. Сънародниците ни също така живеят с измамното схващане, че само некачественият алкохол уврежда този орган. Това сочи онлайн проучване  Всеки пети българин има само най-обща информация относно черния си дроб и неговите функции, показват данните от онлайн маркетингово проучване на агенция BluePoint, публикувано през април 2019 г. Почти всички запитани възприемат черния дроб като много важен (96%), а преобладаваща част от изследваните лица споделят, че имат основни познания за неговото функциониране (57.2%). Въпреки това делът на хората, които профилактично преглеждат черния си дроб, е много нисък, а в повечето случаи заболяванията на този жизненоважен орган се регистрират, когато болестта е напреднала и възможностите за възстановяване са ограничени. Всеки трети българин погрешно смята, че  от чернодробно заболяване. Освен това съществуват още множество други фактори, които влияят негативно на най-големия орган с над 500 жизненоважни функции в нашето тяло. Освен спиртните напитки изследваните лица възприемат затлъстяването (83.8%), лекарствата (85.2%), мазната храна (81.2%), наркотичните вещества (77.3%) и заседналия начин на живот (63.5%) като фактори, които имат пагубно влияние върху състоянието на този толкова важен орган. Черният ви дроб има нужда от детоксикация? 10 съвета В същото време 8 от 10 българи споделят, че се хранят нездравословно или периодично включват в менюто си нездравословни храни, а всеки втори – че не спортува активно. Въпреки че не спазват подходящ хранителен режим, който подпомага функциите на черния дроб и всеки втори не спортува, 64% от всички запитани никога досега не са приемали медикаменти и хранителни добавки (за профилактика), свързани с подпомагане функциите на черния дроб. По отношение на профилактиката и изследванията за установяване на чернодробни заболявания, около 29 на сто от изследваните лица споделят, че  с черния дроб. Високият риск от късно диагностициране се потвърждава и от факта, че 80% от лицата, които до този момент не са провеждали никакви изследвания за състоянието на органа, декларират, че и в бъдеще. Имайки предвид, че чернодробните заболявания протичат безсимптомно в ранната си фаза, това е показателно за високия дял от населението, което попада в рискова група по отношение на късното диагностициране на заболяванията, касаещи черния дроб. Съществен дял от изследваните лица са на мнение, че заболяванията винаги протичат с ясно изразени симптоми (43.7%). Въпреки това българите не посочват такива или дават отговор с общ характер. Всяко трето лице не е запознато с ранните симптоми при чернодробните заболявания. Аналогичен дял извеждат болката като такъв, без да конкретизират естеството ѝ, което също е показател за ниска информираност,  Заседналият начин на живот, мазните храни и затлъстяването са сред факторите, оказващи негативно влияние върху състоянието на черния дроб и са вредните навици, от които трудно се отказваме. Имайки предвид тази информация, специалистите препоръчват да се прави профилактично специализирано изследване поне веднъж годишно, за да се предотврати значително напреднал процес на чернодробно заболяване, напомнят авторите на проучването. Въпреки че 90% са напълно или по-скоро съгласни с това, че вредната храна води до проблеми с черния дроб, хората споделят, че все по-често се случва да се хранят без да подбират храната си, че в последно време се хранят с повече сухи неща за сметка на сготвена храна и супи, остава им все по-малко време за ядене или често преяждат. Доклад на СЗО за България: Онкоболните растат, пушенето и затлъстяването - проблем  Ето и още важни данни: българите не са наясно, че органът изпълнява около 500 жизненоважни функции в организма и го свързват само с две основни такива: а (89.3%) и   (88.5%). 98.7% от респондентите извеждат спиртните напитни като водещ фактор, който оказва негативно влияние върху състоянието на органа.  В по-малка степен лицата от проучването са запознати с това, че черният дроб е най-големият вътрешен орган в човешкото тяло, а някои от другите негови важни функции са, че осигурява вещества, които произвеждат енергия и основни витамини, включително желязо, витамин В12 и мед и участва в произвеждането на холестерол, но и подпомага имунната система за справяне с инфекции. Въпреки ниската честота предприети изследвания за състоянието на черния дроб, наблюдава се висока оценка по отношение на настоящия здравен статус  - около   си състояние. На фона на това обаче всеки трети посочва, че килограмите му са над нормите за ръста и възрастта му. \n\t  Доклад на СЗО за България: Онкоболните растат, пушенето и затлъстяването - проблем ", "date": "2019.04.20", "title": "Не знаем къде ни е черният дроб, мислим, че служи само за преработка на алкохол"}
{"url": "https://clubz.bg/82031-kitaj_nqma_da_izprevari_sasht", "text": "След като наскоро определи Китай за  , списанието \"Икономист\" обяви, че  . То отбеляза, че Пекин отговаря за около 45 процента от световния икономически растеж след финансовата криза от 2008 г. и 60 процента от глобалния ръст по разходите за отбрана след 1990 г. Как Китай тихомълком овладява Латинска Америка Администрацията на Тръмп става все по-агресивна в опитите си да се противопостави на потенциалния заместник на Америка. Тя наложи мита върху стоки, които костват 250 милиарда долара на китайския износ, подписа търговско споразумение с Мексико и Канада, което цели да предотврати опитите на някоя от тях да преследва отделна спогодба с Китай и наложи забрана на китайския производител на чипове \"Фуджиан Джинхуа\" да купува американски части без специален лиценз от търговския отдел на САЩ. Тръмп ще предложи 25% мита върху китайски стоки за $200 млрд. Все повече американски наблюдатели смятат, че Вашингтон е навлязал в епохата на нова Студена война, този път с Пекин, като Китай представлява много по-съществена заплаха от СССР. САЩ готови за студена война и с Китай Асистент-професорът по политология Майкъл Бекли от Университета \"Тъфтс\" е на друго мнение. Той твърди, че американското превъзходство скоро няма да бъде успешно оспорено.  Първоначално бях скептичен, че мнението на Бекли ще допринесе за съвременната дискусия по темата дали Щатите са в непреодолим упадък. Аргументите на много от поддръжниците за продължаващото господство на Америка не са особено убедителни: те посочват издържливостта на американската мощ и предоставят примери от историята за други прибързани твърдения, че настъпва краят на доминацията на дадена страна. От другата страна отговарят, че комбинацията от вътрешна дисфункция и външни предизвикателства ще сложат край на американското свръхдоминиране. Книгата на Бекли   предлага оригинална оценка за позицията на страната на международната сцена. Експертът се опитва да защити тезата, че силата на една страна е по-добре измерима като се изследват   вместо  . Според Бекли брутните не разкриват: - Разходите за производството -  . - Разходите за социални политики -  . - Разходите за сигурност -  . Тъй като размерът на населението е основният източник на тези разходи, Бекли извежда нетните ресурси като умножава БВП по БВП (на глава от населението). Неговите критици оспорват ползата от подобно изчисление, но той настоява, че този метод (който нарича   е по-точен в оценяването на силата на дадена страна, от колкото брутните ресурси. Бекли предоставя голямо количество разнообразни доказателства, за да подкрепи тезата си. Той посочва, че американските работници  . В същото време общата факторна производителност на Китай   и че  . Китай кихна: Ръстът на БВП е най-нисък от четвърт век насам В допълнение  , докато .  Бекли също демонстрира, че цялостната мощ на Америка убедително превъзхожда китайската, като подчертава географското положение, политическите институции и демографската картина за фактори, които отреждат дългосрочно предимство на САЩ. Към доводите му може да добавим, че едва ли ще бъде сформирана мощна  , или пък  , които да оспорят превъзходството на Америка, макар че политиката на двойно задържане на Вашинготн срещу Пекин и Москва може да спомогне за материализирането на първата опция. Тръмп атакува Макрон заради идеята му за европейска армия Въпреки убедителните аргументи на Бекли съществуват два фактора, които могат да попречат на продължаващото влияние на САЩ.  е, че впечатленията въздействат над реалността. Според проучване на \"Пю Рисърч Сентър\" от миналата пролет 70 процента от анкетираните в 25 страни вярват, че днес Китай играе по-съществена роля на глобалната сцена от колкото преди десет години. Само 31 процента от изследваните смятат същото за САЩ. Трудно може да очакваме повечето световни лидери да прилагат същата методологическа деконструкция на силата, която извършва Бекли. Китай е световният лидер по износ и по търговия, като се очаква до средата на века да изпревари САЩ по БВП.  Планът на Китай за доминация в Южна Европа Комбинацията от национална решимост (Си Цзинпин приветства настъпването на  ), амбициозни цели (Пекин се опитва да стане глобален лидер в изкуствения интелект до 2030 г.) и геоикономически инициативи (\"Един пояс, един път\") подпомагат разпространяването на идеята, че значимостта на комунистическата държава ще продължава да расте. е, че САЩ преследват много от целите, които според Бекли ще подкопаят превъзходството им. Вместо да се вслушва в , например, Вашингтон често действа въз основа на доктрината  Той увеличава позициите си в Близкия Изток, въпреки че последните 15 години демонстрираха ограниченията на военната мощ и нежеланите последици от това. Политиката \"Америка първа\" отслабва съюзите на страната и принуждава дори дълогодишни приятели да работят срещу интересите на САЩ, особено в сферите на търговията и финансите. Още оставки в САЩ заради изтеглянето от Сирия  В отговор на все по-нарастващата интеграция на Китай в световната икономика, което не отслабва нелибералните белези на държавата, Вашингтон се подготвя да навлезе в безсрочна борба с Пекин. Според Бекли Америка подкопава меката си сила и икономическите интереси като  . Тръмп: Защо са ни имигранти от \"скапани държави\"? Съединените щати безспорно разполагат с изумителен резервоар от сила. Дали ще го приложат разумно обаче, съвсем не е сигурно. Тръмп ще предложи 25% мита върху китайски стоки за $200 млрд. САЩ готови за студена война и с Китай Китай кихна: Ръстът на БВП е най-нисък от четвърт век насам Тръмп атакува Макрон заради идеята му за европейска армия Планът на Китай за доминация в Южна Европа Още оставки в САЩ заради изтеглянето от Сирия  Тръмп: Защо са ни имигранти от \"скапани държави\"?", "date": "2019.04.20", "title": "Китай няма да изпревари САЩ"}
{"url": "https://clubz.bg/82047-myj_zagina_pod_voenna_ograda_v_haskovo_ministyryt_obqvi_proverka", "text": "Министърът на отбраната Красимир Каракачанов е разпоредил проверка на целия сграден фонд с отпаднала необходимост за предприемане на действия за обезопасяване. Това съобщи самият той, след като снощи в Хасково стена на бивше военно поделение падна и уби човек. Военноокръжната прокуратура в Хасково вече се зае с разследване на случая. Първи резултати се очакват в понеделник. Каракачанов потвърди, че въпросната сграда е с отпаднала необходимост за военното министерство от 2001 г., но \"проблемите с тези имоти са огромни\". Освен това министърът видя и малшанс в инцидента. Причината: на 15 март 2019 г. той е издал заповед да се започне обследването на имота в Хасково, чиято ограда погуби минувачът вчера.  Каракачанов е разпоредил и да се започне процедура по възлагане на малки обществени поръчки за фирма, която да събори постройките в имота. Министърът припомни, че МО има много бивши поделения с отпаднала необходимост, но много от обектите не могат да бъдат продадени и реализирани. Някои са по полета, в райони, където няма живи хора, но други не са. А по закон министерството е длъжно да наблюда тези имоти, да плаща данъци и т.н.  Каракачанов се ангажира и с пълна проверка на всичко, свързано с обекта в Хасково, състоянието му и причината да трагичния инцидент, като и има ли някаква персонална вина в някоя от структурите, които отговарят за тези обекти с отпаднала необходимост.  От община Хасково пък твърдят, че многократно са алармирали за опасното състояние на сградата на военното министерство. Дирекция \"Инфраструктура на отбраната\" е тази, която се занимава с наблюдението и съхраняването на имотите с отпаднала необходимост. Разпоредена е и вътрешна проверка. ", "date": "2019.04.20", "title": "Мъж загина под \"военна\" ограда в Хасково, министърът обяви проверка"}
{"url": "https://clubz.bg/82048-evroskeptichni_partii_mogat_za_vzemat_13_ot_mestata_v_ep", "text": "Евроскептичните партии могат да спечелят около една трета от местата в Европейския парламент, заяви пред БНР в събота Сузи Денисън от Европейския съвет за външна политика.  Според последното проучване, направено от съвета в 14 държави, около 100 милиона избиратели в Европа все още се колебаят за кого да гласуват на вота за евродепутати в края на май. Въпреки че миграцията е важна тема за всички, тя не е водеща при окончателното решение за кого да бъде пусната бюлетина, категорична е Денисън.", "date": "2019.04.20", "title": "Евроскептични партии могат за вземат 1/3 от местата в ЕП "}
{"url": "https://clubz.bg/82041-dneshna_rusiq_stalin_vmesto_putin", "text": "Социолозите регистрират покачване на популярността на Йосиф Джугашвили /Сталин/ в Русия. През 2019 година положителното отношение на руснаците към него е достигнало максималната си стойност откакто се прави такова проучване, твърдят от центъра \"Левада\", чийто въпрос е предизвикал много гневни коментари, както уточняват авторите на анкетата. Вярно ли е, че Сталин е герой на нашето време? И можем ли да говорим за сталинистка революция в умовете на хората? Редица коментатори побързаха да обвинят руснаците за променените им нагласи към Сталин, тълкувани и като желание за възстановяване на масовите репресии. Именно с тях по-образованите руснаци свързват мустакатия генералисимус. В огромната си част обаче населението на страната има друго разбиране за неговата роля в националната история: намалява делът на хората, които знаят и помнят \"големия терор\" срещу собствения народ, който достига своя апогей именно при Сталин. Подобно изследване на центъра \"Левада\" от 2017 година показа, че всеки пети руснак не знае практически нищо за сталинистките репресии. При споменаването на името Сталин руснаците, които са израснали със съветските и руските учебници по история, на първо място си спомнят за победата във Втората световна война и за някакъв общ мит за великия Съветски съюз. Това безусловно е резултат от пропагандните усилия за \"изчистване на името\" на съветския диктатор. Това обаче не ни дава основание да подозираме хората, които не знаят или не искат да знаят нищо за масовите репресии, че са за връщане на репресиите. На съвсем друго място трябва да търсим обяснението за това обръщане към Сталин: очевидно драстично се разминават в оценките си за историческия образ на диктатора едните и другите - сталинистите, които не са никак малко в руското общество, и образованите руснаци.  Не е трудно да забележим, че нарастването на популярността на Сталин сега съвпада с намаляването на рейтинга на президента Путин. Руснаците не вярват, че страната се движи в правилната посока. Броят на оптимистите и песимистите в последно време се е изравнил. Създава се чувството, че недоволството от настоящето кара хората да търсят ориентири в миналото. И на първо място тук не става дума за търсенето на справедливост, както е прието да се говори - руснаците търсят фигура, която да им помогне и да накаже разпасалите се чиновници, например. И естествено откриват такъв ръководител в лицето на Сталин. Трудно може да бъде оспорен фактът, че сред милионите репресирани е имало и представители на властта, за което пишат и руските учебници по история. А Сталин, макар и много погрешно, в масовото съзнание се свързва с твърдите порядки, от каквито явно руснаците имат нужда. И колкото по-мрачно изглежда бъдещето и намалява доверието в сегашните лидери, толкова по-силно става желанието да се търси опора в миналото. Именно като исторически прецедент, а не като пример за пълно подражание. И все пак един от важните изводи от тази анкета е следният: расте безразличието към Сталин сред младите хора. За разлика от възрастните, затънали в блатото на днешния руски застой и загубили надежда за достойно бъдеще, младежта вярва в себе си и мечтите си. Дори те (мечтите им) да са само илюзия. От тази гледна точка последната анкета за мустакатия генералисимус е само временно явление. Когато пред руснаците отново се открие перспективата за бъдещето, Сталин ще бъде запратен в учебниците по история. Въпросът е в това, как може да изглежда това желано бъдеще в очите на тези, които не знаят, или не искат да научат за най-тъмните страни от историята си. В търсенето на справедливост и ред много лесно на тези основи може да се роди нов тоталитаризъм - с интернет и социални мрежи, но без хуманизъм, който напоследък все по-рядко се забелязва в руското общество.", "date": "2019.04.20", "title": "Днешна Русия: Сталин вместо Путин"}
