{"url": "http://clubz.bg/64327-teodor_ushev_hudojnik_kojto_ne_se_zanimava_s_politika_ne_e_hudojnik", "text": "– Инсталация е. Аз не правя, не искам да правя изложби  . – Тази инсталация е огледало на реалността, на действителността, каквото я усещам. С нeясен, неотчетлив образ. Заглавието идва от Библията – Коринтяни, 13-а глава   Това е посланието на инсталацията – идеята за настъпилия на дневен ред политически, религиозен и обществен фалш, лицемерието и спасението като личен и социален акт. Понякога образът ни в огледалото може да не е това, което очакваме, понякога плаши, изненадва. По отношение „миксираната реалност“ – това се постига чрез техника, която използвам в един от модулите на инсталацията, в които ще има прожекция на филм с каска-очила, които постигат за зрителя оптичната илюзия, че е част от действието, че е „вътре“ в него. Това е иновативна технология, която комбинира истинско изображение с привнесено такова и ги слива в едно. Много е интересно и мисля, че ще е любопитно за зрителите. – Да, всички тези елементи образуват едно цяло. Изложени са рисунките върху термични одеала, които използвам за направата на един филм с миксирана и виртуална реалност и друго галерийно видео. И двата ще се прожектират на място в Софийска градска галерия. Оформлението на пространството цели не просто да провокира размисъл, но да създаде изживяване. Смятам това за важно в съвременното изкуство. Тези рисунки не се продават, нямат художествена, нито комерсиална стойност. След развалянето на инсталацията ще бъдат унищожени. Всичко се създава само за мига. В началото мислех инсталацията да съществува за много кратко, максимум 2 седмици. Впоследствие директорът на галерията Аделина Филева и продуцентът ми Десислава Бинева ме убедиха, че може да останем и още една допълнителна седмица. Но така или иначе, концепцията е да бъде създаден отпечатък, моментна снимка на времето, мястото, на това, което се случва днес, тук и сега. – Разликата е в това, че Кристо финансира своите инсталации, като продава картини, а аз не търгувам с моето изкуство. Правил съм го само с една-единствена изложба. Можа да излагам в частни галерии, но никога не продавам. Всъщност, разликата е във финансирането и във философията… – Не, при мен моделът на не-финансиране е част от творбата  . – Истината е, че тази инсталация струва скъпо заради супер новите технологии, които използва, програмирането, както и скъпите устройства, необходими за възпроизводство на виртуална и миксирана реалност. Много съм благодарен на Столична община и Програма „Култура“. Всичко започна в един разговор с Малина Едрева миналия юни, в който споделих идеи и тя ми предложи да участвам в конкурса на Общината. Нещата се получиха и така те осигуриха една част от сумата за тази инсталация. Включи се и Националният филмов борд на Канада, с когото работя по повечето от проектите ми. Имаме и партньори, които ни помагат. Покана от Теодор Ушев в тъмното огледало на фантазията му – Защото съм скептичен към съвременния модел на търговия с изкуство и към начина, по който функционира артпазарът – в него има нещо тотално сбъркано. Имал съм досег с този пазар. През 2007 г. в Канада направих една изложба и тя беше 90% разпродадена. И това, което видях в този процес, не ми хареса. – Ами, това не е моят свят и не искам да ставам част от него. Твърде снобски е за мен, пазарът се движи единствено от печалба, играта на къси позиции, в която целта е да продадеш бързо с голям марж. И само това. Слава Богу, имам възможност да преживявам и по други начини, без да участвам в комерсиални проекти. Не правя реклами, не работя по поръчка. Всичко, което работя, е финансирано от държавни субсидии, грантове – помощта, която ми оказва Националният филмов борд на Канада, е безценна. Не е лесно, но е възможно. Освен това много помагат и майсторските класове, които водя, както и преподаването ми в различни университети. – Не съм икономически емигрант. В България имах компания за графичен дизайн, която вървеше много добре. Но ситуацията в страната не беше добра, не ме вдъхновяваше – бях политически и най-вече културен имигрант. Бях отчаян от ситуацията. Омръзна ми да се боря, омръзна ми да ходя по митинги, да демонстрирам… а ако бях останал, трябваше да правя пак същото. Нали виждате – през 3 месеца се налага да се излиза и да се протестира. Мисля, че старите лица трябва да изчезнат от политическия живот, за да се роди най-накрая една истинска нова, политическа класа. Това е и една от причините, поради които правя тази инсталация. Тя е като тъмното огледало на София, зимата на 2018 година. Всичко измислено и нарисувано в нея отразява усещането ми за това място и пространство, това, което виждам отвън, когато вървя по улиците, гледам новини или сутрешни блокове. – Често казвам, че съм най-свободният художник на света. Защото при всички положения моето изискване № 1, за да получа някакво държавно финансиране е, че никой няма право и не може да ми се меси и да ми казва какво да правя. Тоест идеята на всичките ми проекти започва и завършва с мен. В повечето случаи държавите и хората, които отпускат парите, не се интересуват дали произведението на изкуството ще обслужва някакви държавни интереси. По принцип изкуството винаги е пропаганда. Но хората в нормалните общества отдавна са разбрали, че колкото по-свободен е един артист, колкото по-интересни и предизвикателни са нещата , които прави, толкова по-добра пропаганда и реклама за държавата е това. Поне в Канада е така. Аз работя най-много с Канада, Франция и Япония – това са държави с изключително свободно и либерално отношение към художниците и артистите. – Да, спечелихме, но финансиране още няма, ще видим кога ще се случи  . – Ходих – и когато отидох, лампите бяха загасени, защото нямаше никой. – Като непоправим оптимист, аз смятам, че тук публика има – и то немалко. До каква степен тя е образована, е друга тема. Иначе мисля, че в България публиката е нито повече, нито по-малко, отколкото в други страни. Но да, в някои други страни може би публиката е доста по-информирана, начетена, знае какво се случва… Проблемът тук е, че се случват много малко интересни неща. Българската култура е доста ретроградна, доста зациклила във времето и това е един от големите ѝ проблеми. Не влиза и много чуждо изкуство, което да е актуално. Съвременното изкуство на днешния ден не съществува, не се показва, за съжаление не се и прави. Това е проблемът. Защо – е голям въпрос, по който можем да си говорим часове. Какви са шансовете на „Сляпата Вайша“ за \"Оскар\"? – Често си мисля какво щеше да стане, ако след така наречената промяна от 1989 г., въпреки че промяна нямаше… Какво щеше да стане, ако след мимикрията на промяна, държавното финансиране на културата беше спряно примерно за пет или десет години? Ако всички тези хора, които са около културата, само за да се облагодетелстват, бяха изчезнали? Може би това щеше да има ефект на шокова терапия и българската култура щеше да се отърве от фосилизацията, която тотално я сковава в момента. – Никога няма да спра да правя анимация. – Елитарното изкуство е положително нещо. То фактически дърпа масовото и комерсиалното изкуство напред. Нека не се лъжем – колкото повече високо изкуство има, колкото по-добро, по-интересно и по-авангардно е то, толкова по-високо ще е средното ниво на популярното изкуство. Това е принцип, който съществува навсякъде. – Този министър на културата, за когото намеквате, смятам да не го коментирам, защото не си заслужава. Но елитарното изкуство е много важно и в този смисъл ръчно рисуваната анимация предизвиква промени и налага тенденции. Това е нейната роля. Хората, които правят комерсиални продукти, винаги се обръщат, гледат, вдъхновяват се от авторска анимация, а понякога и директно крадат от нея. – Те са перфекно занаятчийски направени и в момента спасяват финансово цялата индустрия на Холивуд. Като изключим, че често налагат лош вкус и пошла естетика, единственото лошо нещо в тях е, че са направени така, че да се харесат на всички деца и на техните родители. Това, което предизвиква един хамбургер от голяма верига за бързо хранене на Вашия стомах, същото предизвиква и един филм на „Дисни“ в съзнанието на Вашето дете. Разбира се, че на него ще му хареса, разбира се, че ще му вкусно, въпросът е доколко ще му е полезно. Ясно е, че култура и вкус се възпитават и образоват. Никой не се ражда с добър вкус. В същината на човека е той да харесва пошли, кичозни, лъскави, лесносмилаеми неща – така наречените забавления. Всичко, което тръгва оттам нататък, е въпрос на образование и възпитание. И тук е най-големият проблем: специално за България възпитанието и образованието в сферата на културата просто отсъстват. За мен винаги най-основното нещо в училищата е обучението по музика, обучението по изобразително изкуство, обучението по творческо писане, свободният анализ на литература, а не надъханото националистично наливане в главите, което прави така, че децата намразват четенето, вместо да ги накара да го обикнат. Виждаме докъде води това. – Сценарият е направен, написахме го заедно с автора. Спечелихме финансиране, но се оказа, че между конкурса и евентуалното получаване на финансирането има едно огромно време и много „ако“, и много бюрокрация, и много бумащина, за което аз не бях подготвен. Но събираме финансиране от различни държави, имаме творчески екип. Държа да кажа, че сценарият няма много общо с книгата. – Възможна е. Виждам я и ще бъде много интересен и амбициозен проект. Естествено, амбициозните проекти искат и добро финансиране, но аз съм оптимист, засега отзивите са положителни и смятам, че ще го направим. Снимането ще бъде догодина, есента. – Да бъдем честни – аритметично погледнато е невъзможно филм, произведен в България, на български език, да спечели пари. Хората навън много рядко гледат филми на чужди езици, ситуацията е много трудна… Дори да го продадеш във всички страни по света – това, което накрая остава за продуцента, е един голям геврек. Самата идея за касовост и масовост автоматично отпада. Естествено, когато правиш произведение на изкуството – и не само кино – идеята е не да го гледате само ти и семейството ти, а да стигне до максимален брой хора. Тук вече имат значение много неща, на първо място маркетингът. От значение е и добрият избор на време. Дали си уцелил ваксата, е много важен принцип в изкуството и това е казано още през 70-те години от Сюзан Зонтаг:   – да излезе в точния момент, в който ще има резонанс с публиката. За съжаление, в киното това е много трудно постижимо, защото филмите се правят дълго време и струват доста пари. Но смятам, че е възможно. – Ще перифразирам хърватския художник Младен Стилинович, който беше казал: . Аз ще кажа, че художник, който не се занимава с политика, не е художник. Такава е ситуацията в момента и то по много лесно обясними причини. С настъпването на популистките антилиберални и изолационистки настроения и влияния в почти всички страни по света, антиинтелектуалният дискурс стана изключително популярен. В ултрапопулистките държави отново стана модерно да се извежда на преден план   – стара максима още от времето на фашизма, тоталитаризма и така нататък. Простият, неук човек е в центъра на тези общества. Оттам идва маргинализирането на интелектуалците, които се капсулират в себе си. То е, защото или са страхливи и нямат увереност в себе си, или се превръщат в така наречените  . Което е също толкова лошо. В редките случаи, когато му се даде думата, такъв интелектуалец започва да говори на толкова високопарен език, че абсолютно никой не го разбира, дори и самият той себе си. Истината е, че ако искаш да комуникираш и да бъдеш разбран, трябва да говориш на достъпен език. – Ама, разбира се. Всичко, което се случва в моя живот, е положително – дори и лошото. Проектите ми се случват по-лесно, имам два пъти повече работа. Единственото, което ми тежи, без да казвам, че е отрицателно, е това, че ми се наложи да давам много интервюта, което не ми е любима дейност. Преди оскарите това беше най-тежката част. От пресслужбата ме чакаха сутрин в 5 и до 10 ч. обикаляхме всички сутрешни блокове, радиа, преса… Това беше причината близо половин година на не давам никакви интервюта след това. И сега нямаше да го направя, ако не беше инсталацията. Все пак хората трябва да научат, за да дойдат да я видят. – Да, това е част от договора с дявола, който всеки артист сключва в един момент. Какви са шансовете на „Сляпата Вайша“ за \"Оскар\"?", "date": "2018.02.16", "title": "Теодор Ушев: Художник, който не се занимава с политика, не е художник"}
{"url": "http://clubz.bg/64325-kategorii_politici_spored_proglejdaneto_za_peevski", "text": "Българските политици се делят на три категории спрямо основния за страната клийвидж: 1) Прогледнали за депутата от ДПС Делян Пеевски: 2) Прогледнали за депутата от ДПС Делян Пеевски, но след това пак ослепяли: 3) Непрогледнали за депутата от ДПС Делян Пеевски:", "date": "2018.02.16", "title": "Категории политици според проглеждането за Пеевски "}
{"url": "http://clubz.bg/64335-radev_dade_ot_skopie_ukazaniq_za_imeto_na_makedoniq", "text": "И президентът на България Румен Радев се произнесе по парливата тема за името на Македония, изтъквайки, че бъдещото й наименование не трябва да съдържа географски определители, които да засягат части от територията на България. Радев е на първото си посещение в Македония, където поднесе цветя на гроба на Гоце Делчев в православната църква \"Свети Спас\" в Скопие. Сред обсъжданите варианти за ново име са Република Вардарска Македония, Република Нова Македония, Република Северна Македония и Република Македония (Скопие). Самият Радев не уточни какво има предвид. Преговори за името на Македония - и в български кулоари Македонският му колега Георге Иванов от своя страна отбеляза: „Това решаване не трябва да ощетява трети държави и да въвлича трети страни в този двустранен проблем, който имаме с Република Гърция“. Според Радев е много важно специалната българо-македонска комисия за историческите и образователните въпроси да прецени имаме ли спорни въпроси и по какъв начин те ще бъдат описани. Ние имаме общо минало и от начина на третиране на това минало зависи и самата европейска перспектива на Република Македония. Имаме уникалния шанс и започнахме да показваме, че има две държави в нашия проблемен регион, които могат сами да решават проблемите си. Които имат общо минало, но най-важното могат да имат и ще имат общо бъдеще, отчете той. Радев отбеляза и че в посещението му в Македония има дълбок символизъм – то е първото след подписването на Договора за добросъседство, който помете недоверието в отношенията ни, каза още Радев. Българският президент покани македонския си колега Георге Иванов на военния парад в София по повод 6 май – Деня на храбростта и Българската армия. Той прие поканата на македонския си домакин да посетят военните гробища в Ново село. По отношение на Коридор № 8 президентът Радев отбеляза, че и двете правителства – и на Република България, и на Република Македония, полагат сериозни усилия. \"Този коридор трябва да бъде наш основен приоритет. Защото без него ние не можем да реализираме нашите политически цели, които си поставяме. Много важно е също така да искаме и по-голяма подкрепа от Европейския съюз. Защото стабилизирането на региона, сигурността, икономическата стабилизация и развитие не могат просто да станат със спускане на регламенти от Брюксел. Трябва да има интензивни отношения със съседите, особено тези съседи, които вече са членове на Съюза. Разбира се, че изграждането на коридора ще отнеме време, но поне това, което можем ние сами да направим и с организационни мерки, най-вече това е да подобрим работата на граничните контролно-пропускателни пунктове и изграждането и отварянето на нови такива\", каза още Радев. По-късно на среща с премиера на Македония Зоран Заев, Радев му благодари за \"отличната работа и взаимодействие с българското правителство\".", "date": "2018.02.16", "title": "Радев даде от Скопие указания за името на Македония"}
{"url": "http://clubz.bg/64328-grigor_e_na_polufinal_v_roterdam_sledva_nov_mach_s_gofen", "text": "Григор Димитров е на полуфинал на турнира от ATP 500 в Ротердам, Холандия. Днес първата ни ракета спечели третата си чиста победа в надпреварата - 6:3, 6:4 срещу руснака Андрей Рубльов. Утре Гришо излиза в пореден сблъсък срещу стария си познайник и добър приятел Давид Гофен, който победи без игра заболелия Томаш Бердих. Двубоят отново е от следобедната сесия - ще започне не преди 16:00 часа. За последно Димитров и белгиеца спориха на финала в Лондон през ноември миналата година. Тогава Григор спечели драматично с 2:1. Любопитно е, че единствената победа на Гофен над хасковлията бе точно в Ротердам - на четвъртфинал през 2017-а. Григор Димитров преодоля сърбин в Ротердам А успехът над Рубльов днес, втори пореден след \"Аустрелиън оупън\", е със значението на завръщане на Гришо в топ 4 на световната ранглиста. Връща си позицията от Александър Зверев, който отпадна рано в зала \"Ахой\". Хубаво е, че играта му в Ротердам се подобрява с всеки изминал мач. Досега той не е загубил сет. Българинът проби за 3:1 в първата част, затвърди на 4:1, а не след дълго дойде и победата в сета - 6:3. Димитров удари решително и във втората част - за 4:3. Руснакът обаче не искаше да се предаде лесно. Той не бе далеч от рибрейк, след като губеше с 0:40. Направи обрат и стигна до точка за пробив, но първата ни ракета запази нервите си и измъкна близо 10-минутния гейм - 5:3. Последва бърза размяна и триумф за най-добрия ни тенисист - 6:4 и 2:0. Григор с първа победа след \"Аустрелиън оупън\" Голямата интрига в Ротердам е свързана с Роджър Федерер. Тази вечер Маестрото излиза срещу холандеца Робин Хаасе в третия четвъртфинал и ако надделее, в понеделник пак ще е отново №1 в света. Той ще е най-възрастният първенец в ранглистата в историята със своите 36 г. Последният четвъртфинал противопоставя Андреас Сепи и Андрей Медведев. Григор с първа победа след \"Аустрелиън оупън\"", "date": "2018.02.16", "title": "Григор e на полуфинал в Ротердам, следва нов мач с Гофен"}
{"url": "http://clubz.bg/64317-sydiite_istoriqta_ni_poznava_sluchai_na_razprava_na_politicheski_eliti_chrez_zakonodatelstvo", "text": "Това пишат в свое становище, адресирано до Конституционния съд, от Съюза на съдиите в България. След промените в НПК   от ноември, \"високата корупция\" бе иззета от Софийския градски съд (СГС) и пратена в Специализирания наказателен съд. Друга такава голяма промяна е, че ревизионните актове на АДФИ, Сметната палата, ОЛАФ и др. стават доказателства. ССБ обаче е поредният, който критикува преместването на престъпленията не по материя, а по субект.   ВСС не откри нередности в пращането на \"високата корупция\" в спецсъда Както е известно, големият спор е дали с преместването от ГЕРБ на делата срещу лица с имунитет, магистрати, общинари, кметове, шефове на агенции и др., не се създава   Същото е изрично забранено в Конституцията. ВКС: Спецсъдът става извънреден съд  Именно на база това от ВКС и Висшия адвокатски съвет вече сезираха КС за промените. Върховните съдии дори смятат за противоконституционно и новото положение за ревизионните актове, които автоматично стават доказателства по НПК. От ССБ дават пример с мотивите, с които Връховният съд на Словакия обявява за противоконституционен техния Закон за Специалния съд. А у нас съдиите напомнят, че при разясняване на аргументите за това дадена материя да бъде прехвърлена към бъдещия наказателен съд, още при създаването му през 2010 г. и министър-председателят Бойко Борисов, и тогавашният главен прокурор Борис Велчев   в компетентността на бъдещия съд. Съдиите пишат още: Оттам изтъкват различните правила за кариерно израстване и бонусите към заплатите на съдиите в СпНС като ярко доказателство за  на съда. СЪЮЗ НА СЪДИИТЕ В БЪЛГАРИЯ \n\tЧлен на Международната асоциация на съдиите \n\twww.judgesbg.org \n\toffice@judgesbg.org \n\t                     \n\tДО \n\tКОНСТИТУЦИОНЕН СЪД \n\tНА РЕПУБЛИКА БЪЛГАРИЯ \n\tНа Ваши № 13 - КД/17.01.2018 г. и присъединен №21 – КД/23.01.2018 г. \n\tСТАНОВИЩЕ на Съюза на съдиите в България по искане на пленума на Върховния касационен съд за установяване на противоконституционност и несъответствие с чл. 6 от Конвенцията за защита на правата на човека и основните свободи на чл. 127, ал. 1, предложение предпоследно и последно от Наказателно-процесуалния кодекс, и по искане на пленума на Върховния касационен съд и на Висшия адвокатски съвет за обявяване на противоконституционност на чл. 411а, ал. 1, т. 4 от Наказателно-процесуалния кодекс  Уважаеми конституционни съдии, Във връзка с покана за представяне на становище по искане пленума на Върховния касационен съд за установяване на противоконституционност и несъответствие с чл. 6 от Конвенцията за защита на правата на човека и основните свободи на чл. 127, ал. 1, предложение предпоследно и последно от Наказателно-процесуалния кодекс, и по искане на пленума на Върховния касационен съд и на Висшия адвокатски съвет за обявяване на противоконституционност на чл. 411а, ал. 1, т. 4 от Наказателно-процесуалния кодекс („НПК“) от Съюзът на съдиите в България учтиво молим да имате предвид следното: I. Считаме, че чрез така въведените промени в Закона за съдебната власт („ЗСВ“) и тези в Наказателно-процесуалния кодекс („НПК“) (обн. ДВ бр. 63/04.08.2017 г. и ДВ бр. 90/10.11.2017 г.) се създава извънреден съд, в противоречие на чл.119, ал.3 от Конституцията на Република България, принципите на правовата държава, на равенството на гражданите пред закона и на практиката на Конституционния съд. В Решение №10/15.11.2011 г. по к. д. №6/2011 г. Конституционният съд развива критериите, по които се преценява дали един съд е извънреден или специализиран, като посочва, че „Конституцията и законодателството не съдържат легално определение на понятията „специализиран съд” и „извънреден съд” по смисъла на чл. 119, ал. 2 и 3 от Конституцията. Извънреден съд поначало действа извън определения ред и извън общите и специализираните съдилища; правораздава по новосъздадени специално за целта правила, извън общите процесуални правила, установени от съответния процесуален закон за този вид дела; съдиите в него не се избират съобразно установените условия и ред; създава се при извънредни обстоятелства поради възникнала обществена необходимост; действа през определен период от време и преследва предварително набелязана цел.“ В своето решение, с което Законът за Специалния съд е обявен за противоконституционен като несъвместим с принципа на правовата държава, тъй като създава извънреден съд,  Конституционния съд на Словашката република прави опит да подбере критерии за разграничаване на специализирани от извънредни съдилища. Решението съдържа и кратък анализ на специализираните трибунали по държави, което би могло да послужи като сравнение. В същинската си аргументация словашкият Конституционен съд посочва, че „характерно за извънредните съдебни органи е, че правната регламентация на техния статут, подсъдност, дейност и организация по отношение на някои от посочените критерии се отличава от правната регламентация на статута, подсъдността, дейността и организацията на „стандартните“ съдилища до такава степен, че въпросният съдебен орган създава алтернативен елемент на съществуващата система на съдилищата (съдебната система). За разлика от „стандартните“ специализирани съдилища, в случая с извънредните съдилища посочените специфични черти на правната регламентация, на тяхното положение, дейност и организация почти винаги се обвързват със специално дефинирана подсъдност, обхващаща значителен властово-политически контекст“. В ретроспекция е от значение да се припомнят мотивите и съображенията при въвеждането на идеята за специализиран наказателен съд през 2010 г. В този смисъл създаването на Специализирания наказателен съд („СпНС“) беше обявено като отговор на нуждата от повишаване на компетентността на съдиите по дела за обвинения, свързани с организираната престъпност. При разясняване на аргументите за това дадена материя да бъде прехвърлена към бъдещия наказателен съд и министър-председателят Бойко Борисов, и тогавашният главен прокурор Борис Велчев изразяват основателни опасения, относно включването на корупционни престъпления, извършени от висшия ешелон на властта в компетентността на бъдещия съд. Нещо повече, в становището си от 20-ти декември 2010 г. Венецианската комисия приветства отхвърлянето на идеята бъдещият наказателен съд да разглежда дела срещу лица с имунитет. Историческото наследство и политическата действителност в една държава не би следвало да се игнорират при вземането на важни законодателни решения. Българската история познава случаи на разправа на едни с други политически елити, размирни времена на преход и прокарване на законодателство, обслужващо дадени конкретни интереси в разрез с общото благо. Това е и действителността, която трябва да се съблюдава в общия стремеж към постигане на стабилна и в пълен смисъл правова държава. Поради тази причина, дори и да съществува и най-малкото съмнение, че даден механизъм би могъл да се използва и за осъществяване на „политически разчиствания“, такъв механизъм трябва да бъде отхвърлен за сметка на по-консервативен и безопасен, съобразен с конкретната политическа действителност. В допълнение, създаването на ред, при който висшите държавни служители биват съдени от съд, специализиран в материята на организираната престъпност е сигнал, който бележи разпад във възприятията за правова държава и демократичен политически ред. С оспорената разпоредба се въвеждат на практика извънреден вид подсъдност за дела, разглеждани от СпНС, които попадат извън предметната подсъдност, посочена в т.1, 2 и 3 на чл. 411а, ал. 1 от НПК. Обичайната местна подсъдност ще бъде заобиколена единствено поради длъжностното качество на субекта на престъплението. Определянето на подсъдността на СпНС по този начин, тоест по субект, а не по предмет го характеризира като извънреден. Съдилища с различен вид специализация по правна материя – трудови, семейни, административни, се създават при наличие на конкретна обществена необходимост, за да се повиши качеството при разглеждане на съответната категория дела. Наред с тях, в правовата държава е допустимо да бъдат създавани и особени съдилища (със специализация съобразно субектите), каквито са например съдилищата за непълнолетните и военните. Софийският градски съд имаше особена компетентност по чл. 35, ал. 3 НПК по дела за обвинения срещу лица с имунитет и от членове на Министерския съвет, която беше изчерпателна – включваше всички престъпления, извършени от тази категория субекти. Настоящата законодателна уредба обаче смесва допустимите критерии за определяне на специална и особена компетентност. Смесването на специализация по материя със специализация по лица влиза в конфликт с идеята за ефективност на този вид организация на съдилищата и компрометира предварително заявената легитимна цел. На практика СпНС не се превръща в специализиран съд за определена категория правни субекти, а само за определени престъпления, извършени от тези субекти. Останалите престъпления, извършени от лица от категориите, изброени в чл. 411а, ал. 1, т. 4 НПК, продължават да се разглеждат от Софийския градски съд. Изземването само на част, а не на цялата особена компетентност на Софийския градски съд – за имуществени, стопански, корупционни, документни престъпления и такива срещу правосъдието, и предоставянето й на СпНС, също е белег за извънредност, доколкото всяка избирателност и отклонение от въвеждането на общ принцип за всички дела, за всички субекти или за цяла категория субекти се схваща като политическо накърняване на институционалната независимост на съда. Още повече, съставлява и необосновано дисбалансиране на принципа за равенство на гражданите пред закона, гарантиран от чл. 6, ал. 2, изр. 1 от Конституцията. Много е важно да се подчертае, че когато едно законодателно решение е нетипично за съдоустройствената наука и практика и наред с това е неизчерпателно мотивирано, то, такова решение е на практика произволно. А такъв произвол е на собствено основание белег за извънредност и представлява заплаха за върховенството на правото и правата на гражданите. В предходно становище по повод на промените в НПК от Съюза на съдиите в България сме имали възможност да изразим опасенията си, че зад така възложената специализация на СпНС липсва последователна аргументация. Не става ясно как възлагането на разглеждането на тези дела на специализирания съд, само по себе си, ще доведе до обезпечаване на качествената работа по същите дела и по какъв начин досегашната им подсъдност е пречила същите да се разследват и разглеждат качествено. Специализацията на съдиите и прокурорите в специализираните съд и прокуратура по отношение на делата за престъпления, извършени от участници в организирани престъпни групи в никакъв случай не обуславя и специализация по отношение на корупционните престъпления. В този смисъл качественото разследване и разглеждане на такива дела се обуславя от допълнително квалифициране на занимаващи се до момента с друг вид дела магистрати от специализираните съдилища и прокуратури. Още, в становището от юли 2017 г. сме подчертали, че не е видно от мотивите към законопроекта въобще да са отчетени заключенията от извършеният от ВКС в изпълнение на План за действие за изпълнение на препоръките от доклада на ЕК по Механизма за сътрудничество и проверка от м. януари 2016 г. анализ за резултатите от дейността на Специализирания наказателен съд и Апелативния специализиран наказателен съд за периода от 2012 г. до 2015 г.5  Това идва да покаже, че в мотивите и аргументацията, подкрепяща въвеждането на тези промени не е обоснована ситуация, с която съществуващите съдилища да не могат да се справят. Несъответствията с посочените в Решение № 10/2011 г. критерии са налице и по отношение на условията и редът за назначаването на съдиите в СпНС, които се различават от тези, прилагани при назначаване на съдиите в цялата съдебна система. Нормите на ЗСВ, въведени със ЗИД на ЗСВ в ДВ бр. 90/10.11.2017 г. в чл. 100е и чл. 107б предвиждат правомощия на председателите на Апелативния специализиран наказателен съд и на Специализирания наказателен съд за командироване на магистрати от други съдебни райони, различаващи се от правомощията, които имат председателите на останалите апелативни и окръжни съдилища. Подобни правомощия обуславят извънредния характер на съда и същевременно създават механизми за подбиране на съдии за определени дела. Независимо, че презумирането на добросъвестността на органите на власт е принцип, потвърден от Конституционния съд нееднократно6, целенасоченото създаване на извънреден ред, който дисбалансира системата на правомощия на съдебните органи, с цел командироването на съдии от всички инстанции и места в СпНС е категорично необосновано. Такова законодателно решение размества последователността и логиката на достъпа и израстването в съдебната система и поставя под съмнение добросъвестността на законодателя. Наред с подсъдността по субект, председателите в структурната на специализираните наказателни съдилища са в правото си да формират персоналния състав на съда в разрез с нормите на конкурсното начало и класирането при назначаване, повишаване или преместване, действащи за останалите съдии от системата. Друго отклонение от общоустановените правила е, предвиденото в чл. 233, ал. 6 и в чл. 345, ал. 5 от ЗСВ, според което съдиите, прокурорите, следователите и съдебните служители в специализираните съдилища и прокуратури получават допълнително възнаграждение в размер, определен по утвърдени от съответната колегия на ВСС правила за индивидуална оценка на резултатите  от дейността, но не повече от шест основни месечни възнаграждения годишно. Така магистратите и служителите от специализираните наказателни съдилища са поставени в привилегировано положение, спрямо тези от общите съдилища и специализирания военен съд. Получаването на допълнително възнаграждение за едните е поставено в зависимост от критерий „резултати от дейността“, а за останалите от критерия „натовареност“. Налице е различно третиране, което е белег за извънредност. Следва да се отбележи, че възложената на Софийски градски съд особена компетентност за разглеждане на дела за престъпления, извършени от лица с имунитет и висши представители на изпълнителната власт, никога не е обуславяла извънредност на същия съд. СГС, като окръжен съд, е разглеждал в качеството си на първоинстанционен или въззивен съд дела за същите престъпления, извършени от всички останали лица. Нито статутът на съдиите в СГС, нито начинът за техния подбор не са се отличавали значително от действащите общи правила по отношение на останалите съдии в окръжните съдилища. Поради гореизброените съображения считаме, че така устроени СпНС и АСпНС имат характеристиките на извънредни съдилища. II. По отношение на противоконституционността и несъответствието с чл. 6 от Конвенцията за защита на правата на човека и основните свободи на чл. 127, ал. 1, предложение предпоследно и последно от НПК, считаме, че създаването на възможност за въвеждането на доказателствен материал, който не е събран чрез предвидени в наказателно-процесуалния закон способи, а е събран и проверен от други държавни органи и по друг процесуален ред противоречи на Конституцията като цяло и конкретно на разпоредбата на чл. 121, ал. 1 от Конституцията и на принципите на наказателния процес. Принципно положение в наказателния процес е, че способите за доказване са предвидени изчерпателно, тъй като в по-голямата си част са свързани с ограничаване на права и свободи на граждани. Поради тази причина разпоредбите, които ги регламентират не могат и не би следвало да се тълкуват разширително. Не би следвало да се придава характер на процесуална дейност на изготвянето на доклади от външни за наказателно-процесуалната система органи. Подобно законодателно решение е в рязко противоречие с принципите на наказателния процес, както и с принципите за равнопоставеност на страните в процеса, гарантирани от българското законодателство и от чл. 6 на Конвенцията. Разпоредбата противоречи и на чл. 31, ал. 3 от КРБ. Съгласно цитираната разпоредба обвиняемият се смята за невинен до установяване на противното с влязла в сила присъда. От езиковото тълкуване може да се направи извод, че презумпцията за невиновност е предвидена в защита на обвиняемия и тя поражда своето действие, от момента, в който едно лице има качеството на обвиняем. Това става, когато формално лицето е привлечено като обвиняем или с първото действие, насочено срещу него. В разпоредбата, оспорена от ВКС са посочени документи, които са съставени преди да има привлечен обвиняем, като е предвидено те да се ползват в процеса, поради което директно е засегната презумпцията за невиновност. На същото основание намираме, че може да се поддържа тезата за несъответствие на чл. 127, ал. 1 от НПК с разпоредбата на чл. 6, ал. 2 от ЕКЗПЧОС, тъй като в процеса се ползват доказателства, създадени преди да имаме обвиняемо лице. Излиза, че констатациите за нарушения са предварителни, което е директно нарушение на презумпцията за невиновност.  \n\t  гр. София, \n\t16.02.2018 г.                Атанас Атанасов \n\tПредседател на УС на ССБ \n\t  ВКС: Спецсъдът става извънреден съд ", "date": "2018.02.16", "title": "Съдиите: Историята ни познава случаи на разправа на политически елити чрез законодателство"}
{"url": "http://clubz.bg/64315-vgrajdane_na_tuit_moje_da_e_narushenie_na_avtorsko_pravo", "text": "\"Вграждането\" на туитове може да бъде нарушение на авторски права, реши федерален съд в щата Ню Йорк, САЩ. Става дума за снимка на хокейната звезда Том Брейди, която фотограф публикувал в социалната мрежа. Много от големите американски медии като Time, Yahoo, Vox и Breitbart вградили (или \"ембеднали\") съобщението от микроблогинг платформата в сайтовете си. Авторът на снимката обаче решил да защити правата си в съда. И съдията се съгласил. Фирма за последователи в Twitter откраднала 55 хиляди самоличности Групата за отворен интернет Electronic Frontier Foundation (EFF) коментира, че това реално премахва прецедент отпреди десетилетие, когато Апелационният съд на деветте окръга в САЩ отсъжда по делото \"Perfect 10 срещу Amazon\". Тогава решават, че отговорността за нарушение на авторското право е в този, който е публикувал снимката, а не на този, който я вгражда. Т.е. в случая - Twitter. Федералните съдии се мотивират така - когато \"вграждаш\", ти всъщност поставяш връзка към съдържание. То може да не нарушава никакви авторски права, но авторът да постави на същото място, на което води твоя линк, друго съдържание - да редактира поста си. Съдът в Ню Йорк обаче твърди, че \"вграждането\" е високотехнологичен процес, който се прави само от \"кодъри\", и затова публикуващите също носят отговорност. Покъртителното неразбиране на технологията не е необичайно дори за американски съд. Това решение ще важи за всеки тип \"вграждане\", не само туитове - видеа от YouTube или други сайтове, снимки от Фейсбук и прочие. Решението вероятно ще се обжалва. ", "date": "2018.02.16", "title": "\"Вграждане\" на туит може да е нарушение на авторско право"}
{"url": "http://clubz.bg/64318-mogerini_iska_pregovori_sys_zapadnite_balkani_ot_yuni", "text": "Това заяви днес Върховният представител на ЕС по въпросите на външните работи и политиката на сигурност Федерика Могерини. Тя и външната ни министърка Екатерина Захариева говориха на пресконференция в края на неформалната среща на първите дипломати от ЕС в София. Според нея стратегията се отнася до целия регион и не цели да създаде различна категория и различни очаквания сред регионалните партньори на ЕС на Западните Балкани. Българската външна министърка също се надява преговорите да започнат до края на председателството ни на Съвета на ЕС. Тя изтъкна, че страните от Западни Балкани не са заден двор на Европа, а част от нея. Държавите членки не биха искали да внесат в Съюза нерешени двустранни въпроси и проблеми. Тя трябва да бъдат решени преди членството. Дали този път ЕС е сериозен за Западните Балкани Федерика Могерини пък се надява Сърбия и Косово да се разберат преди края на мандата на настоящата Еврокомисия, който изтича през 2019 г. Европейският комисар по политиката за разширяване и добросъседски отношения Йоханес Хан заяви, че ЕС е  напълно убеден, че Македония ще разреши спора за името с Гърция преди юли. Сирия бе сред главните теми на двудневната среща в София. Могерини коментира операция \"Маслинова клонка\", която Турция започна наскоро в арабската република срещу подкрепяните от САЩ кюрди: Дипломат номер 1 на ЕС обаче изтъкна, че целта на военните операции трябва да продължат да бъдат \"Ислямска държава\" и другите терористични организации.", "date": "2018.02.16", "title": "Могерини иска преговори със Западните Балкани от юни"}
{"url": "http://clubz.bg/64323-kircho_kirov_veche_shte_e_pod_domashen_arest", "text": "Военно-апелативният съд уважи протеста на военните прокурори и постанови нова, по-тежка мярка за неотклонение за бившия директор на Националната разузнавателна служба генерал-лейтенант Кирчо Киров На 22.01.2018 г. Софийски военен съд наложи на Киров наказание петнадесет години лишаване от свобода и конфискация на половината от притежаваното имущество. Той беше признат за виновен за това, че от 2007 г.  до 2011 г. като  директор на НРС, в съучастие със свой подчинен началник отдел е  присвоил  от бюджета на службата евро и щатски долари в особено големи размери, на стойност 5 100 000. Случаят беше определен като особено тежък. Нова присъда за Кирчо Киров: 2 години условно Военно-апелативните съдии са преценили, че съществува опасност Киров да се укрие и промениха мярката му за неотклонение от „парична гаранция“ на „домашен арест“, уточняват от пресцентъра на прокуратурата. Кирчо Киров: Осъдиха ме политически, ще дойде време да кажа поръчителите За 15-годишната си присъда през януари Киров каза: \"Осъдиха ме политически, ще дойде време да кажа кои са поръчителите\". \"Бях осъден в едно бързо, поръчково и политическо дело. По удивителен начин личеше невероятния синхрон между военната прокуратура и военния съд\", обяви той. Кирчо Киров: Осъдиха ме политически, ще дойде време да кажа поръчителите", "date": "2018.02.16", "title": "Кирчо Киров вече ще е под домашен арест"}
{"url": "http://clubz.bg/64319-veche_mojem_da_sydim_socialnite_mreji_v_bylgariq", "text": "Гражданите на Европейския съюз могат да предявяват от март съдебни претенции срещу социалните мрежи в собствените си държави, съобщи Brussels Times. Това стана, след като гигантите в сферата - Facebook, Twitter и Google+, се съобразиха с европейските закони и промениха условията си за ползване. Фейсбук: ако искаш да те виждат, плащай! Досега, ако някой потребител иска да съди някоя от социалните мрежи, трябваше да повдигне въпроса в американски съд. През март 2017 г. Еврокомисията окуражи социалните мрежи да променят това, за да направят условията по-приемливи за европейските граждани. Все още обаче има проблеми, отбелязва европейската комисарка за правосъдието, потребителите и равенството между половете: Въпреки сегашните промени, други проблеми в действителност остават налице. Например в момента Фейсбук и Туитър не са задължени автоматично да съобщават на потребителите за изтриването на постове, нито да дават обяснения, не съществува каквато и да е възможност за обжалване. Туитър пък не дължи обяснение, когато изтрие нечий акаунт.", "date": "2018.02.16", "title": "Вече можем да съдим социалните мрежи в България"}
{"url": "http://clubz.bg/64322-cik_glasuvaneto_po_internet_i_umenieto_da_ustanovqvash_identichnost", "text": "С всички условности, които вървят с всяко допитване до народа, резултатът от референдума за въвеждане на гласуване от разстояние по интернет в края на 2015 г. е повече от ясен – почти 70% (или 1,88 милиона души) гласуваха в подкрепа на предложението, а избирателната активност беше достатъчна, за да бъде разгледано то от парламента. В резултат първите избори, на които трябваше да бъде предоставена възможност да се гласува по интернет, трябваше да бъдат тези за европейски парламент догодина. Публикуван тази седмица доклад на Централната избирателна комисия от провежданите от нея тестове на системата за гласуване от разстояние обаче сочи, че това може и да не се случи, тъй като част от условията не са изпълнени, а от ЦИК се опасяват за сигурността на изборните резултати. Тук ще разгледаме част от идентифицираните проблеми, както и възможните решения, които биха позволили все пак догодина да гласуваме от удобството на дома си. Основната пречка, която ЦИК посочва в доклада си, е липсата на възможност за сигурна електронна идентификация на гласоподавателите - необходимо условие за гласуване от разстояние. Част от причината, поради която 2019 година беше избрана за първото гласуване онлайн, беше очакването, че от началото на 2018 ще започне и издаването на лични документи с вграден чип за електронна идентификация. Първоначално обаче този срок беше изместен с една година, а понастоящем поръчката за изграждането на национална система за електронна идентификация е спряна, което прави и срокът за изпълнението ѝ неизвестен. Това обаче далеч не означава, че няма алтернативи, които да позволят провеждането на първия електронен вот по план. ЦИК към парламента: Отложете електронното гласуване Най-очевидното решение е употребата на вече наличен квалифициран електронен подпис (КЕП) за идентификация на гласоподавателите на евроизборите през 2019-та. Това признава и самата ЦИК в доклада си, но с уговорката, че такъв имат малко хора и получаването му е относително трудно. Тези пречки обаче не са значителни – опитът на Естония сочи, че няма основания да очакваме голям брой хора да гласуват от разстояние на първите няколко вота, на които това е възможно, а техният профил най-вероятно ще съвпадне с този на хората, които вече разполагат с метод на електронна идентификация. На първите такива избори в Естония онлайн гласуват едва 9300 души (или 2% от всички подадени гласове), които са подчертано млади, с добри компютърни умения и отворени към нови технологии, а тези характеристики се размиват чак половин десетилетие по-късно, когато гласуването онлайн придобива масовост. Дори и да приемем обаче, че достъпът до електронен подпис е неприемлива бариера за достъп до гласуване онлайн, има алтернативи. Най-достъпната е издаването на уникални за избирателя кодове, употребими за конкретните избори, подобно на системите, ползвани в Швейцария и Норвегия. Ако се сметне, че прилагането на такава система универсално е прекалено скъпо, възможно е и получаването им само при заявяване на желание за гласуване онлайн от конкретния избирател – както вече посочихме, не е много вероятно на първо време те да са особено много. Независимо дали с КЕП или с помощта на кодове, идентификацията на гласоподавателните далеч не е непреодолимо препятствие и има алтернативни подходи до въвеждането на електронни лични карти. ЦИК към парламента: Отложете електронното гласуване ЦИК се опасява и за сигурността на гласовете при провеждането на избори онлайн, цитирайки опасностите от хакерски атаки и новите проблеми, идентифицирани в компютрите на самите потребители със пробивите в сигурността на Intel, AMD и ARM. Опитът на други държави – най-вече Естония, тъй като тя е с най-дълга практика -  обаче сочи, че сигурността на електронните системи за гласуване е поне на нивото на тези за гласуване на хартия или по пощата. В този смисъл, ако при провеждането на изборите ЦИК се придържа към вече изградените добри практики, няма особени основания за притеснения по отношение на сигурността. Дори и с помощта на неустановен досега подход подадените онлайн гласове да бъдат компрометирани, винаги остава възможността да се гласува повторно на хартия, а те да не бъдат включвани в изборните резултати. Позволявам си да не се съглася с ЦИК и за това, че въвеждането на електронно гласуване би увеличило риска и размерите на контролирания и купен вот. В най-добрия случай, подаването на гласове онлайн е неутрално към този феномен – в случай, че гласоподавателят по свое желание продава гласа си, то няма мярка, която да го спре, освен активното преследване на „купувачите“. При оказване на натиск обаче, възможността за повторно гласуване по интернет или инвалидиране на електронния вот с подаване на хартиена бюлетина правят контролирането на вота много по-скъпо, трудоемко и несигурно за резултата. Тези забележки настрана, симулациите на ЦИК установяват, че гласуването онлайн е по-удобно за потребителите, намалява риска от грешки в хода на изборния процес и улеснява изчисляването на окончателния резултат. Именно тези заключения правят още по-важно отстраняването и разрешаването на изброените по-горе проблеми в името на постигане на по-лесен, удобен и сигурен изборен процес. ЦИК към парламента: Отложете електронното гласуване", "date": "2018.02.16", "title": "ЦИК, гласуването по интернет и умението да установяваш идентичност"}
{"url": "http://clubz.bg/64305-ekaterina_zaharieva_premieryt_beshe_dosta_dobrojelatelen_kym_radev", "text": "Това коментира вицепремиерът по правосъдната реформа и министър на външните работи Екатерина Захариева по бТВ по повод думите на Румен Радев, че е изключително важно по време на срещата с турския президент Реджеп Тайип Ердоган с ръководителите на Европейския съюз ролята на България  Президентът каза, че няма да се натрапва там, където не е канен, но призова премиера да постави пред Ердоган въпросите за ненамеса в нашите вътрешни работи, в изборния процес, духовния живот на българските мюсюлмани и за компенсациите на тракийските бежанци. Предстоящото посещение на Ердоган на 26 март е съвместна инициатива на българския премиер Бойко Борисов като председателстващ Европейския съвет, председателя на Европейския съвет Доналд Туск и председателя на Европейската комисия Жан-Клод Юнкер. Въпросите, които президентът Румен Радев призова премиера да зададе на Ердоган, са много важни, но те се поставят на двустранните срещи, не на ниво медиатори. На тази среща ще има възможност да се обсъди като цяло отношенията ЕС – Турция, в това число, разбира се, въздържането от намеса във вътрешните работи на всички държави, в които има турски граждани, каза още Захариева. На въпрос дали Радев е поканен, тя посочи, че президентската администрация е информирана за всяко действие. Когато има посещение на ниво премиер или външен министър, винаги информираме президента и той, ако има желание, се среща с тях, каза първият ни дипломат. Захариева посочи, че тепърва предстои да се уточни форматът, но „така или иначе това е формат по време на българското европредседателство и в него се срещат председателството с институциите и съответната държава, не е формат на лидерите“. Ако президентът има желание да се види с Ердоган, това ще се осъществи, подчерта тя. По повод напрежението между премиера и президента, министъра Захариева коментира: Министърката не можела да си обясни реакцията на президента Радев. „Премиерът беше доста доброжелателен. Така че, надявам се да се изчистят тези напрежения, тъй като не бих казала, че е полезно за никого. Внимателно гледах интервюто на премиера, наистина не мога да си обясня какво предизвика тази реакция, така че надявам се тонът да се успокои“, допълни министър Захариева. Борисов: Какво общо мога да имам с Пеевски?! Румен Радев: Има ли Борисов общи бизнес интереси с Пеевски? Борисов за Цеко Минев, Зоран и \"кеф ти Солун, кеф ти нагоре\" (ПЪЛЕН ТЕКСТ) Пеевски: Борисов и Радев да се разбират като генерали, да не ме замесват Екатерина Захариева определи като \"нелепа шега\" думите на говорителя на руското външно министерство Мария Захарова, че на премиера Борисов може да му се даде руско гражданство. Според външната ни министърка било чудно, че Захарова е повдигнала въпроса близо три седмици след изказването на Борисов, че „ Гласът на руската дипломация: Борисов да вземе наше гражданство Румен Радев: Има ли Борисов общи бизнес интереси с Пеевски? Борисов за Цеко Минев, Зоран и \"кеф ти Солун, кеф ти нагоре\" (ПЪЛЕН ТЕКСТ) Пеевски: Борисов и Радев да се разбират като генерали, да не ме замесват Гласът на руската дипломация: Борисов да вземе наше гражданство", "date": "2018.02.16", "title": "Екатерина Захариева: Премиерът беше доста доброжелателен към Радев"}
{"url": "http://clubz.bg/64309-tuka_ima_tuka_nema_lukovmarsh", "text": "Преразказ с елементи на разсъждение. БСП публикува „Обръщение към министър-председателя Бойко Борисов по повод планираното провеждане на „Луковмарш“. Това е много емоционален партиен документ, а обичайно пестеливо употребявани думи като фашизъм и неоназицъм са наръсени в него по рецептата „колкото поеме“ на готвач с едра шепа. И правилно. Хайде да вземем да наричаме нещата с истинските им имена. В един момент обаче – ни в клин, ни в ръкав – сега пък по рецептата „манджа с грозде“, – се появява изречението: „Народният съд от 1945 г. е едно необходимо и неизбежно военновременно правосъдие.“ Ей така, насред зверствата на фашизма и попълзновенията на нацизма, има и такова изречение. Както може да се очаква, медиите забелязват точно това изречение и го извеждат в заглавията. Забелязват го не просто защото не се връзва с другите изречения, а защото да наречеш Народния съд правосъдие, се иска или много да си невеж, или много да си нахален. Всички се занимават с точно това изречение, а не с призива да не се провежда Луковмарш. Изведнъж изречението изчезва. Не му било мястото там. Не че било грешно. Кой го е сложил? Ако съдя по стила, вика Александър Симов, Жаблянов. И още, вика, по-важното е, че ген. Луков е фашист. Наистина е по-важното. Самото обръщение е адресирано до премиера. Това по всяка логика означава едно нещо: ако Луковмарш се проведе, отговорността пада върху премиера, ние сме чисти, обяснихме ви защо не бива да се провежда. Да си представим сега един човек, който се колебае дали да участва в марша. Някак на две е. Не му ли мина вече времето на този марш, пита се човекът. И в този момент прочита, как БСП е казала, че Народният съд е необходимо и неизбежно военновременно правосъдие. Народният съд, както знаем е видял сметката на доста почитатели на ген. Луков. О, така ли, казва си човекът, ще отида на марша да видят те, че нищо не е забравено и нищо не е простено, защото вместо да си изживяват вините, са тръгнали да обясняват, че те били ползи. И се обажда човекът на още няколко човеци да ги мотивира да се строят в марша. От своя страна правителството реагира с осъждане на планирания Луковмарш. Тук също има забележително изречение, то принадлежи на заместник-министъра на външните работи Георг Георгиев. Той каза: „Бих се радвал, ако този марш на омразата не се проведе.“ Би се радвал. Той би се радвал. Нещо като „бих бил радостен“. Бил съм се бил напънал да родя планина, ама се роди мишка. Робърт Сингър, вицепредседател на Световния еврейски конгрес предаде на премиера Борисов петиция, в която стоят 175 000 подписа, протестиращи срещу провеждането на събитие на името на човек, имащ близки връзки с Третия райх. Общинските съветници се записаха с декларация. И ето че идваме до мнението на много важен човек, от когото зависи редът в столицата, кмет Йорданка Фандъкова. Тя каза: “Режимът е уведомителен. Получихме преди няколко месеца уведомление за провеждане на такова събитие. Поисках становище от компетентните органи – МВР, СДВР, Главна прокуратура и ДАНС за това, че мероприятието крие риск за нарушаване на обществения ред и с препоръка да бъде променен маршрутът. На основание на тези писма съм изготвила уведомление, че не е съгласувано провеждане на факелно шествие. Единствено могат да бъдат поднесени цветя на паметника на ул. „Тракия.“ Получих уведомление – изготвих уведомление. Невинна. Нищо ново всъщност. Този театър се разиграва вече петнайсет години. Очакваше се тази година да е различно. Не, разбира се, заради това, че събитието е срамно и опасно, а защото е несъвместимо с европредседателството. Още в началото на месец ноември миналата година Йорданка Фандъкова изпрати писмо до министъра на вътрешните работи Валентин Радев, че е забранила провеждането на факелното шествие през 2018 година. Ето най-после една категорична дума: забранила. Тя беше казана достатъчно рано, преди три месеца. Какво се случи междувременно, та органите на министерството, което беше уведомено, че маршът е забранен, сега съгласуват маршрута му? Да се обяснява кой е ген. Луков и дали е бил фашист е излишно усилие по много проста причина – или знаеш какъв е бил генералът, или не си съгласен, че е бил такъв. Така че тук прескачам неговата личност. Много по-важно е какви са участниците. Видяхме ги неотдавна във филма на Адела Пеева „Да живее България“. Общият им профил е ясен. Млади хора от бялото гето. Неудовлетворени, търсещи. Най-вече търсещи нещо, с което да се извисят над други хора, да се почувстват нещо повече от себе си. А това най-лесно става като мразиш други хора и с това ги поставяш под себе си. Кои са най-лесни за мразене? Циганите. Колкото повече вътре в себе си се чувстваш като тях, толкова повече компенсаторно ги мразиш, за да превържеш раната, че всъщност си като тях – необразован, беден, безперспективен. Следващите – евреите. Защо? Ами…,защото Хитлер ги е мразил. Ясно. След това идват турците, хомосексуалните… Така се тръгва и се стига до инвалидите, червенокосите, зеленооките. В началото на червенокосите и зеленооките не им пука за циганите, евреите и турците. После вече е късно. Чувала съм какво се крещи на такъв марш: „Свободен! Национален! Социален!“ Съединете последните две думи. Нациналсоциализъм. В България се употребява по-краткия синоним – нацизъм. Понякога и хитлеризъм. Да оставим ген. Луков на историците. Съмнявам се дали тези млади хора, облечени в черно, захлупени с качулки, понесли факли, крещящи на уж траурно шествие знаят кой е ген. Луков. Те са там не заради него. Те са там, защото са гневни, объркани, неудовлетворени, незначителни. И ще бъдат все по-незначителни в държава, в която нищо няма значение, следователно ще стават по-гневни. И все повече. А тези, които ги удариха с една ръка и подкрепиха с другата, си измиха ръцете. И седнаха на коалиционно-опозиционната трапеза. Клатушкаща се, но все пак трапеза.", "date": "2018.02.16", "title": "Тука има, тука нема Луковмарш"}
{"url": "http://clubz.bg/64333-borisov_namekna_za_zloupotrebi_v_nzok", "text": "Премиерът Бойко Борисов критикува управителя на НЗОК (Националната здравноосигурителна каса), чиято оставка беше поискана от здравния министър Кирил Ананиев и на практика я подкрепи. Управителят на НЗОК проф. Камен Плочев беше избран от парламента с над 200 гласа подкрепа миналото лято. Борисов е в Мюнхен, където участва в традиционната Конфедерация по сигурността, на която ежегодно се събират над 450 държавни лидери от цял свят. Борисов коментира цяла палитра от теми, в т.ч. и поисканата оставка на Плочев. Както Клуб Z писа, тази сутрин в кулоарите на парламента Ананиев поиска отстраняването на шефа на Касата, защото е разпратил писмо до парламентарните групи с искане за увеличаване на бюджета на НЗОК, без да спази реда на уведомяване. Въпреки че от левицата обявиха, че Плочев и Борисов са имали среща и Борисов го е успокоил, казвайки му да продължава да работи спокойно, от Мюнхен премиерът излезе с малко по-различна теза. Той потвърди, че е разговарял с управителя на НЗОК. Здравният министър \"уволнява\" шефа на НЗОК. Заплашвали Плочев с репресии Здравният министър поиска оставката на шефа на НЗОК заради писмо, пратено до парламента с искане за актуализация на бюджета без да уведоми Надзорния съвет на касата и министъра.  Плочев иска актуализация на бюджета на НЗОК със 140 млн. лева заради задължения към здравни каси в чужбина, които възлизат на 271 милиона лева. Те са натрупани от лечение на българи зад граница. В писмото се посочва още, че общите такива задължение на НЗОК са около 271. 4 млн., просрочените към края на януари почти 133.6 млн. лв, а неприключените задължения, за които до края на 2018 г. изтичат 18-месечните срокове за плащане ще са в размер на 207.4 млн. лева. Тези пари няма как да не се платят, защото такова е споразумението на държавите в общността. Днес соцдепутатът Славчо Велков заяви, че, чрез посредник, проф. Плочев получава пряка заплаха от високопоставен политик в държавата, който му казал: \"Предайте на професора да си подаде доброволно оставката и да се разделим с добро. В противен случай ние имаме и други мерки, ще включим цялата репресивна машина срещу него и няма да си намери място в България като професор\". Велков не назова името на високопоставения. \"На Мюнхенската конференция поставих въпроса за цените на въоръжението – геостратегически сме разположени на място, заради което Европа и Америка биха могли да дадат преференциални цени\", каза още Борисов след срещата с Херман относно разширяването на Шенген. Рюте любезен, но твърд за Шенген: Има още работа да свършите Министър-председателят посочи, че е разговарял с Херман, защото, като дойдат избори, и всички започват да приказват срещу Турция. Хванахме мароканец - член на Ислямска държава Той посочи, че са го питали колко мигранти преминават през България за годината, а той им е отговори, че за 2017 г. са общо петима. Според него \"всичко с Шенген ще е наред\". Във връзка със задържания наскоро в България мароканец от \"Ислямска държава\", премиерът заяви: Гласът на руската дипломация: Борисов да вземе наше гражданство Борисов се измъкна с шега на въпрос как ще коментира изявление на говорителя на руското МВнР Мария Захарова. На брифинга си вчера Захарова предложи на Борисов руско гражданство и да участва в президентските избори в Русия. Изявлението й бе по повод молбата на журналист да коментира вица, разказан от Борисов, че на света не се избират две неща - родителите и президента на Русия. Днес премиерът на България каза, че двамата с президента Путин често се шегували помежду си и че вицовете за лидерите са често срещано явление. За себе си също често чувал вицове.  Рюте любезен, но твърд за Шенген: Има още работа да свършите Хванахме мароканец - член на Ислямска държава Гласът на руската дипломация: Борисов да вземе наше гражданство", "date": "2018.02.16", "title": "Борисов намекна за злоупотреби в НЗОК"}
{"url": "http://clubz.bg/64326-kadirov_pojela_putin_da_upravlqva_do_jivot", "text": "Чеченският лидер Рамзан Кадиров пожела на Владимир Путин да бъде пожизнен президент на Русия, предаде Нюз.Ру. Пожеланието е отправено чрез приложението Telegram. Рамзан Кадиров готов да се оттегли Поводът са съобщенията, че Путин се е разболял. Той отмени в началото на седмицата редица свои публични прояви. Говорителят му Дмитрий Песков заяви, че става дума просто за настинка. Той допълва, че медиите се опитват да направят политическа интрига от една обикновена настинка. Те забравят, че \"президентът на Русия не е свръхчовек, но все пак е супергерой\". На 18 март в Русия ще се състоят президентски избори. Всички проучвания показват убедителна победа на Путин. Така той ще спечели четвърти мандат.", "date": "2018.02.16", "title": "Кадиров пожела Путин да управлява до живот"}
{"url": "http://clubz.bg/64321-borislav_mihajlov_preizbran_s_ogromno_mnozinstvo", "text": "Борислав Михайлов беше преизбран за четвърти мандат начело на Българския футболен съюз на осмия редовен конгрес на централата в столичния хотел \"Маринела\". За Боби са гласували 463-ма делегати, Любослав Пенев е получил 36 гласа, а Ивайло Дражев - 5.  512 делегати са имали право на глас, а от тях са гласували 510. Действителните бюлетини са 504. Любо Пенев се оттегли от конгреса: Не участвам в уредени мачове (СНИМКИ) Тече избор на нов изпълком на БФС. Наско Сираков вече обяви, че си прави отвод. Вотът е изцяло протоколен - делегатите ще гласуват само за предложените от Михайлов имена. Няма други номинирани извън тях. От предишния ИК напускат  съсобственик на корпорация \"Химимпорт\" и един от шефовете на \"Черно море\". Останалите запазват постовете си. ЦСКА-София остава без човек в управителното тяло (поне на книга). Нови са юристът   босът на \"Левски\"  Последният е близък приятел на Михайлов. Като по сценарий и в тон в начина, по който мина конгресът, веднага след обявяване на вота министърът на младежта и спорта Красен Кралев връчи на новия-стар президент \"Венец на победителя\". Както бе обяснено от трибуната, отличието е в чест на рождения ден бившия вратар - в понеделник той навърши 55 г. Конгресът започна в 10:30 часа, тече цял ден, а има още две точки в дневния ред - приемане на нов устав и бюджет на БФС. До обявяване на новия изпълком бяха изминали точно 8 часа.", "date": "2018.02.16", "title": "Борислав Михайлов преизбран с огромно мнозинство"}
{"url": "http://clubz.bg/64336-prokuraturata_poddyrja_obvinenie_za_500_000_leva_sreshtu_daniel_mitov", "text": "От януари до юли 2016 г. външно министерство е сключило две споразумения с Министерството на земеделието и ханите. По силата им МВнР е ползвало услуги по договор за обществена поръчка между земеделското министерство и частна фирма за самолетни билети и логистика. За целта са били преведени около 700 000 лв. Няколко месеца по-късно след намеса на прокуратурата  Това каза днес небезизвестната прокурор Боряна Бецова, описвайки обвинението в процеса срещу бившия външен министър Даниел Митов и заместика му Христо Ангеличин. Прокуратурата прати на съд Даниел Митов и негов заместник След намесата на прокуратурата \"Юнайтед травъл\" връща парите, а Митов и Ангеличин твърдят, че подобна институционална практика е била повсеместна. Когато министерството няма сключен договор по Закона за обществените поръчки (ЗОП), докато текат обжалвания, то не може да спре да функционира. И именно за да спази ЗОП, ползва законно избрана фирма на друго ведомство, обяснявали са неколкократно двамата. Те обаче не дадоха изявления днес. На проведеното предстартово разпоредителното заседание в Специализирания наказателен съд, целта бе да се изчистят евентуални процесуални пречки за даване ход. Съдът определи, че няма пречки, които да водят до ограничаване правата на подсъдимите и насрочи същинския старт на процеса за 12 март. Бецова участва с още двама прокурори в делото - едно от \"знаковите\", които бяха преместени в спецсъда след промените в НПК на ГЕРБ. Съдиите: Историята ни познава случаи на разправа на политически елити чрез законодателство Даниел Митов е обвинен за престъпление по служба, а Христо Ангеличин в безстопанственост. Адвокат Ина Лулчева поиска днес дори най-леката мярка за неотклонение \"подписка\" на Митов да бъде отменена. Прокуратурата беше против, но съдът определи, че мярката следва да се отмени.  Посланик дьо Кабан: Боряна Бецова каква ябълка е? Съдиите: Историята ни познава случаи на разправа на политически елити чрез законодателство Посланик дьо Кабан: Боряна Бецова каква ябълка е?", "date": "2018.02.16", "title": "Прокуратурата поддържа обвинение за 500 000 лева срещу Даниел Митов"}
{"url": "http://clubz.bg/64308-vreme_e_za_izbor_a_ne_za_mrynkotene_po_oficialni_forumi", "text": "Позицията на Бойко Борисов в Мюнхен е дълбоко противоречива и трудно защитима. Борисов: Отличници сме и е време да получим отлични резултати От една страна, той призовава за бързо приемане на България в #Шенген и #ERM-2. От друга - продължава да се държи като представител на руски и турски интереси пред ЕС, като посредник, а не част от ядрото на Съюза, към което уж се стремим. Г-н премиер, именно прояждането на службите, правосъдната система (в частност - прокуратурата), ключови икономически отрасли и финансовата система от руски и турски интереси и от местна организирана престъпност с чужди корени и зависимости ни спира по пътя към ядрото на Европа. Време е за избор, а не за мрънкотене по официални форуми. Или ще обявите война на тези нелегитимни интереси, или ще си кютаме като балканска периферия на Европа и ще докладвате в Мюнхен, Брюксел и т.н. какво искат султаните от Азия. ---    ", "date": "2018.02.16", "title": "Време е за избор, а не за мрънкотене по официални форуми"}
{"url": "http://clubz.bg/64324-golemiqt_biznes_iska_vklyuchvane_na_bylgariq_v_bql_potok", "text": "Асоциацията на индустриалния капитал в България (АИКБ), Българската стопанска камара (БСК) и Конфедерацията на работодателите и индустриалците в България (КРИБ) настояха за предприемане на дипломатически стъпки България да стане разпределител в енергийния проект \"Бял поток\", съобщиха от БСК. В писмо на трите организации до премиера Бойко Борисов, вицепремиера Томислав Дончев и енергийния министър Теменужка Петкова се казва, че работодателските организации са били информирани от български фирми с контакти в правителствените среди в Туркменистан за ускорено придвижване на проекта \"Бял поток\", заобикалящ България, за доставката на 16 милиарда кубометра газ от \n\tТуркменистан за Европа.  По тяхна информация, за важността на проекта е заявил официално Марош Шевчович - вицепрезидент на Европейската комисия, а самият проект е включен в списъка на проектите в ЕС \"от общ интерес\", което го определя като приоритетен за финансиране от европейските фондове и европейските банки, дори вече са отпуснати средства за работа по проекта на газопровода Туркменистан - Азербайджан - Грузия - Черно море - Румъния - Западна Европа. \n\t\"Бял поток\" е с дължина от 1 138 километра и ще доставя 16 млрд. кубометра газ през 2022 г., пише в писмото. Подготвя се от грузинската нефтогазова корпорация GOGC, която е основният собственик на проекта и се управлява от Министерството на енергетиката на Грузия. GOGC е разработила пътната карта на газопровода. През 2019 г. планира да завърши всички изследователски работи, които се оценяват на 35 млн. долара, голяма част от които ще изплати ЕС. В писмото се изтъква, че буди недоумение насочването на газопровода към Румъния и оттам - за Западна Европа, заобикаляйки по-краткия път през България, игнорирайки определянето на енергийната свързаност на България със Западните Балкани. За първи път проектът за \"Бял поток\" бе представен преди 10 години в Брюксел от Юлия Тимошенко, тогава премиер на Украйна. Според презентацията по тръбата се предвижда да тече газ от Туркменистан през Каспийско море, Азербайджан и Грузия, откъдето трасето ще продължи по дъното на Черно море, през Украйна и Румъния до Западна Европа. Проектът беше приветстван като вариант за развитие на евразийска газопроводна система, която ще помогне да се намали енергийната зависимост на Европа от руски суровини. Москва реагира още при представянето му, обявявайки, че тръбата не е нужна никому, освен на Украйна.", "date": "2018.02.16", "title": "Големият бизнес иска включване на България в \"Бял поток\""}
{"url": "http://clubz.bg/64313-obshtina_plovdiv_sama_pravi_nosht_na_muzeite_bi_bilo_naglost_smqta_veselina_sarieva", "text": "Община Пловдив е готова да реагира на всякакви сценарии около \"Нощта на музеите и галериите\", обяви пред Plovdiv Time зам.-кметът по културата Александър Държиков. \"Нощ на музеите\" в Пловдив \"къса\" с общината на Иван Тотев По време на пресконференция в началото на седмицата Тотев заяви пред медиите: Поводът беше гражданската позиция на Сариева, изразена във фейсбук, в която тя се обявява против разбиването на гранитната настилка с павета на ул. „Отец Паисий“ в Пловдив. До конфликта всъщност се стигна по съвсем друг повод - заради ремонта на историческата централна улица в Пловдив, която води до Стария град. Той започна в началото на февруари и Тотев възнамеряваше да премести специфичните за улицата правоъгълни големи павета, поставени там преди повече от 80 години, и да ги прати в Тютюневия град. А в замяна на централната улица да сложи обикновени квадратни такива, изровени от ремонта на един от булевардите в града. Идеята срещна обществен отпор, а един от хората, които подеха темата за запазване на автентичния вид на \"Отец Паисий\", бе именно Сариева. По думите му общината може и сама да организира \"Нощта на музеите и галериите\", ако се наложи. „Имаме достатъчно време до септември да го измислим и да направим три нощи на музеите и галериите”, отбеляза той. Тази година община Пловдив ще организира \"Нощ на музеите и галериите\", съобщи и  . Според сайта с организацията ще се нагърби фондация \"Пловдив 2019\". Финансирането отново, както и досега, щяло да бъде осигурено от общината. Пред Клуб Z в петък Сариева обясни, че все още липсва официално съобщение за намеренията на общината. Но тя е убедена, че ако община Пловдив реши да копира \"Нощта на музеите\", няма да се получи. \"Не стига, че ме заплашват, не вярвам сега да се опитат да откраднат и марката\", каза Веселина Сариева. \"Това би било наглост\", смята галеристката, която е един от създателите и организаторите на емблематичното за Пловдив събитие. По повод оценките на зам.-кмета Александър Държиков, че реакцията ѝ е \"емоционална и първична\" и призивът \"да си прощаваме и да вървим напред\", Сариева припомни, че са минали няколко дни, но извинение от кмета Иван Тотев няма. \"Аз не искам лично извинение, той дължи извинение на всички граждани, които имат смелостта да изкажат мнението си.\" Думите на Тотев са сплашване, аз отказвам да работя под страх, потвърди и днес гражданската си позиция Сариева. Според нея моделът с уж шеговити, но всъщност заплашителни подмятания е много опасен. \"Нощ на музеите\" ще има, ще се справим и без финансирането на общината, макар че ще бъде трудно, но хората на културата знаят две и двеста\", каза още тя. И напомни, че досега това е най-успешното събитие в културния календар на общината. През последните дни тя е получила много положителни реакции, подкрепа и предложение за помощ, за да я има \"Нощта на музеите\". \"Ще търсим най-добрия баланс, за да може събитието да се състои, да бъде културна платформа и да създава среда\", обеща тя. \"Не вярвам как от паветата на една улица ще стигна до съд. Но ако общината реши да прави своя \"Нощ на музеите\", ще се стигне и дотам\", смята Сариева. Пловдив ще бъде Европейска столица на културата през 2019 г.", "date": "2018.02.16", "title": "Община Пловдив сама прави \"Нощ на музеите\"? Би било наглост, смята Веселина Сариева"}
{"url": "http://clubz.bg/64306-v_koj_vek_jivee_bylgariq", "text": "\"Не виждам причина да се извинявам.” Думите са на зам.-председателя на Народното събрание Валери Жаблянов, депутат от БСП. Той оправда Народния съд като “необходим” и с това скандализира част от обществото. Управляващата партия НФСБ пък определи като лъжа Възродителния процес - лъжа, “изфабрикувана от медийната машина на антибългарски сили”. По същото време някои медии и публични говорители опитаха да организират заклеймяваща кампания срещу нов български филм, защото бил “джендърски”. Коя година сме? Не беше толкова отдавна, когато българското общество приличаше на нормално. Когато да оправдаваш престъпления не беше приемливо. Когато да отричаш срамни страници от историята предизвикваше снизходително пренебрежение. Когато да заклеймяваш хора на изкуството като вредни и опасни беше най-малкото скандално. Винаги можеш да чуеш подобни твърдения в едно общество със свобода на словото. Но доскоро обществото живееше в съгласие, че има прилично и неприлично. И подобни атаки срещу разума намираха място единствено на маргинални сцени. Но ето че това, което вчера беше немислимо, днес е вече пред очите ни. Избиването на хиляди българи през 1945 г. след присъди на т. нар. Народен съд отдавна е заклеймено като антидемократично, своеволно и нечовешко действие. Никога досега в посткомунистическия си период БСП не се е опитвала да защитава точно тази част от наследството си. Всички политически сили, с изключение на маргинални радикални формации, не поставяха под съмнение факта, че това е престъпление. До тази седмица, когато БСП разпространи декларация, в която присъстваше изречението, че “Народният съд от 1945 г. е едно необходимо и неизбежно военновременно правосъдие\". По-късно изречението бе изтрито, а отговорността бе прехвърлена върху Валери Жаблянов, който изпратил до пресцентъра своя проект, преди да е бил съгласуван с ръководството на партията. Самият Жаблянов твърди, че е обобщил позиции, обсъждани от същото това ръководство. ГЕРБ използва случая, за да му поиска оставката като зам.-председател на парламента, а БСП застана единна: Не го даваме! В началото на промените БСП пое отговорността за “незаконно, необосновано или несправедливо репресирани, тероризирани или унижавани” граждани по време на комунистическия режим. По-късно партията зае проевропейски и пронатовски позиции, а нейният премиер Станишев подписа присъединяването на България към ЕС. Днес партията признава с половин уста, че има проблем в това да хвалиш Народния съд. И не смее да санкционира този, когото посочва за виновен. Насилственото преименуване и репресиите срещу българските мюсюлмани също са тема, по която досега основните политически сили не спореха. Наред с Народния съд, нарушаването на човешките права и потискането на “цели групи от населението, обособени по политически, социален, религиозен или етнически признак”, също е вписано в Закона за обявяване на комунистическия режим за престъпен. Само преди девет години Народното събрание прие декларация, “осъждаща опита за насилствена асимилация на българските мюсюлмани”. Днес обаче партията на вицепремиера Валери Симеонов протестира, че БНТ излъчва игрален филм за Възродителния процес, който имал “пропагандни внушения, като при това си служи с директни фалшификации”. Става дума за филма “Откраднати очи”, който вплита и историята на 17-месечната Тюркян, убита край Могиляне по време на протестите срещу насилственото преименуване. Преди десетина години младежката организация на ВМРО също се бунтуваше срещу този филм, но днес протестът идва от заместник министър-председателя на България. След като политици на най-високо равнище могат да прекрачват тези граници, какво остава за всички останали? Срещу новия български детски филм “Лили рибката” бе поведена кампания, която напомня за едни други времена и едни други континенти - бил “джендърски”. В уличния език тази дума очевидно се превърна в синоним на гей, въпреки че изобщо не означава това. Някакви “шегаджии” се заканили да тричат “джендъри”, след като “Европа не ни дава да тричаме кучета”. И това обикаля медиите просто като шега. В същото време в центъра на София се издигат лозунги “Не на изродията”. Да се отнасяш към други хора като към нечовеци е крачката, която предшества безсмисленото насилие. Настървяването срещу всеки, който е различен от масата; оправдаването на чудовищни престъпления; атакуването на хора, които напомнят за извършени от българската държава престъпления - всичко това днес е на голямата сцена. А само преди десет години ни изглеждаше като разказ от далечното минало.", "date": "2018.02.16", "title": "В кой век живее България?"}
{"url": "http://clubz.bg/64298-politolog_ima_golqma_revnost_i_sypernichestvo_mejdu_borisov_i_radev", "text": "Политологът Петър Чолаков заяви, че между президента Радев и премиера Борисов има голямо съперничество и ревност, защото всеки се опитва да се изкара голям патриот, а \"компетентните органи\" трябва да се произнесат дали връзката между ГЕРБ и ДПС е платонична. Трябва да се прави разграничение между нарушения на закона и състав на престъпления и политическа отговорност. Няма акт в България, нито в Наказателния кодекс, нито някакъв друг акт, който да забранява на една партия да работи с ДПС, каза Чолаков по БНР днес. Според Чолаков \"последователността изисква президентът Румен Радев да наложи вето на промените, предложени от Делян Пеевски, в Закона за банковата несъстоятелност\". \"Има мнение в обществото, че бизнесът на Пеевски, начинът, по който упражнява властта си, не е в рамките на закона. Има съмнение за това, че неговата медийна империя служи като политически чадър за управляващите в момента\", обясни политологът. По повод на словесните престрелки между премиера Бойко Борисов и президента Румен Радев, свързани с евентуални връзки с Делян Пеевски, политологът заяви:", "date": "2018.02.16", "title": "Политолог: Има голяма ревност и съперничество между Борисов и Радев"}
{"url": "http://clubz.bg/64300-zdravniqt_ministyr_uvolnqva_shefa_na_nzok_zaplashvali_plochev_s_represii", "text": "Министърът на здравеопазването Кирил Ананиев е поискал оставката на шефа на НЗОК проф. Камен Плочев, избран миналото лято на поста. Причината е писмо, с който Плочев иска актуализация на бюджета на НЗОК, разпратено до политическите партии в парламента. Парламентът избира управителя на НЗОК и на практика министърът не може да го \"уволни\". Междувременно Славчо Велков от БСП обяви, че Плочев е бил заплашван от високопоставен политик заради тези си действия. Велков призова на професора да му бъде осигурена охрана от НСО. Разследвана шефка на НЗОК и заместник на Москов - в екипа на Кирил Ананиев Писмото бе показано тази сутрин от парламентарната трибуна от депутата от левицата Жельо Бойчев. Той цитира текст от него: С писмото се иска \"допълнителен ресурс за заплащане на исковете със срокове на плащане преди 1 септември 2019 г.\" в размер на 140 милиона лева. Приложена е и таблица на задълженията към общо 32 държави. Ананиев готви цялостен доклад за състоянието на държавните болници В кулоарите Ананиев, който днес бе в парламента за да участва в петъчния парламентарен контрол, обяви, че иска оставката на шефа на НЗОК. Ананиев се ядосал на това, че Плочев обикалял парламентарните групи с това писмо и е прескочил каналния ред като не е минал през финансовия министър Владислав Горанов. Писмото е било изпратено до  председателите на ГЕРБ, БСП, \"Обединени патриоти\", ДПС и \"Воля\". Ананиев допълни, че е провел разговор с Плочев преди да обяви публично, че иска оставката му. В темата се намеси и депутатът Славчо Велков в качеството си на личен приятел на шефа на Касата. Велков обяви, че именно парламентът е мястото, до което трябва да се адресира писмото, защото Здравната каса не е подчинена на Министерския съвет. Здравният министър обеща нов модел за финансиране на общинските болници Той разказа и за заплахи към Плочев от високопоставено лице, отказвайки да назове името му. Но лицето не било премиера Бойко Борисов. Борисов и Плочев се били срещнали миналата седмица като премиерът му казал да работи спокойно и да не се притеснява от нищо. Засега професорът отказва сам да подаде оставка.   Ананиев готви цялостен доклад за състоянието на държавните болници Здравният министър обеща нов модел за финансиране на общинските болници", "date": "2018.02.16", "title": "Здравният министър \"уволнява\" шефа на НЗОК. Заплашвали Плочев с репресии"}
{"url": "http://clubz.bg/64297-1_miliard_sreshtu_ruska_namesa_na_izborite_v_sasht", "text": "Демократите в Конгреса на САЩ внесоха законопроект, предвиждащ да бъдат отделени над 1 милиард долара за по-добра киберзащита на американската избирателна система. Вицепрезидентът Майк Пенс същевременно защити действията на правителството за предпазване на изборите от хакерска намеса, предаде Ройтерс. Демократите внесоха законопроекта, след като във вторник специалните служби в САЩ заявиха, че на междинните избори за Конгрес през ноември най-вероятно ще има нова намеса на Русия и вероятно и на други външнополитически противници. След изборите от 2016 г., на които за президент беше избран републиканецът Доналд Тръмп, конгресмените внесоха няколко законопроекта за подобряване сигурността на избирателната система, някои от които се подкрепяха и от двете основни партии в САЩ. Нито един от тези законопроекти обаче в крайна сметка не беше приет. US топшпионин: Русия ще се меси и в изборите ни през 2018 г. Новият законопроект е най-всеобхватният от всички досега и цели да се подобри защитата на междинните и на всички следващи избори. В неговия случай обаче няма съвносители от Републиканската партия от Камарата на представителите, което означава, че е малко вероятно да мине. Пенс, който говори на събитие, организирано от интернет новинарски портал, заяви, че американците могат да имат доверие на изборните резултати от 2016 г., както и че \"и до момента продължават усилията\" на правителството на Тръмп да защити изборната инфраструктура. \n\tТой също така неправилно каза, че \"общият извод\" на разузнавателните служби е бил, че действията на Москва не са се отразили по никакъв начин на изборните резултати през 2016 г. В доклад от януари 2017 г. тези служби заявиха, че не е правена оценка на отражението на руската намеса, но че Русия е използвала хакерски действия и пропаганда, за да наклони развоя на изборите в полза на Тръмп. Руският президент Владимир Путин отрече това. Шефът на ЦРУ: Русия ще се меси и в изборите за Конгреса Законопроектът на демократите, озаглавен  , предвижда да бъдат заделени помощи в размер на 1 млрд. долара, които да са под надзора на американската централна избирателна комисия. От тези помощи следва да се възползват отделните щати. Чрез тях те ще могат да си позволят да си купят машини за гласуване, които издават и хартиено удостоверение за подадения глас, да назначат служители по сигурността и да правят оценки на риска. Мярката предвижда да се създаде програма на стойност 20 милиона долара, с която щатите да могат да правят следизборни проверки. Заложено е също изискване към министерството на вътрешната сигурност да ускори процеса за издаване на удостоверения на служителите на щатските изборни администрации, че са преминали успешно проверките за сигурност. Предвижда се също Белият дом да разработи стратегия за гарантиране сигурността на американските институции срещу кибератаки и операции за оказване на въздействие, включително на изборния процес, съобщава БТА. През миналата година министерството на вътрешната сигурност заяви, че компютърните системи в 21 щата са били проучвани от руски хакери, както и че малък брой компютърни мрежи са били компрометирани. Шефовете на разузнавателните агенции и службите за сигурност на САЩ ще се срещнат през уикенда с представители на всички щати, за да ги запознаят с опасностите от намеса в изборите през ноември т.г., предаде Ройтерс. Искаме да предпазим избирателната система от атаки и да предотвратим риска от злонамерена намеса, заяви Дан Коутс, шеф на Националното разузнаване. Той добави, че разполага с доказателства, че Москва си е поставила за цел да се намеси и в парламентарните избори в края на 2018 г. Междувременно Белият дом заплаши Русия с \"международни последици\" за извършването на кибератаката \"НотПетя\" (NotPetya), която определи като  , предаде Франс прес. Тази кибератака, извършена през юни 2017 г. от руските военни, е   за Москва, заяви Белият дом. \"НотПетя\"   се казва в изявлението на Белия дом. Според Вашингтон тази кибератака  Вчера британското правителство също обвини Русия за кибератаката \"НотПетя\". Кремъл категорично отхвърли обвиненията, които според него са част от \"русофобска кампания\", отбелязва Ройтерс. Шефът на ЦРУ: Русия ще се меси и в изборите за Конгреса", "date": "2018.02.16", "title": "$1 милиард срещу руска намеса на изборите в САЩ"}
{"url": "http://clubz.bg/64304-turciq_predlaga_na_sasht_syvmestno_razpolagane_v_siriq", "text": "Турция предложи на САЩ сирийските кюрдски Отряди за народна самозащита (ОНС) да се изтеглят източно от рега Ефрат в Сирия, а в района на град Манбидж да бъдат разположени заедно американски и турски войски, предаде Ройтерс, като цитира официален представител на Анкара. Предложението е било отправено към американския държавен секретар Рекс Тилърсън при посещението му в страната. САЩ го обсъждат, съобщава източникът на Ройтерс. Той пожела анонимност, тъй като идеята не е публично огласена. Турция очаква бързо да смаже подкрепяните от САЩ кюрди в Сирия Тилърсън пристигна в Турция вчера на двудневно посещение. Според официални източници двете съюзнически държави ще водят тежки и трудни разговори. Отношенията им се изостриха поради редица разногласия, най-вече заради подкрепата на Вашингтон за ОНС, които Анкара смята за терористична организация. Тилърсън и турският президент Реджеп Ердоган имали  дискусии за подобряване на връзките, каза говорител на Държавния департамент. През януари Турция започна въздушна и сухопътна операция в северозападния сирийски район Африн, за да прогони оттам ОНС. Анкара смята тези отряди за част от Кюрдската работническа партия (ПКК), водеща въоръжена борба от десетилетия насам. Тя отдавна призовава ОНС да се изтеглят източно от Ефрат в Сирия. Наскоро Турция заплаши да прати войски и в Манбидж, който е на стотина километра източно от Африн. Американски войски вече са разположени наблизо там. Разговорите между Тилърсън и Ердоган продължили 3 часа и 15 минути. Любопитното е, че американците нямали преводач. В ролята на такъв влязъл турският външен инистър Мевлют Чавушоглу, предаде Си Ен Ен. Пред журналисти говорителят на Държавния департамент пояснил, че между двамата първи дипломати има изградени отлични отношения. Бивши служители на дипломатическото ведомство коментираха постъпката като \"глупава\".", "date": "2018.02.16", "title": "Турция предлага на САЩ съвместно разполагане в Сирия"}
{"url": "http://clubz.bg/64301-tijnejdjyr_v_sasht_gotvil_florida_2", "text": "Полицията в американския щат Южна Каролина арестува гимназист, заплашил да извърши нападение, подобно на това във Флорида във вторник, при което бяха разстреляни 17 души, съобщи канал WSPA-TV. В полицията се обадил възпитаник на гимназия \"Брум\". Той съобщил, че ученик от горните класове публикувал в приложението Snapchat своя снимка. На нея той е с маска на лицето и държи в ръце оръжие, подобно на полуавтоматичната пушка, използвана при касапницата във Флорида. Надписът на снимката гласи: \"Флорида, втори рунд, утре.\" Стрелба в гимназия във Флорида, потвърдени 17 убити (ВИДЕО, СНИМКИ) Самоличността на младежа е идентифицирана. Името му обаче не се съобщава, тъй като той е непълнолетен. Новината за задържането на гимназиста от Южна Каролина бе публикувана и от офиса на Скот Израел - шерифа на окръг Брауърд във Флорида. Именно там се намира гимназия  , в която на 13 февруари нахлу 19-годишният Николас Крус и изби 17 ученици.     Арестуваният отрича вината си и твърди, че се е снимал на шега. Междувременно Николас Крус призна вината си в убийството на   Флорида, предаде Си Ен Ен. Пред съда той заяви, че съжалява за това, което е направил. Тийнейджърът обаче така и не казал какви са мотивите за постъпката му. Вчера стана ясно, че Крус е свързан с бялата националистическа военизирана група \"Република Флорида\". Тя се самоопределя като организация за защита на гражданските права на белите. Целта й е създаването на бяла етническа държава в щата.", "date": "2018.02.16", "title": "Тийнейджър в САЩ готвил \"Флорида 2\""}
{"url": "http://clubz.bg/64299-socdeputat_gerb_zamita_realnite_problemi_s_istoricheski_interpretacii", "text": " Няма да позволим на ГЕРБ да прави историческа интерпретация на фактите от историята ни и да се опитва да замита реалните проблеми на гражданите. Това каза заместник-председателят на ПГ на БСП Жельо Бойчев в декларация от името на групата. Така той коментира искането на ГЕРБ за оставка на Валери Жаблянов, за което вече управляващите събират подписи. Поводът за искането са декларацията на БСП, в която се казваше, че Народният съд е бил необходим и неизбежен. Автор на позицията се оказа именно Жаблянов. ГЕРБ иска оставката на Жаблянов заради гафа с Народния съд Според Тома Биков партийните органи на БСП не са в състояние да вземат ясно политическо решение. Той предложи на социалистите помощ по отношение на национални консенсуси, свързани с политическото насилие.", "date": "2018.02.16", "title": "Соцдепутат: ГЕРБ замита реалните проблеми с исторически интерпретации"}
{"url": "http://clubz.bg/64302-lukovmarsh_shte_se_provede_utre_vypreki_prizivite_za_otmqna", "text": "\"Луковмарш\" ще се проведе въпреки призивите за отмяната му. Това обявиха пред БНР организаторите на националистическото факелно шествие, насрочено за утре. Обвиненията, че \"Луковмарш\" проповядва неонацизъм и антисемитизъм, са безпочвени, заявиха от Българския национален съюз. Правителството осъжда \"Луковмарш\" В предаването \"Преди всички\" председателят на софийската организация   коментира: В навечерието на \"Луковмарш\": Международен форум в София ще каже \"НЕ\" на екстремизма Въпреки твърденията на организаторите на факелното шествие, че това не е заплаха, утре, няколко часа преди това, в градинката пред Музея на историята в София ще има и контрашествие, което се казва: \"Без нацисти по улиците ни! Не на Крепостта Европа!\" Това са хора, обединени срещу провеждането на \"Луковмарш\". В интервю за БНР говорителят на инициативата   заяви: \"Луковмарш\" забранен. Но тръгна из София По традиция въпреки множеството протестни декларации, включително и от посолства, всяка година т. нар. Луковмарш събира крайни националисти в София. Шествието започва обичайно от НДК (но утре е от пл. \"Света Неделя) и завършва на ул. \"Мизия\", където е бил домът и има малка мемориална плоча на ген. Христо Луков. Обичайно централната власт не взема отношение, а се оставя националистите да се \"надхитрят\" с общината, която е само на уведомителен режим за масови мероприятия. Точно в тази насока бе и злополучната декларация на БСП от онзи ден, в която се споменаваше, че Народният съд е бил \"необходим и неизбежен\"... БСП: Народният съд от 1945 г. е бил необходим и неизбежен Всъщност с нея социалистите искаха за заклеймят правителството на ГЕРБ, че \" В навечерието на \"Луковмарш\": Международен форум в София ще каже \"НЕ\" на екстремизма \"Луковмарш\" забранен. Но тръгна из София БСП: Народният съд от 1945 г. е бил необходим и неизбежен", "date": "2018.02.16", "title": "\"Луковмарш\" ще се проведе утре въпреки призивите за отмяна"}
{"url": "http://clubz.bg/64303-lyubo_penev_se_ottegli_ot_kongresa_ne_uchastvam_v_uredeni_machove_snimki", "text": "Любослав Пенев, основният опонент на Борислав Михайлов за президентския пост на БФС, се оттегли от изборната битка на конгреса в столичния хотел \"Маринела\". На излизане от залата Пенев заяви пред журналистите, че не се отказва. Не поясни какво има предвид. Тогава не стана ясно дали е оттеглил кандидатурата си. Оказа се, че не си е направил отвод, тъй като получи вотове. Борислав Михайлов преизбран с огромно мнозинство Не е изключено той да обжалва легитимността на конгреса в съда. Опозиционерът на сегашната футболна власт допълни, че в щаба му получили много сигнали за нередности. Още в началото конгресът започна скандално - Любослав Пенев и Ивайло Дражев, другият кандидат за поста на Болислав Михайлов, не бяха допуснати до залата. Нямаше ясно обяснение каква е причината. На опозиционерите било казано да дойдат в 12:30 ч - когато явно се очертаваше да стартира изборът за нов президент. Това стана в 12:40, след като първите точки в дневния ред бяха изчерпани. Форумът явно се движеше по графика на организаторите. Според адвокат Радостин Василев - човек от щаба на Пенев, с недопускането от началото се целяло в комисиите на форума да не попаднат представители на Любо, а само  Василев добави, че с Любослав Пенев обсъждат оттеглянето му. Самият Пенев заяви, че се чувства спокоен. И оптимистично настроен, стига вотът да е демократичен, както се изрази той.  който нападна словесно Борислав Михайлов и компания. Той призова ГДБОП и прокуратурата да влязат в залата. След това в словото си от трибуната бургазлията нарече сбирката  и  Обвини ръководството на БФС в упражняване на натиск към делегатите чрез областните и зонални шефове на централата. Според Дражев хора от Изпълкома на БФС били в конфликт на интереси. Той даде пример за разрухата в играта в Бургас, който дава не малка част от брутния вътрешен продукт на страната, но в момента футбол там напрактика нямало. Борислав Михайлов говори последен в качеството си на кандидат за нов мандат. Той изтъкна най-вече постижения на БФС, свързани с детско-юношеския футбол - нови бази, финансиране, нови първенства, формати и т.н. И се пристъпи към гласуване - не с една бюлетина, каквито предложения имаше, а с три. Един от водещите на конгреса - Борислав Попов, изпълнителният директор на БФС, предизвика много усмивки в залата и бурен смях сред журналистите (те следят дебатите на телевизор в друга зала) с призив към делегатите покрай упражняването на вота да се Доста символична реплика на фона на събитията и цялостната атмосфера в залата. По време на почивката стана ясно, че Наско Сираков няма да влезе в новия изпълком. Той беше част от ръководното тяло на родния футбол от 2005 г., когато \"Четвъртите в света\" бутнаха от власт Иван Славков. А конгресът тръгна с речи на гости от ФИФА и УЕФА, както и на спортния министър Красен Кралев. Тежката артилерия с похвални слова за Михайлов продължиха собственикът на \"Левски\" Спас Русев и изпълнителният директор на \"Лудогорец\" Ангел Петричев. Шефът на германския футболен съюз Райнхарт Гриндел, заемащ ръководни постове във ФИФА и УЕФА, припомни САЩ '94, посочи Лечков и Боби като виновник за елиминирането на Германия и подари на Михайлов екип на Германия с неговото име. Целият периметър край хотел \"Маринела\" е отцепен и се охранява от полиция. Около 10 часа се появи малка агитка с фенове на ЦСКА - за да подкрепи Любослав Пенев. Феновете носят и големи транспаранти, но не ги допускат близо до залата. Журналисти с отказани акредитации за конгреса на БФС Присъстват регистрирани делегати от 506 клуба (при 546 с право на глас). Борислав Михайлов е издигнат от 47 клуба, 44 от които са редовни, Любослав Пенев от два, а Дражев от един. Ден-два преди конгреса представители на медии като bTV, BiT, \"Тема Спорт\" и т.н. обявиха, че са им отказани акредитации.   Журналисти с отказани акредитации за конгреса на БФС", "date": "2018.02.16", "title": "Любо Пенев се оттегли от конгреса: Не участвам в уредени мачове (СНИМКИ)"}
{"url": "http://clubz.bg/64311-bylgarski_sypruzi_ubiti_v_yujna_afrika", "text": "Българска съпружеска двойка е убита в жилището си в Кейптаун, Южна Африка, съобщи местният сайт TimesLIVE. Ангел (Анджело) Димов и втората му жена Незабравка (Неси) Пеева били открити от полицията с огнестрелни рани в главите. Те били намерени в дома им в предградието Бергфлит. Димов е подсъдим по дело за измама с кредитни карти. Приятел на семейството разказва, че той прекарвал много време извън Южна Африка. Неси имала сладкарска фирма и правила торти за рождени дни и сватби.  Двамата имат 6-годишна дъщеря Йоана. Детето разбрало, че нещо не е наред, когато никой не отишъл да го вземе от занималня. Тогава полицията била вдигната по тревога. Съседите на семейството признават, че не са чули нищо в нощта, в която е извършено тежкото престъпление. В пристройка в градината на семейния имот живеел 27-годишният син от първия брак на Ангел Димов. През декември 2017 г. младежът бил тежко ранен от нападатели, които избягали с мотоциклет. Той бил известно време в кома, след което се върнал в България, за да се възстанови. Завърнал се в Южна Африка съвсем наскоро. Познати твърдят, че Неси Пеева рядко се появявала заедно със съпруга си. Не й харесвало, че на такива събития често се употребявали алкохол и наркотици. Друг източник твърди, че наскоро Анджело Димов сложил бронирано стъкло на жилището си. Причината била въоръжен обир в дома на негов бизнес партньор.", "date": "2018.02.16", "title": "Български съпрузи убити в Южна Африка"}
{"url": "http://clubz.bg/64293-djenifyr_se_razdeli_s_lyubov_s_djystin", "text": "Актьорите Дженифър Анистън и Джъстин Теру обявиха, че се разделят след две години брак, предадоха Франс прес и ДПА. В комюникето се добавя: Анистън (49) и Теру (46) обявиха годежа си през август 2012 г. и се ожениха тайно в Лос Анджелис през август 2015 г., съобщава БТА. Дженифър бе омъжена за Брад Пит, но колежката й Анджелина Джоли й го измъкна. Сега Анистън отново е свободна и може да възобнови връзката си с Брад, след като Джоли го изгони, клюкарстват вече в Холивуд. Дженифър Анистън е най-известна с ролята на Рейчъл от сериала \"Приятели\". Джъстин Теру е играл във филми като \"Маями Вайс\" и \"Мълхоланд Драйв\" и бе звезда на сериала \"Останалите\" (The Leftovers).", "date": "2018.02.16", "title": "Дженифър се раздели с любов с Джъстин"}
{"url": "http://clubz.bg/64312-iskat_milioni_ot_pesho_sumista_i_drugite_kilyri", "text": "Иcĸoвe зa гpaждaнcĸa ĸoнфиcĸaция зa милиoни ca внeceни cpeщy ocъдeнитe ĸaтo члeнoвe нa гpyпaтa зa мoĸpи пopъчĸи „Kилъpитe“. Днec във Beлиĸoтъpнoвcĸия oĸpъжeн cъд e внeceнo мoтивиpaнo иcĸaнe cpeщy   c цeнa нa иcĸa 3 611 170 лв. To, ĸaĸтo и ocтaнaлитe ca пo peдa нa cтapия зaĸoн зa oтнeмaнe нa пpeccтъпнo имyщecтвo  ), тъй ĸaтo cтaвa дyми зa зaвapeни пpoизвoдcтвa, пояснява правният сайт \"Де факто\". Oт Bълeв ce пpeтeндиpa oтнeмaнeтo нa 41 нeдвижими имoтa, ĸaĸтo и cyми oт пpoдaжбa нa имyщecтвo, пpидoбитo oт пpecтъпнa дeйнocт. Пешо Сумиста остава до живот в затвора Гeopги Bълeв e пpизнaт зa винoвeн пo дeлoтo „Kилъpитe“ зa пpecтъплeния, пoпaдaщи в oбxвaтa нa Зaĸoнa „Πeтĸaнoв“, a имeннo чe в пepиoдa 2000 – 2009 г. в гp. Beлиĸo Tъpнoвo бeз cъoтвeтнo paзpeшeниe e извъpшил бaнĸoви cдeлĸи и e пoлyчил знaчитeлни нeпpaвoмepни дoxoди. Иcĸoвe зa oтнeмaнe нa имyщecтвo в пoлзa нa дъpжaвaтa ca внeceни и cpeщy  – нa oбщa cтoйнocт 361 881 лeвa, ĸaĸтo и cpeщy  нa cтoйнocт 1 180 980 лв. Ha 1 дeĸeмвpи 2017 г. BKC oĸoнчaтeлнo peши дeлoтo \"Kилъpитe\", пo ĸoeтo Cyмиcтa, Гeopги Bълeв и Bacил Kocтoв-Кеца пoлyчиxa нaй-тeжĸoтo нaĸaзaниe \"дoживoтeн зaтвop бeз зaмянa\", a Янĸo Πoпoв – 10 г. зaтвop. Ася Петрова: Осъден до живот от \"Килърите\" търси 70 000 евро за отмъщение Иcĸoвeтe зa гpaждaнcĸa ĸoнфиcĸaция cpeщy тяx ce внacят ceгa, зaщoтo старият Зaĸoн \"Πeтĸaнoв\" изиcĸвaшe нaличиeтo нa влeзли в cилa пpиcъди. Πoдaтeл oбaчe e нoвaтa комисия \"Aнтиĸopyпция\", мaĸap чe oщe нe e cъздaдeнa, пояснява правният сайт. Ася Петрова: Осъден до живот от \"Килърите\" търси 70 000 евро за отмъщение", "date": "2018.02.16", "title": "Искат милиони от Пешо Сумиста и другите \"Килъри\""}
{"url": "http://clubz.bg/64289-mvr_vdiga_v_pyti_taksi_za_avtomobili_i_vyvejda_novi", "text": "МВР смята да увеличи някои от таксите за регистрация на автомобили, увеличавайки стойността на някои и обединява други. Промените в Тарифа 4 за таксите, които се събират от МВР, са публикувани за обществено обсъждане в   и могат да бъдат видени на сайта до 16 март. Новината за завишените такси идва след като правителството обеща да увеличи заплатите на полицаите от 1 март, за което са необходими близо 100 милиона лева.  Според проекта за промени в Тарифа 4, предвижда се някои такси, които се заплащат за услуги, които МВР извършва, да се преразгледат и обединят в нов налог. В момента няма такива единни такси и това води до плащане за различните услуги на няколко гишета, както и на отделни такси за обслужващите банки, става ясно от проекта. Какво се променя: За право на ползване на табели с регистрационен номер с четири еднакви цифри в поредния номер се предвижда таксата да нарасне на 1500 лв. спрямо сегашните 1000 лева. За право на ползване на табели с регистрационен номер с комбинация от цифри \"аа-вв\"; \"ав-ва\"; \"ав-ав\", където \"а\" и \"в\" са различни числа от \"0\" до \"9\" и за табели с регистрационен номер с комбинация от четири цифри по желание извън посочените случаи се предвижда таксата да стане 300 лв. В момента е между 30 и 50 лева. За право на ползване на табели с регистрационен номер с комбинация от шест букви и/или цифри по желание таксата остава 7000 лв. \n\t  \n\tВ мотивите се казва, че според предложенията двете такси - 30 лв. и 50 лв., се обединяват в една такса, която се увеличава на 300 лв. Чрез предложеното увеличаване на размерите на двете такси се осигурява провеждането на политики в особено важна област на държавен и обществен интерес, каквато е общественият ред в страната, се казва мотивите. Това се налага, защото предлаганите услуги са специални, търсенето на табели с такива регистрационни номера е засилено, а в същото време възможният брой на този вид номера за регистрация на МПС е много ограничен, което би довело до невъзможност за изпълнение на предоставяната услуга. Със завишаване на размера на тези две такси се цели ограничаване на търсенето, гласят аргументите.  \n\tПредвижда се отпадане на таксата от 2 лева, която се плаща при подаване на молба за промяна на местоотчета на водача или кандидат-водача. Промяната на местоотчета ще се извършва, като документите ще се изпращат служебно по електронен път. \n\t  \n\tПланира се отпадането на таксата за изготвяне на писмено становище по проекти за стандарти, свързани с организирането на движението по пътищата, която е 300 лева. Завишена на 12 лева е таксата за издаване на дубликат на свидетелство за регистрация на автомобил.", "date": "2018.02.16", "title": "МВР вдига в пъти такси за автомобили и въвежда нови"}
{"url": "http://clubz.bg/64257-josko_opravdan_nqma_go_i_v_sajta_na_interpol", "text": "Низ от абсурди води до безпрецедентно сложния съдебен статус на Йосиф Йосифов - Йоско Костинбродския. Легендарният бандит, известен и като Безденския, от 3 дни е   С решение от 12 февруари той и дясната му ръка Ивайло Симеонов-Богьовеца са напълно оневинени от ВКС за атентата срещу Киро Японеца през далечната 2003 г. По това дело - стартирало като бандата за мокри поръчки \"Килърите 4\" (по кръщавките на МВР), бившите вече обвиняеми могат да си шетат насам-натам с гордо вдигнати чела...  Или не съвсем. Срещу Йосифов има образувано и друго досъдебно производство в Софийската окръжна прокуратура още от 2010 г. за ръководене на организирана престъпна група (ОПГ), която се занимава с наркотици, грабежи, незаконно притежаване на оръжие и др. Забележително е, че освен татковците, ОПГ включва Иван - син на Йоско, и Йордан - син на Ивайло Богьовеца. Делото обаче е прехвърлено в междувременно създадения Специализиран наказателен съд, а от март 2012 г. има внесен обвинителен акт. Само че главният обвиняем към тази дата вече го няма. Обявен е за общодържавно издирване през юни 2010 г., а през 2012 г. е издадена ЕЗА и е обявен за международно издирване по линия на Интерпол. Причината не е присъда, а  В крайна сметка беше заловен в Солун в последните дни на януари 2013 г. заради грабежи и притежаване на незаконен арсенал. След като за му беше произнесена минимална присъда и глоба, го екстрадираха у нас именно за да бъде съден за участие в бандата за дрога и грабежи. Това се превърна в една от сериозните спънки пред прокуратурата по-нататък Идвайки в България, му бе повдигнато обвинение и като лидер на \"Килърите 4\", но затова след малко... Ако се объркахте, схематично резултатите от усилията на прокуратурата към датата на окончателното му (второ) изчезване към февруари 2014 г. изглеждат така:  Прокуратурата очевидно успя да допусне множество грешки, докато се опитваше да остави Йосифов в ареста с всички сили и средства, заключават от в. \"Сега\" тогава. Докато Йосифов е в неизвестност (първия път), първото правителство на ГЕРБ създава специализираните съд и прокуратура. Те започват работа от 1 януари 2012 г. и поемат всички дела срещу престъпни групи. Получава се противоречива практика - някои съдии считат, че \"заварените положения\" могат да се довършат от общите прокуратури, а други смятат, че трябва да отидат в специализираната. Делото срещу Йосифов се разследва от окръжния прокурор, но заради променените условия се внася в специализирания съд, съответно от представител на спецпрокуратурата. Спецсъдът обаче го връща заради процесуални нарушения. Затова материалите се озовават отново в окръжната прокуратура - за отстраняване на грешките. Тази процедура се повтаря още веднъж. Все пак делото срещу Йосифов (за групата за наркотици) тръгва в спецсъда през май 2013 г. Междувременно обаче   В него е указано, че действия по разследването на подобни дела могат да се извършват само от спецпрокуратурата. Така се оказва, че окръжната прокуратура е разследвала, без да е компетентна, т.е. делото трябва да се прекрати. Този пълен абсурд се случва на 20 януари 2014 г. Тогава съдът няма изход, освен да излезе с определение, че  за това и прекратява делото с указание доказателствата да се събират наново от спецпрокуратурата. В мотивите си съдът посочва, че \"въпреки факта, че... поддържа противното становище, следва да се съобрази изцяло с указанията, дадени в тълкувателното решение\". С думи прости: съдът не може да не изпълни постановеното от ВКС, нищо че вътрешното му убеждение е било обратното  Тъй като срещу него вече няма дело, Йосифов се оказва без мярка за неотклонение, свободен човек е и може да си тръгне. От прокуратурата спешно търсят решение - арестуват го за 72 часа по делото \"Килърите 4\" и му повдигат обвинения като лидер на групата за убийства и отвличания. Проблемът обаче е, че в европейската заповед за арест, по силата на която е върнат у нас, се говори само за другата група - тази за наркоразпространение, т.е. обвиняемият не може да бъде съден за участието си в \"Килърите\" без разрешение от съд в Гърция. Затова съдът го освобождава.  Така се стига до идиотската ситуация сутринта той да бъде освобождаван по едно обвинение, а следобед - арестуван по второ. Заваляват обвинения - за незаконно притежание на оръжие, за заплаха срещу полицай, за заплаха срещу прокурор, за фалшива лична карта, които до едно падат в съда. На последните заседания от тази серия - в градския съд - Йосифов изобщо не се появява. Същия ден - 21 февруари  2014 г. апелативният наказателен съд взема решение за задържането му, тъй като вече прокуратурата е получила от солунски съдия разрешение да го разследва и за \"Килърите 4\". Но твърде късно - той е изчезнал. Иначе създаването на Спецсъда и прокуратурата по времето на министър Цветан Цветанов е в пряка връзка и с една легендарна негова фраза, илюстрираща как те ще смачкат перстъпността:  викаше вицепремиерът и втори човек в ГЕРБ. Но да си припомним Първо, след ареста им като \"Килърите 4\" на групата на Йосифов са предявени и обвинения за убийството на бившия ортак на Йоско Асен Петров - Шаки. (31 август 2004). Борис Арсов-Борчо пък е убит през август 2003 г. - точно по това време делото за отвличането на Стефко Колев от фирма \"Руен\" влиза в съда. За първото добило гласност похищание в най-новата ни история, са привлечени все хора около Йоско - споменатите Борчо, Шаки, Данаил Георгиев-Джаки, брат му Стефан Георгиев и Ивайло Симеонов-Богьовеца. Имало притеснения, че Борчо ще се разприказва. Още по-рано, на 17 юни 1999 г., трети участник от бандата на Йоско изчезва безследно. Това е Ради Калинов, който сякаш потъва в земята. Казват, може буквално да е потънал... За разлика от българските власти - и преди и след 10 ноември, - които десетилетия не виждат нищо нередно при двамата \"Баба\" - Фатик баща и син, на 19 август 2003 г. маскирани стрелци засичат колата на Филип Найденов на пресечката на бул. „България“ с бул. „Гоце Делчев“. Те правят луксозния му „Мерцедес“ с номер  BB FN 888  ), на решето с автомати „Калашников“. После бягат с „Фолксваген“. В Суходол е открита опожарената кола. Но има и гаф - по ДНК намерена в колата са задържани шестима от костинбродската група, начело с тартора Йосиф Йосифов. Осем дни след убийството на бул. \"България\", полицията и прокуратурата водят в съда за разпит основен свидетел срещу бандата на Йоско - Хрисим Хрисимов. Той разказва, че е подпомагал убийците логистично. Осигурил автомобила, от който е стреляно срещу мерцедеса на   както и наел и къщата в Банкя, която групата за поръчкови убийства ползвала за база. Разказва, че бандата на Костинбродския е извършвала множество поръчкови убийства, отвличания и грабежи. Хрисимов даже посочва човека, разстрелял лично Фатик - Борис Арсов-Борчо. Свидетелят Хрисимов пък се отказва от показанията си, въпреки че заради тях е открит гаражът, който групата е наела да скрие крадените коли, участвали в покушението. Там са намерени маски и ръкавици. Но странностите по това разследване тепърва започват, напомня breaking.bg. По маските и ръкавиците не са търсени биологични следи и това проваля всичко. След изчезването на Йоско от куршуми падат пронизани двама от основните свидетели срещу него - Красимир Гочев-Шмид от Своге, разстрелян с автомат на 20 май 2014 г и Хрисим Хрисимов, убит пред заведението си в София през декември 2014 г. 10 куршума за свидетел срещу Йоско Костинбродски (обновена) На 16 май 2016 г. срещу Йосифов за пръв път е произнесена истински тежка присъда по делото \"Килърите 4\" -   Всичко друго е \"оттекло в канала\" и тя е само за опита за предумишлено убийство на Кирил Киров - Киро Японеца, а съдебният състав приема, че деянието е осъществено, но не е завършило със смърт по независещи от Йоско причини. Също 17 г. получава и дясната му ръка Ивайло Симеонов - Богьовеца. Председател на състава на СпНС е настоящият кандидат за шеф на Апелативния спецсъд Георги Ушев ( Всички са оправдани още на тази инстанция в частта за ръководене и участие в организирана престъпна група. Идва обаче лятото на 2017 г., когато Апелативният спецсъд изцяло отменя решенията - групата е оправдана и по двете най-тежки обвинения, довели до присъдите на Йоско и Богьовеца. Потвърдени са оправдателните присъди на първа инстанция, касаещи ОПГ. Съдия тук е Даниела Росенова, която има \"неблагоразумието\" през м.г. да се кандидатира за шеф на АпСпНС и оттогава е под мощен \"кафяв\" обстрел от споменатите издания. В мотивите си от онзи ден, с които ВКС изцяло потвърждава решението на апелативните спецмагистрати, се говори за \"доказателствена необезпеченост\". Класика - казано с прости думи: по делото няма факти. От ВКС напомнят още, че не е допустимо \"постановяването на осъдителна присъда при недоказаност на обвинението по несъмнен начин\" и че една осъдителна присъда \"не може да почива на несигурност, на предположения и колебливи изводи\"  След окончателното решение на ВКС единствените наложени наказания по това дело остават: Ивайло Симеонов-Богьовеца - 8 месеца „лишаване от свобода“ и глоба от 300 лв. за държане на радиосредство, което излъчва, без да има писмено разрешение, и на Мариян Атанасов – 2 години условно за държане на огнестрелно оръжие и боеприпаси без разрешение. Като се има предвид богатото минало на осъдените, те със сигурност са поизлежали това-онова по арестите и може и да осъдят България, ако са надлежали. Ако решим да се шегуваме:   сред издирваните с червена бюлетина. Защо? Международната полицейска организация не дължи информация кого преценява да \"публикува\" и кого да си търси по нейни методи безгласно... На отправено запитване на Клуб Z от ГДНП казаха днес, че независимо от липсата му в сайта на Интерпол,  Този факт не е променян от 2014 г. - годината, в която се скрива след каскадата от правни неудачи срещу него. От Спецпрокуратурата не са се отказали и споменатото дело за ОПГ за наркотици, грабежи и пр. срещу Йосифов, Богьовеца, синовете им и други лица, си тече. Следващото съсдебно заседание е на 3 март. На първа инстанция. Отделен въпрс е какво става с факта на издирването му - дали то няма да бъде \"свалено\", след като не е по това дело.", "date": "2018.02.16", "title": "Йоско оправдан. Няма го и в сайта на Интерпол"}
{"url": "http://clubz.bg/64296-ogolen_nerv_i_chestolyubivi_myjkari_za_drqzgata_radev_borisov", "text": "В президентството има някакъв оголен нерв и неговият край води извън границите на страната, заяви в сутрешния блок на Нова телевизия политическият анализатор, шеф на телевизия \"Европа\" и на Института за дясна политика Георги Харизанов. Той прогнозира, че конфликтите между премиер и президент ще се задълбочат, а същата позиция изрази и соцдепутатът Александър Симов по-късно в студиото. Според него въпросният \"нерв\" явно е свързан и с началника на кабинета на държавния глава Иво Христов. Около личността му има някаква мистерия, след като една реплика по негов адрес, изречена от премиера Бойко Борисов, предизвика \"истински словесен порой\" от страна на президента Румен Радев, коментира още Харизанов. В интервю министър-председателят намекна, че в екипа си президентът има човек, който е работил за телевизия на депутата от ДПС Делян Пеевски, визирайки  Христов. Борисов го нарече \"сив кардинал, който пише\". Христов веднага отговори, че премиерът или бърка, или лъже и че когато той е бил директор на въпросната телевизия, неин шеф не е бил Пеевски. Депутатът от БСП Александър Симов по-късно по Нова тв също заяви, че Борисов е изрекъл една лъжа. Според нея конфликтът между Радев и Борисов възникна, защото и двамата са \"честолюбиви и гневни мъжкари, които искат да покажат сила\" и именно този психологически профил им пречи истински да се разбират. Няколко социологически изследвания показаха, че президентът Румен Радев е с по-висок рейтинг от традиционния първенец в подобни сондажи на общественото мнение Борисов.  По отношение на въпросите, свързани с личността на депутата от ДПС Делян Пеевски и съобщението на премиера, че собственикът на ПИБ Цеко Минев е собственик на \"Юлен\", Харизанов заяви, че трябва да се пита БНБ, която да каже кой е истинският собственик. Има изпратено писмо от един министър, каза той, до централната банка и тя трябва да отговори. Смятам, че въпросите, които президентът задава, са достатъчно важни и актуални и се нуждаят от отговор, коментира по-късно пред Нова телевизия и депутатът от БСП Александър Симов. Депутатът от ГЕРБ Спас Гърневски пък смята, че \"това, което се случи в четвъртък, не трябва да се случва\".", "date": "2018.02.16", "title": "\"Оголен нерв\" и \"честолюбиви мъжкари\" за дрязгата Радев - Борисов"}
{"url": "http://clubz.bg/64307-peevski_sam_poiskal_stanovishte_v_konflikt_na_interesi_li_e", "text": "Депутатът от ДПС и издател Делян Пеевски сам е поискал становище от правната дирекция на Народното събрание дали е в конфликт на интереси, след като предлага изменения в медиен закон, а същевременно е собственик на медии. За целта Пеевски дори се появил в парламента - нещо, което му се случва изключително рядко. В началото на месеца депутатът и собственик на вестниците \"Телеграф\", \"Монитор\" и \"Политика\" внесе заедно с колегите си Йордан Цонев, Хамид Хамид и Велислава Кръстева . Според предлаганите текстове всички медии, не само печатните издания, както е сега, трябва да депозират в Министерството на културата информация за реалните си собственици. Освен това доставчиците на медийни услуги трябва да декларират всяко финансиране, което получават в предходната календарна година, размера, основанието, на което е получено, и данни за лицето, което го е предоставило. Извън обхвата на предложенията остават обаче банковите заеми. Пеевски с нов закон - за \"прозрачност\" на медиите Предвижда се и нов регламент за разпространителите и продавачите на печатни издания. Те трябва да заявят информация за действителния собственик, както и броя обекти за продажба на печатни издания на дребно, които използва за търговската си дейност. Ако 1/3 от \"будките\" се окажат в ръцете на един човек, то ще бъде сезирана Комисията за защита на конкуренцията. Самият Пеевски отрича да има нещо общо с разпространителския бизнес у нас, както и със собствеността на веригата магазини за вестници, списания, цигари и захарни произведения \"Лафка\". Предвид факта, че Пеевски притежава печатни издания, надлежно декларирани пред Министерството на културата от няколко години насам, възникна въпросът дали е в конфликт на интереси като съавтор на законопроекта. От партия \"Да, България\" сезираха ресорната комисия в парламента, която разглежда сигнали за корупция и конфликт на интереси. Комисията се събра вчера в късния следобед, като председателят й Борис Ячев (\"Обединени патриоти\") само е запознал колегите си със сигнала, без да го разглеждат по същество. \"Да, България\" vs Пеевски: Не е декларирал конфликт на интереси (ПЪЛЕН ТЕКСТ) Възникнал обаче въпросът кой трябва да се произнесе по казуса, разказа пред Клуб Z Ячев. Комисията за предотвратяване и установяване на конфликт на интереси (КПУКИ) вече не работи, тъй като тя се сля с новия мегаорган за борба с корупцията, условно наречен комисия \"Антикорупция\". \"Антикорупция\" обаче все още се конституира, в момента тече процесът по избор на председател, който пък след това трябва да предложи заместник и членове. Тъй като задълженията на администрацията, която се занимава с произвеждането на избори, нямат нищо общо с произнасянето за наличие или неналичие на конфликт на интереси, Ячев смята да изпрати искане до КОНПИ да разтълкува казуса. Самата парламентарна комисия за конфликт на интереси няма да предприема други действия, докато не получи становището на правната дирекция по питането на Пеевски. И в стария, и в новия закон, третиращ темата с конфликта на интереси, присъства текстът: \"Лице, заемащо публична длъжност, няма право да участва в подготовката, обсъждането, приемането, издаването или постановяването на актове, да изпълнява контролни или разследващи функции или да налага санкции в частен интерес.\"  Дефиницията за \"частен интерес\" пък е следната: \"Частен е всеки интерес, който води до облага от материален или нематериален характер за лице, заемащо висша публична длъжност, или за свързани с него лица, включително всяко поето задължение.\" Какво следва от сигнала срещу Пеевски за конфликт на интереси? Спорен се оказва въпросът дали от промените, внесени от Пеевски и колегите му, следва \"облага\" или \"поето задължение\". Според юриста от ДПС Хамид Хамид по-скоро такива не са налични. Други юристи като Янаки Стоилов (БСП) обаче смятат, че депутатът трябва да обяви частен интерес, доколкото сам е собственик на медии. Според Стоилов е добре да се види дали изобщо тези текстове от закона са реално действащи и дали не трябва да се мисли просто за ограничение за депутатите да притежават например собственост в търговски дружества и т.н. Както стана ясно обаче, заради новия антикорупционен закон и сливането на различните типове комисии, все още не са готови бланките за попълване на данни за конфликт на интереси. Така че и да иска, Пеевски няма къде да заяви такъв. \"Да, България\" vs Пеевски: Не е декларирал конфликт на интереси (ПЪЛЕН ТЕКСТ) Какво следва от сигнала срещу Пеевски за конфликт на интереси?", "date": "2018.02.16", "title": "Пеевски сам поискал становище в конфликт на интереси ли е "}
{"url": "http://clubz.bg/64295-sani_jekova_shesta_v_snouborda_v_ponchan", "text": "В може би последната й олимпиада Александра Жекова се класира шеста в дисциплината сноубордъркрос на зимните олимпийски игри в Пьончан.  Сани отново се успя да стигне до мечтания медал от най-големия спортен форум. В Сочи преди четири години тя се класира пета. Все пак шестото място днес е най-доброто класиране за български спортист в Пьончан. В първите дни на олимпиадата Владимир Зографски зае 14-о място в ски скока на малката шанца. №1 в сноубордъркроса стана италианката Микаела Майоли, втора е 16-годишната Джулия Перейра де Соуса (Франция), а трета - Ева Самкова (Чехия), която грабна златото в Сочи. Сани мина без проблеми през квалификациите, спечели четвъртфиналната си серия, а в много тежкия полуфинал успя да се нареди трета, след като Шарлът Банкс падна и това улесни българката. На финала Жекова се движеше пета и в крайна сметка завърши на шесто място. Предстои участието в Пьончан на Радослав Янков в сноуборда, а с него са свързани и надеждите ни за най-предно подреждане.", "date": "2018.02.16", "title": "Сани Жекова шеста в сноуборда в Пьончан"}
{"url": "http://clubz.bg/64276-no_vsichko_e_tochno_za_borisov", "text": "Независимо от думите на вицепремиера Красимир Каракачанов, че ако бъде гласувана Истанбулската конвенция, правителството ще падне, колко и да им се иска на БСП и на част от превъзбудените от тропането по масата \"патриоти\", това правителство ще си изкара мандата, и то докрай. Колкото и нестабилно да ни се струва правителството \"Борисов 3\", то всъщност е най-стабилното от поредицата досега. Защо е така ли? Премиерът няма съществени вътрешни противоречия с министрите. Имаше една оставка на министър на здравеопазването, която така или иначе беше ясна още преди връчването на мандата - в този сектор е така. Ако някой вземе да изкара цял мандат, без дори нищо да прави, сигурно ще бъде обявен за герой, но засега такива изгледи няма. Най-същественото (нарочно) е невидимо за очите Нападките на Корнелия Нинова също помагат на Бойко Борисов да консолидира около себе си не само министрите, а и цялата партия, като отново бе преизбран за председател на ГЕРБ с пълно единодушие. Ако лидерът на БСП не започне с градивната критика и не разбере каква е същинската роля на опозицията в една демокрация, няма да прави нищо друго, освен да поддържа огъня в чуждото огнище. Ако Корнелия Нинова се опитва да се хареса на противниците на ГЕРБ чрез тези си действия, то трябва да погледне и вътре в партията - защото нейните хора, поне тези, които не отстрани, започват да недоволстват, че превръща БСП в “лидерска“ партия като ГЕРБ. Тези пък, които имат идея какво е предназначението на опозицията, ги няма в парламента и малцина ги чуват. Не са и особено удобни. Едно от последните предложения на \"Да, България\" бе президентът да наложи вето на внесените от Делян Пеевски законови промени за КТБ. Дали ще бъде чуто... Малките десни формации продължават да говорят за съдебна реформа, но успяват да предизвикат интереса на все по-малко хора. Няма как да бъде различно след това, което техните лидери разиграха на последните избори. Единственият, който критикува на висок глас Борисов, е президентът Румен Радев. Той умело се възползва от още неопетнения си образ. Неговите думи може и да се промъкват в заглавията, но това по никакъв начин не предизвиква смут и критично отношение в редиците на партията ГЕРБ и нейните структури. Все пак обществените настроения и резултатите от критиките ще бъдат измерени... но след 3 години, а дотогава има доста време. А стабилна ли е управляващата коалиция? \"Атака\" вече не атакува. При съставянето на коалицията сред най-сериозните опасения за провал бяха бъдещите изцепки на Волен Сидеров. След като се докопа до властта обаче, той сви опашка като послушно кутре след направена беля. Още едно препятствие е преодоляно, ама не защото някой се е променил, а защото на следващите избори тези над 4% от 2005 г. ще бъдат за Сидеров блян като този от поезията на Димчо Дебелянов. Спокойно! Цирк \"Балкански\" все още има конкуренция по зрелищност, не по забавление. Този път не е Сидеров, а колегата му “патриот“ Валери Симеонов. Лидерът на НФСБ напоследък се бори за медийното внимание не с Борисов, а с лидера на ВМРО Каракачанов. “Не е важно какво говориш, важното е всички да те чуват\" - това е принципът на Симеонов, който обаче взе да изморява и без това отегчената от крясъци аудитория. Двама се карат, Борисов печели... Германският канцлер Ангела Меркел ни дойде на гости, а пък ние й показахме как си \"европредседателствуваме\" съвсем спокойно, даже и под мониторинг. Ама то все тая, скоро няма да го махнат. Не и докато не изпълним препоръките от последния доклад, които вече ни се препоръчват около 20 пъти. В последния доклад нямаше нови, сигурно им е писнало да пишат едно и също за тази пуста съдебна система. Нищо де, държавата някак си функционира, а тези от Венецианската комисия... да се качват по гондолите. Важното е, че сме първи. Пак сме прецедент. След царя министър-председател време е за председателство на Съвета на ЕС с наблюдение над правосъдието. Но... всичко е точно. Правителството е стабилно. ГЕРБ и \"Обединени патриоти\" нямат интерес да правят нови избори, да се харчат пари за провеждането им и да рискуват крехките 122 депутатски места. И то в момент, когато малките десни формации се опитват да се \"сглобят\" наново, а Слави Трифонов провежда кастинги на политици. Не че шоуменът би имал време да състави партия и местни структури, ама знае ли се... В България всичко е възможно, щом хората гласуват “за\" мажоритарна избирателна система, а на другия ден питат чичко Google що е то. Не се притеснявайте, всичко е наред, ама по български. Привидно. ... Марая Цветкова иска връстниците й да се интересуват от политика Марая Цветкова иска връстниците й да се интересуват от политика", "date": "2018.02.16", "title": "Но... всичко е точно за Борисов"}
{"url": "http://clubz.bg/64292-borisov_otlichnici_sme_i_e_vreme_da_poluchim_otlichni_rezultati", "text": "Няма по-добре пазена граница от българо-турската, заяви министър-председателят Бойко Борисов на откриването на Мюнхенската конференция на тема \"Нови идеи за Европа\". Той акцентира върху усилията и мерките, които България полага за сигурността не само на своята територия, но и на Европейския съюз, съобщи пресцентърът на Министерския съвет. В своята реч Борисов изложи и добрите финансови показатели на страната. Министър-председателят подчерта, че Българското председателство на Съвета на ЕС дава възможност да се постави темата за Западните Балкани, но и за отношенията на ЕС и големите му съседи. Премиерът постави акцент и върху важността на добрите отношения между ЕС и Турция, като поясни, че и към момента южният фланг на НАТО се пази от Турция и Европа разчита на нея. На събитието присъства и европейският комисар по въпросите на бюджета и човешките ресурси Гюнтер Йотингер, който приветства работата на премиера по темата за Западните Балкани. Той отправи пожеланията си за успех на премиера Борисов и българското правителство и подчерта, че България има шанса да интегрира страните от Балканите, които все още не са част от Европейския съюз.", "date": "2018.02.16", "title": "Борисов: Отличници сме и е време да получим отлични резултати"}
{"url": "http://clubz.bg/64314-ikonomikata_na_venecuela_mnogo_po_neshtastna_ot_bylgarskata", "text": "Венецуела остава най-нещастната икономика в света за четвърта поредна година, сочи традционният индекс на Bloomberg - Misery Index, отчитащ перспективите за инфлацията и безработицата в 66 страни. Резултатът на Венецуела в индекса е над три пъти по-висок, отколкото през 2017 година. Най-малко нещастни икономики са Тайланд, Сингапур, Япония и Швейцария, в десетката са също Южна Корея и Норвегия. При изготвянето на индекса агенцията използва концепцията, че ниската инфлация и безработицата по принцип показват колко добре би трябвало да се чувстват гражданите на една икономика. Макар понякога тази връзка да е заблуждаваща. Трайно ниските цени например могат да са показател за слабо търсене. Ниската безработица в България - малко над 6%, е поради два проблема - висока миграция на млади и квалифицирани и не дотам квалифицирани кадри зад граница и липса на достатъчно работна ръка. Бизнесът у нас вече предупреди, че са необходими поне 500 000 души в работоспособна възраст.  България е мръднала незабележимо в икономическата свобода Класацията на Bloomberg обаче потвърждава по-раншни прогнози на Европейската комисия, Световната банка и Международния валутен фонд (МВФ), че перспективите за глобалната икономика остават положителни. Експертите очакват световен растеж от 3.7% на годишна основа през 2018 г. Толкова бе и темпът, отчетен през миналата година - най-добрият от 2011 г. Във Венецуела обаче заради хиперинфлацията мнозина икономисти се отказаха от опитите да пресмятат растежа на цените. Поевтиняването на хранителните стоки, обявено неотдавна от правителството, за кратко забави инфлацията, която се е ускорила с 1864% през тази година.  Икономиката на Китай с ръст от 6.9% за 2017 г. Венецуела е следвана от Република Южна Африка и Аржентина, а в топ 10 на най-нещастните икономики попадат също Египет, Испания, Саудитска Арабия и Бразилия. На 11-ата позиция е Сърбия. Румъния също се придвижва в грешната посока, отбелязва Bloomberg. Експерти прогнозират за 2018 г. инфлация от 3.3 на сто след много по-умерения растеж на цените от м.г., като страната заема 34-та позиция в индекса. Националната банка на Румъния се бори с инфлацията, повишавайки лихвените проценти, като се стреми да остане на преден план, докато растежът се влошава от правителствените разходи. Централната банка на страната се бори с инфлацията чрез повишаване на водещата лихва, опитвайки да изпревари евентуално прегряване, докато растежът бързо се ускорява заради раздуването на държавните разходи. В другия край на спектъра е Мексико, което постига най-голям напредък през тази година. Страната се придвижва с 16 позиции към \"най-малко нещастна икономика\". Експертите остават оптимистични, че централната банка ще успее да овладее миналогодишното ускоряване на инфлацията, ограничавайки я до средно 4.1 на сто през тази година след 6 на сто през 2017 година. Очаква се безработицата да остане около 3.4 на сто. Данните за безработицата в Мексико обаче не отчитат около 60-те процента от трудовата сила, които са в неформалната икономика. Икономиката на Китай с ръст от 6.9% за 2017 г.", "date": "2018.02.16", "title": "Икономиката на Венецуела - много по-нещастна от българската"}
