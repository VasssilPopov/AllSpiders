{"url": "http://clubz.bg/72819-prezidentyt_zreliqt_patriotizym_ne_govori_visoko_a_mydro", "text": "Президентът Румен Радев призова да се обърнем към просветения патриотизъм на възрожденците, за да не скочим в агресивния национализъм. Българи от вси страни, съединявайте се В словото си в чест на 133 години от Съединението на Княжество България и Източна Румелия, произнесено на тържествената церемония в Пловдив, държавният глава се обърна с призива \"всеки празник да бъде повод да виждаме себе си в историята, да почитаме миналото с ясното съзнание, че нашето единение днес е най-голямата почит към делото на онова Съединение, което ни завещаха героите от 1885-та\". 132 години от Съединението \"Някои избързаха да обявят държавите и нациите за отживелица в днешния глобален свят. Пренаписваше се историята, но махалото днес отива в обратната посока. Народите все повече се обръщат към себе си и безродността вече не е модерна. Този процес обаче има своите скрити рискове- за да не скочим от националнихилизма в агресивния национализъм и ксенофобията трябва да се обърнем към историята, към просветленния патриотизъм на възрожденците“, каза още Румен Радев. Съединението бе дело дръзко, съдбоносно Той припомни дързостта и всеотдайността, с която е постигнато Съединението. \"През септември 1885 година, на седмата година от свободата, българите решават да вземат съдбата си в свои ръце. Не ги спира нищо, нито несправедливите договори, нито враждебността на Великите сили\", обяви той. \"Редно е да се запитаме какво остава днес от духа на Съединението, защо потомците на българите от Княжеството и от Източна Румелия, които се събраха в общ дом, днес наричат България тази държава, а мнозина я напускат\",  каза Румен Радев. \"Българският 20 век бе белязан от трагедии, които внесоха разкол в обществото. Уви, дори демокрацията не успя да го излекува, защото Съединението е еднократен акт, а единението е въпрос на съзряване“, посочи той. Съединението прави хората, хората правят силата \"За героите от Възраждането България стоеше по-високо от користта, от славата, дори от живота им. Този зрял дух възроди България, той трябва да води и нашите стъпки днес, а остана да живее само в книгите и в сърцата на най-ревностните от вас“, каза още президентът. 132 години от Съединението Съединението бе дело дръзко, съдбоносно Съединението прави хората, хората правят силата", "date": "2018.09.06", "title": "Президентът: Зрелият патриотизъм не говори високо, а мъдро"}
{"url": "http://clubz.bg/72809-maalula_otnovo_zagovori_na_ezika_na_hristos", "text": "Странно ми е, че напоследък все по-малко се говори за християнските храмове в Сирия, за древните манастири, за историческите места, вандалски разрушени от терористичните групировки, доскоро безнаказано  властващи в тази страна. Там, откъдето минаха, \"мъжете в черно\" оставиха след себе си единствено пепел, разруха и сълзи. Но често от пепелта се възражда Феникса, както гласи легендата. Християнският манастир „Света Текла” в Маалула в близост до столицата Дамаск беше разграбен и вандалски потрошен от джихадистите. Но през месец август, след освобождаването на тази територия, манастирът отново отвори портите си. А преди броени дни е започнал да приема посетители, туристи и поклонници. Възобновени са литургиите и службите. Това съобщава пред РИА Новости настоятелят на манастира отец Илияс и добавя, че на практика цялостното възстановяване на светата обител е почти приключило. През 2014 година селището Маалула няколко месеца беше под окупацията на бунтовниците от ислямската групировка \"Джибхат ал-Нусра\". Джихадистите държаха околността в засада и контролираха всички възможни пунктове за напускане на града и местността. Обект на вандалското им нападение бе и разположеният в града древен манастир \"Св. Текла\". Една голяма част от послушниците и възпитаниците на тази обител заедно с настоятелката на манастира – игуменката Пелагия (Сайяф) бяха взети за заложници. Но въпреки всички изпитания Маалула оцеля. В светата обител са се завърнали и монахините, принудени да напуснат манастира заради войната и окупацията на местността. Да видят светата обител, където досега се говори на езика на Иисус Христос – арамейски, са дошли и туристи от САЩ. \"Всеки път, когато посещавахме Сирия, идвахме и тук, в Маалула. Това е едно от най-светите места в света. Тук наистина местното население до ден днешен говори на езика на Исус Христос. Много се притеснявахме за Маалула по време на военните действия, още повече, когато разбрахме, че манастирът е  нападнат от джихадистите. Много ни заболя, защото ние сме християни, нашите корени са от тук….такива места като това, трябва да се пазят”, споделя пред РИА Новости Алис Обид от САЩ. Той допълни, че идвайки сега тук, вижда един съвсем различен живот. Била съм пет пъти в  Маалула. Жителите, които са предимно християни,  стриктно спазват всички християнски празници, но най-шумно и весело отбелязват  празниците на своите светии - там има още пет манастира освен  \"Св.Текла\". Особено тържествено се честват дните на Св. Текла (24 септември) и на Св. Саркис и Бахуса (7 октомври). На 14 септември, на Въздвижение на св. Кръст Господен, селището се озарява от огньове и фойерверки. Най-големият огън се запалва в планината в памет на Св. св. Константин и Елена, които в 325 г. в Йерусалим намерили Светия Кръст Господен. Тогава, за да съобщят по-бързо радостната вест в Константинопол, по върховете на хълмовете били запалени сигнални огньове.  През 1987 г., много преди войната, имах възможността дори да остана в манастира за няколко денонощия. Тогава от църковната лавка си купих касетки с молитви и литургии на арамейски език – езикът на Исус Христос. Пазя тези касетки до ден днешен, заради тях съм запазила и стария си касетофон. Молитвите на арамейски са особени, космически, сякаш докосват душата ти от друго измерение… По онова време  църковен настоятел беше отец Мишел. Нямам представа какво е станало с него. Но ясно си спомням каменистите улици по баира, стария град, търговците, които се надвикваха, каручките с впрегнати мулета, сергиите с красивите бродирани рокли и безброй сувенири, и аромата на тамян.  Маалула е разположена на 50 км от Дамаск и на 30 км от манастира Сидная. Името в превод от арамейски означава \"вход\", идващо от географското разположение на местността, която е на 1650 м надморска височина в планината. Маалула е разположен сред пустиня, осеяна със скали. Населението, предимно християнско, си кръщава децата с европейски и християнски имена. Мястото е известно с преданието за  . На живота на Св. Текла - ученичка на Св. ап. Павел, са посветени редица църковни писания. Най-древното предание, намерено в Египет, от ІІ в. от Хр., гласи, че когато св. ап. Павел бил изгонен от Антиохия, се отправил към Икония (дн. в Турция), където отседнал при някой си Онеситор. В съседство живеела богата вдовица, чиято дъщеря Текла, докато стояла близо до отворения прозорец, чула думите на гостенина. На жените не се позволявало да присъстват на мъжките сбирки. Речта на  Павел й въздействала силно и тя нито хапнала, нито пила цели три дни. Годеникът на Текла се разгневил и настоял пред градските власти Павел да бъде хвърлен в тъмница.   Текла обаче се добрала до тъмницата на  Павел, като подкупила пазача със своето сребърно огледалце, и цяла нощ слушала апостолските слова. След този случай властите наредили Св. ап. Павел да бъде прогонен от града, а Текла - изгорена. Силен дъжд с градушка потушил огъня и накарал стражите да се разпръснат. Текла тръгнала след Св. ап. Павел за Антиохия, където в нея се влюбил управителят на града. Любовта му не била споделена от Текла и държавникът заповядал момичето да бъде хвърлено на дивите зверове. Те обаче, за голямо учудване на зрителите, започнали да й ближат ръцете и легнали в краката й като котета. По-късно Текла се заселила в една пещера в Северна Сирия, където се отдала на молитви и изцелявала болни и недъгави. Оттук идва и другото значение на името   (вече от арабски език)  . Местните лечители смятали, че силата на светицата да лекува се крие в нейната девственост и уговорили едни разбойници да я нападнат. Те я причакали в подножието на планината на едно място без изход. Но Господ отново се притекъл на помощ на Текла - разсякъл планината и й дал възможност да избяга. Обитателите на Маалула обаче се придържат към друга версия на преданието. В него главен преследвач на Св. Текла е нейният баща-езичник, а Бог разсича скалата, за да помогне на светицата да избяга от войниците, изпратени от баща й, които я преследвали. По-късно Св. Текла се върнала на мястото, където станало чудото с планината и там се заселила в една пещера. Манастирът „Мар Текла\" („Св. Текла\") е построен през ХVIIІ в. Става въпрос за съвременната сграда на манастира. Иначе манастирът „Св. Текла\" датира от IV в. Това е женски манастир с 25 монахини, които обгрижват към манастира сиропиталище с училище и преподаване на занаяти. Намира се под юрисдикцията на Антиохийската патриаршия, подобно и на другите манастири в Маалула. Той се намира в близост до мястото, където, както се смята, е била разположена пещерата на св. Текла. Там тя е намерила покой и нейните мощи се посещават от много поклонници. Болните, на които е помогнала Св. Текла, оставят своите фигурки, изобразяващи излекуваните им части от тялото. Стълбите на манастира са стръмни и дълги. За да влезе в него, човек се изкачва по безброй стъпала, докато стигне до върха, където има врата, разположена на тераса. Най-горе от скалата, надвиснала над главите, капе вода. Някога обитателката й е пила оттук. Водата капе от тавана и пълни естествен каменен леген. Преданието гласи, че това са сълзите на светицата, които лекуват очни заболявания. Интересното е, че тук, на това сухо място в пустинята, прокапва вода. На същата тераса е разположен параклис с мощите на светицата. От терасите на манастира се вижда цялата Маалула.  Зад манастира се намира тесен проход, оформен като каньон - Ал-Фадж. По думите на местните това е пътят на бягството на Св. Текла. На това място планината е сякаш разчупена от някаква могъща сила.       ", "date": "2018.09.06", "title": "Маалула отново заговори на езика на Христос"}
{"url": "http://clubz.bg/72812-dyrjavata_protaka_s_reshenieto_da_si_vzeme_dyunite", "text": "Точно три години след като тогавашният министър на регионалното развитие и благоустройството Лиляна Павлова обяви публично, че дюните на \"Корал\" ще бъдат актувани като държавна собственост, държавата все още умува по този въпрос. Работна група между МРРБ, Министерство на околната среда и водите и Министерство на туризма се събра чак това лято (през юли), за да извърши \"преглед и анализ на правния и устройствен статут на пясъчните дюни\" като цяло и \"да предложи възможности за разрешаване на възникналите обществени отношения, свързани с тях\". Към дата 5 септември 2018 г. яснота все още няма. Това става ясно от отговор на ресорния заместник-министър в МРРБ Валентин Йовев до неправителствената организация Камара на геодезистите в България. Геодезистите за \"пропуснатите\" дюни на Корал: Нарушена е конституцията От отговора обаче не става ясно какъв „правен и устройствен“ статут ще изчиства междуведомствената група, след като материята със собствеността на дюните е уредена в редица закони, в т.ч. Закон за устройство на черноморското крайбрежие, Закон за държавната собственост и Закон за устройство на територията. Загатнато е обаче, че „при необходимост“ работната група ще предложи „законодателни промени“. Засега – неясно в каква посока. Това протакане се дължи на факта, че в годините назад хиляди декари дюни са попаднали в частни ръце и ако сега държавата трябва да ги актува като държавна собственост (каквито са по закон) не само дюните на \"Корал\", ще последва вълна от искания за обезщетения, споделят от МРРБ.  Как един частник си огради държавните дюни (СНИМКИ) С точната сума много се спекулира, никой не може да каже каква е тя преди да бъдат извършени пазарни оценки, но се говори за цифра от порядъка на поне един милиард лева.  По отношение на обявения през 2016 година за екоплаж \"Корал\", Валентин Йовев посочва, че данните от специализираните карти, в които дюните са нанесени, са предоставени на община Царево и на изпълнителите на проекта за изготвяне на нов общ устройствен план на общината. Както е известно, дюните на \"Корал\" не са нанесени в кадастралните карти и вероятно на това основание в проекта за ОУП бяха предвидени за застрояване. Още през юни зам.-министърът посети \"Корал\" на място и обяви, че пише доклад до министъра (Николай Нанков, днес министър в оставка). Тогава от МРРБ уточниха, че проверката е била по медийни публикации за строителство в местността. Всички опити на Клуб Z от юни досега да получи информация от МРРБ за въпросния доклад, в т.ч. най-елементарната - дали просто е изготвен, удрят на камък. Как един частник си огради държавните дюни (СНИМКИ)", "date": "2018.09.06", "title": "Държавата протака с решението да си вземе дюните"}
{"url": "http://clubz.bg/72817-ne_trqbva_da_se_strahuvame_ot_dumata_propaganda_vryshtane_kym_syvetski_model_v_ruskata_armiq", "text": "В края на юли министерството на отбраната на Русия оповести създаването на нова структура - Главно военно-политическо управление (ГВПУ), което беше оглавено от генерал-полковник Андрей Каратаполов. Какво трябва да се очаква от новото управление - ще има ли връщане към идеологическите практики за оброботване на военнослужещите от съветско време . разказва руската редакция на Би Би Си. \"Шпигел\": Новата гвардия на Путин Картаполов обяснява, че ГВПУ ще заимства много от съветската система за работа в армията, но без партийните елементи. \"Останалата част от системата обаче работеше много добре\", обяснява той. По-рано той обясни нуждата от такава политическа структура в отбраната, за да се противодейства на \"циничната и неприкрита информационна война против Русия\", както и да се оборва пропагандата и \"абсолютните лъжи\", разпространявани от враговете на страната. Служителите в новото управление ще провеждат информационно-разяснителна работа с военнослужещите и с цивилния персонал във въоръжените сили по \"актуални въпроси на държавната вътрешна и външна политика\".  През февруали стана известно, че военото министерство на Русия поне в един военен окръг е раздавало на военните анкети с въпроси за отношението им към \"несанкционирани прояви на опозицията\" и готовността им \"към силово противодействие на лица, които призовават към насилствена смяна на строя\". Сега се говори за това, че политическата структура ще се занимава с \"предупреждения за екстремизъм\" и \"контрапропаганда за защита на личния състав от негативно информационно-психологическо въздействие\". Тя също \"ще събира информация за религиозната обстановка във войнските колективи\" и ще помага при подбора на \"кандидати за назначаване на щатни длъжности на работа с вярващите военни\". ГВПУ ще контролира финасирането на телерадиокомпанията \"Звезда\" и вестник \"Красная звезда\", ще следи да \"да се пускат пропагандни филми и видеоматериали\" и да си сътрудничат с останалите медии. В руската армия вече има заместник командири по работата с личния състав, които неофициално са известни като заместници по политическата част. В интервю пред военния блогър Денис Мокрушин един от офицерите на тази длъжност разказва, че с подготовката на такива специалисти през последните години се занимават няколко висши училища. Според члена на Обществения съвет към военното министерство Виктор Баранец целта на новата структура ще е да провежда държавната военна политика в армията. \"Тя е насочена преди всичко към личния състав на армията за разбиране на политиката на държавата и естествено на произтичащите от тази политика военни задачи\", коментира той пред Би Би Си. Той смята, че в армията трябва да се разпространява държавната идеология. Според него този член от руската конституция, който гласи, че никаква идеология не може да се налага като държавна или задължителна, е вреден. Според военния експерт Александър Голц, който по времето на СССР е работил във вестник \"Красная газета\", инициативата на военното министерство показва, че военното ръководство се връща към съветския модел. Той нарича създаването на ГВПУ \"съвсем не безобидна глупост\".", "date": "2018.09.06", "title": "\"Не трябва да се страхуваме от думата \"пропаганда\" - връщане към съветски модел в руската армия"}
{"url": "http://clubz.bg/72799-shte_kupuva_li_ginka_vyrbakova_chez_sydebnoto_delo_e_dogodina", "text": "Делото по обжалването на забраната, която Комисията за защита на конкуренцията (КЗК) наложи на \"Инерком\" на Гинка Върбакова да купи бизнеса на ЧЕЗ в България, е насрочено за... догодина. Това показа справка на Клуб Z в информационната система на Върховния административен съд. Датата е , става ясно от регистъра.  Делото е било образувано на 31 август, а на 4 септември е преценено, че жалбите срещу решението на КЗК за спиране на сделката са допустими и следва процесът да продължи по същество. Оказа се, че не само \"Инерком\" е несъгласна с констатациите на антимонополния орган. На същото мнение е и продавачът на активи на ЧЕЗ-България. Чешката държавна компания ЧЕЗ Груп - собственик на българската, също е депозирала жалба. Новината дойде в средата на август, съобщена от чешки медии, които цитират финансовия директор на ЧЕЗ Груп Мартин Новак.  Наесен чешката компания ще анализира ситуацията на българския енергиен пазар, става ясно още от думите му.  КЗК забрани на \"Инерком\" да придобие българския бизнес на ЧЕЗ Насроченото за май догодина дело и съмненията, че \"Инерком\" на Върбакова не са осигурили финансиране или поне не е ясно откъде ще дойде то, носят риск сделката окончателно да се провали, без значение какво биха решили магистратите. Предварителният договор за сделка между ЧЕЗ и \"Инерком\" бе подписан през февруари за цена от 320 млн. евро. Според информациите отгогава в документа срокът за плащане е 9-месечен от сключването му - тоест срокът изтича преди края на 2018 г. Ако обжалването на решението на КЗК не е договорено като стопиращо сроковете за плащане обстоятелство, има вероятност сделката не само да се разсъхне, но и \"Инерком\" да не си върне платения депозит от 5 млн. евро. Дали това е факт - няма информация. От ЧЕЗ смятат, че \"Инерком\" няма да плати за сделката Темата   позаглъхна в отпускарския сезон, след като от февруари насам присъстваше в новините седмици наред. Предварителният договор между държавната ЧЕЗ и \"Инерком\" бе подписан в края на февруари в Прага. Изборът на непопулярната публично дотогава българска фирма предизвика политически трус. Стигна се дори до оставката на министърката на енергетиката Теменужка Петкова - заради личното й познанство с Върбакова. В крайна сметка обаче оставката не бе приета.   Заради обществената реакция на съмнение около покупко-продажбата имаше анкетна парламентарна комисия. Тя обаче така и не успя да установи кой знае какво, в това число и строго пазената от всимки страни тайна какъв е планът за финансиране на сделката. Гинка Върбакова твърдеше до последно, че зад нея стои голяма международна банка. Три родни банки бяха замесени в сделката от чешки медии - Българската банка за развитие, \"Първа инвестиционна банка\" и \"Уникредит Булбанк\". Държавният трезор отрече да има нещо общо, извън протоколно писмо в отговор на запитване от \"Инерком\", ПИБ потвърди евентуални намерения, а третата банка замълча.  \"Инерком\" поиска ЧЕЗ от КЗК преди три месеца. Резултат няма Историята мина през най-различни сюжети. Премиерът Бойко Борисов лично се намеси, привиквайли още в началото на сагата Върбакова в Министерския съвет. Оттам излезе новина, че държавата може да поиска да участва също в сделката или да купи дялове от \"Инерком\". Впоследствие и тази развръзка се размина, въпреки че от БСП (и части от управляващите \"Обединени патриоти\" - НФСБ - б. р.) продължават да настояват дружеството да бъде купено от държавата с пари на данъкоплатците. Стигна се до промени в Закона за конкуренцията, искане на оставката на председателя на КЕВР, след като комисията отказа да се намеси в казуса и т.н.  Борисов към БСП заради ЧЕЗ: Да национализираме всичко! И Нова тв... \"Инерком\" уведоми КЗК за намерението за сделка в средата на март. В продължение на 3 месеца обаче антимонополният орган отказваше да стартира производството. Това е важно, защото от стартирането му започват да текат срокове за произнасяне. След голямото забавяне - с мотив, че се прави анализ на пазара, КЗК реши да спре сделката. Това й отне месец и решението излезе в края на юли. Последваха обжалванията.  КЗК спря - според експерти отново със спорни аргументи, както в първия случай, и сделката за продажба на медийната група \"Нова броудкастинг груп\" на чешкия бизнесмен Петр Келнер. Това става в същия ден, в който бе порязана и продажбата на ЧЕЗ-България. КЗК. Защото така  От ЧЕЗ смятат, че \"Инерком\" няма да плати за сделката \"Инерком\" поиска ЧЕЗ от КЗК преди три месеца. Резултат няма Борисов към БСП заради ЧЕЗ: Да национализираме всичко! И Нова тв... КЗК. Защото така ", "date": "2018.09.06", "title": "Ще купува ли Гинка Върбакова ЧЕЗ? Съдебното дело е... догодина"}
{"url": "http://clubz.bg/72788-otvratitelnite_ne_mogat_da_minat_bez_otvratenite", "text": "Съществува обаче и друга гледна точка – че политиците у нас съвсем целенасочено се стараят да отвратят хората от себе си. Така на тях са им достатъчни онези избиратели, които по една или друга причина са пряко зависими от тази или онази партия. Ако приемем, че отвращаването на хората от политиката е целенасочена дейност от страна на политиците, то тази дейност се улеснява изключително много от обичайната за българите апатия, що се отнася до обществените проблеми. Политиците обаче вече започват да усещат и негативите от отвращението на хората към тях. Защото то води и до тотално недоверие към институциите, които същите тези политици трябва да управляват, за да изпълняват своите политики. Включително онези от тях, които са в услуга на задкулисните им кукловоди, ако приемем, че имат такива. Недоверието към българските институции от страна на българските граждани е толкова голямо, че у нас не е възможно да се предприеме дори елементарна инициатива. Почти всяка политика, упражнявана от управляващите, но и от опозицията, среща изключително голямо неодобрение. И в много случаи се стига до нейния провал, понякога дори преди да е започнала. Така де, що за държава е тази, която не може да прокара дори изграждането на един лифт? Или пък да реши проблем със зараза по животните, без това да поставя под съмнение самото управление и дори европейската ни интеграция. Коалицията, която е на власт, оправдава съществуването си с т.нар. политическа стабилност. Това у нас обаче е всичко друго, но не и политическа стабилност. Политическа стабилност не означава просто държавата да има правителство. Но и този кабинет да има достатъчно голямо обществено доверие, за да работи. Към момента българското правителство не може да реализира нито една своя политика заради огромното недоверие от страна на гражданите. За по-сериозни реформи въобще не може да става дума. Същото важи и за опозицията. Все още е пресен споменът как завърши последното управление на настоящата опозиция в лицето на БСП и ДПС – с едногодишни протести и предсрочна оставка. И тук стигаме до важния въпрос. Пряко зависимите от големите партии избиратели вероятно са достатъчни, за да им гарантират добро политическо съществуване – било в управлението, било в опозиция. Отвращението, акумулирано от партиите в останалата част от електората, помага да се печелят избори. Но пречи да се реализират политики. Ако искат да бъдат по-успешни, българските политици трябва да привлекат на своя страна и отвратените избиратели. Да спечелят и тяхното доверие – ако не пускат бюлетина за тях, поне да не пречат за осъществяването на политиките. Как би могло да се случи това? Първо, политиците трябва да спрат да монополизират политиката. И да се опитват да забраняват на всеки, който няма своя партия, да се изказва по политически въпроси. Всеки нормален гражданин не само може, но дори е длъжен да участва в политиката. Защото дори да не се интересува пряко от нея, то тя със сигурност се интересува от него. И политическите решения касаят пряко или косвено всички граждани на съответната страна. Напоследък на особен прицел на българските политици са неправителствените организации. Те непрекъснато „пречат“. На пръв поглед аргументът на властта срещу тях е железен – не са се явявали на избори, не могат да говорят от името на хората. От друга страна обаче, ако за политика могат да говорят само онези, които се явяват на избори, то това е първата крачка към един вид партиен авторитаризъм. Да, неправителствените организации не се явяват на избори. Именно заради това обаче те имат далеч по-голямо основание да бъдат морален критерий на партиите и точно това е тяхната роля. Защото печеленето на избори във всички демократични държави винаги е свързано с доза популизъм, даване на неизпълними обещания, понякога дори манипулации. А и правенето на политика не се изчерпва с изборите. Напротив – то започва след тях. И в тази дейност, както стана ясно, могат и трябва да участват всички. Второ, много е важно всеки политик да се вписва в „етикета“, който си е избрал да представлява. Мнозина български политици се опитват да ни убедят, че понятията левица и десница са едва ли не отживелица. Вероятно това е в техен интерес – размити понятия и „мътна вода”, в която да ловят големи риби. Подобно размиване обаче спомага допълнително за загуба на доверие в политиката. Какво се случва в България: дясна по етикет партия раздува държавната администрация, вместо да я оптимизира; лява по етикет партия защитава работодателите вместо работниците. Това е най-сигурният път известният израз „всички са маскари” да се изпълни със съдържание. И още хора да бъдат отвратени от политиката. Трето – всичко трябва да си има граници, включително популизмът. Българските политици, особено онези, които имат претенцията да са представители на традиционни партии, трябва да спрат да се заиграват с евроскептичната карта. Тази карта вероятно е печеливша за твърдите електорати. Но е категорично губеща сред по-голямата част от онези избиратели, които отказват да гласуват и са отвратени от политиката. Всички български политици от всички традиционни партии никога не трябва да създават впечатлението, че поставят под съмнение членството на България в ЕС и НАТО. Напротив, едно от основните им послания би трябвало да бъде, че членството в ЕС е може би най-щастливото събитие за България в цялата ѝ история. Не е лошо да се изтъква, че това е най-щастливото събитие и за всички европейски държави в цялата европейска история. И дори англичаните го разбраха, нищо че не искат да си го признаят... Видно е от всички социологически проучвания, че независимо от цялата хибридна пропаганда мнозинството от българите подкрепят евроатлантическата принадлежност на страната ни. А по-голямата част от тях са същите онези избиратели, които са отвратени от политиката. Особено неприятно впечатление прави поведението на нашите политици по определени казуси, като например санкциите срещу Русия. У нас почти всички политици говорят, че трябва да се намери начин тези санкции да паднат, опитвайки се да се възползват от русофилската струна в българската душа. Когато дойде време за гласуване в Брюксел обаче, всички единодушно подкрепят санкциите. Това лицемерие също води до загуба на доверие както у привържениците, така и у противниците на въпросните санкции. Основният капитал на политиците би трябвало да е доверието на обществото в тях. Нашите политици обаче са най-обикновени балкански тарикати – опитват се с възможно най-малко капитал да реализират възможно най-големи печалби. Клишето, че моралът няма нищо общо с политиката, е погрешно и непрактично. Напротив – успешното правене на политика предполага поддържане на един поне санитарен минимум на морал у онези, които я упражняват. Част от избирателите могат да бъдат купени – било с пари, било с икономическа принуда. Мнозинството обаче могат да бъдат привлечени само с идеи, кауза и морал.", "date": "2018.09.06", "title": "Отвратителните не могат да минат без отвратените"}
{"url": "http://clubz.bg/72810-stanishev_nelepo_e_veber_da_se_systezava_pod_lozunga_promqna", "text": "Нелепо е Манфред Вебер да се кандидатира за председател на Еврокомисията под лозунга \"Промяна\". Така смята лидерът на Партията на европейските социалисти (ПЕС) Сергей Станишев. Коментарът му бе направен специално за Клуб Z. Германец се кандидатира за шеф на Еврокомисията Германският консерватор и депутат от Европейската народна партия (ЕНП) обяви вчера решението си да се бори за най-високия пост в ЕС на изборите за Европарламент през май 2019 г. Той изтъква, че ПЕС е готова да се бори за прогресивна промяна, която може да върне доверието на хората в ЕС. Членовете на социалистическото политическо семейство вече са ангажирани с процеса за намиране на общ кандидат. Официалните номинации започват на 1 октомври. Манфред Вебер - защитник на българското членство в Шенген и противник на \"Северен поток 2\" Враг на Валери Симеонов призова Вебер да накаже Унгария Ахим Пост обаче се изказва положително за баварския Християнсоциален съюз (ХСС) – дясната консервативна партия от Германия, чийто член е Вебер и която първа го номинира  за бъдещ шеф на ЕК: Българският евродепутат от ЕНП Андрей Ковачев приветства кандидатурата на Манфред Вебер за преседател на Еврокомисията. Манфред Вебер - защитник на българското членство в Шенген и противник на \"Северен поток 2\" Враг на Валери Симеонов призова Вебер да накаже Унгария", "date": "2018.09.06", "title": "Станишев: Нелепо е Вебер да се състезава под лозунга \"Промяна\""}
{"url": "http://clubz.bg/72755-shpigel_novata_gvardiq_na_putin", "text": "Москва в схватка с Google - обвинява в намеса в изборите Според автора в руската столица царяло пълно неведение кой би могъл да смени Путин, в провинцията обаче имало цяло поколение от потенциални приемници на властта в Кремъл. Това били млади хора, наричани в медиите “млади технократи”. Той цитира политолога Андрей Колядин: “До каква степен Кремъл отдава значение на мениджмънта вместо на политиката, свидетелства новата учебна програма за подготовка на високопоставени чиновници как да изпълняват длъжността си”, пише Еш. Той цитира и мнението на Колядин. Новата програма за обучение на висши кадри била безусловна по-добра от нищо. Според политолога обаче две трети от политиката била обществена, а не лична. За съжаление Кремъл бил на обратното мнение. \"Той обича децата.\" \"Той обича хората, толкова е човечен\". Ново седмично предаване по \"Россия-1\" за Путин “Предишните губернатори може и да са били корумпирани или старомодни, но те се ползваха с доверието на гражданите. Това липсва по отношение на младите технократи”, пише Кристиан Еш и отново цитира Колядин: “На общи избори някой си Андрей Никитин никога не би сразил предшественика си на поста.” Според Еш години наред длъжностите в Русия се раздавали по един единствен критерий – лоялност. Партньори на Путин по джудо, другари от времето на КГБ, съседи по вили се оказали на високи постове и то не заради убеденост на президента в техните способности, а заради надеждността им. Разузнаването, прокуратурата и полицията играели нова роля. Те компенсирали онова, което липсвало на младите технократи относно политически авторитет, същевременно превръщали регионалните елити в сговорчиви хора. Според автора Путин залага не на един единствен наследник, а на цяло поколение чиновници, издигнали се по негово време и непознаващи друга система. Руски медии няма да отразяват Думата заради похожденията на Слуцки “Те могат да се прояват като губернатори, а впоследствие да поемат отговорност в столицата. Започна смяната на поколения, а с нея и следпутиновата ера. Обществеността просто още не го е забелязала”, заключава публикацията в \"Шпигел\". * \"Той обича децата.\" \"Той обича хората, толкова е човечен\". Ново седмично предаване по \"Россия-1\" за Путин Руски медии няма да отразяват Думата заради похожденията на Слуцки", "date": "2018.09.06", "title": "\"Шпигел\": Новата гвардия на Путин"}
{"url": "http://clubz.bg/72811-pametnik_na_gandi_i_dobra_volq_sled_vizitata_na_prezidenta_na_indiq", "text": "Паметник на Махатма Ганди в Южния парк и изразена добра воля за бъдещо сътрудничество. Това са резултатите от визитата в България на президента на Индия Рам Нат Ковинд, който се срещна и с премиера Бойко Борисов, и с президента Румен Радев. Поздравил е премиера и за 133-ата годишнина от Съединението на България. По-късно с президента Радев откриха в Южния парк в столицата паметник на водача на индийското движение за независимост Махатма Ганди. В днешния празничен ден, в който отбелязваме 133-ата годишнина от съединението на България за мен е чест да присъствам на още един празник - откриване на паметник на Махатма Ганди, каза президентът. Индийският държавен глава Рам Нат Ковинд благодари на всички, допринесли за откриването на паметника на Ганди в София. Той заяви, че това е изключително вълнуващ момент за него, защото има възможност да отдаде почит на бащата на индийската нация и апостол на мира и ненасилието. По думите му животът и моралните устои на Махатма Ганди са послужили за вдъхновение на мнозина като Нелсън Мандела и Мартин Лутър Кинг.", "date": "2018.09.06", "title": "Паметник на Ганди и добра воля - след визитата на президента на Индия"}
{"url": "http://clubz.bg/72813-stoltenberg_v_makedoniq_v_nato_ste_sled_da_na_referenduma", "text": "Надявам се, че следващия път ще дойда в страна-членка на НАТО, заяви днес в Скопие генералният секретар на Алианса Йенс Столтенберг, който е за втори път тази година на посещение в Македония. Сидеров ще пренаписва договора с Македония, \"ще си помисли\" за подкрепа за ЕС На 30 септември в Македония е насрочен референдум, чийто въпрос гласи: \"Подкрепяте ли членство в ЕС и НАТО с приемане на Договора между Република Македония и Република Гърция?\" Постигане на споразумение за името, под което бившата югославска република Македония ще се нарича - Република Северна Македония, бе едно от условията за членство в НАТО и присъединяване към ЕС.   Столтенберг подчерта, че е \"илюзия\" да се смята, че Македония може да отхвърли споразумението за името, сключено с Гърция, и да стане член на Алианса. Той подчерта, че страната е изправена пред „историческа“ възможност да стане член на НАТО и на ЕС, но и че единственият начин това да стане е чрез споразумението с Атина. Той също така припомни, че през 2008 г. Македония не е получила поканата за членство и заяви, че оттогава са прекарани 10 години в изчакване. \"Сега, когато 29 членове на Алианса ви поканиха да станете член, не пропускайте шанса\", допълни генералният секретар. В парламента днес Столтенберг беше посрещнат от министър-председателя Зоран Заев с думите: \"Сега по-добре познавате Скопие\". Столтенберг вече проведе срещи с председателя на парламента Талат Джафери, с лидера на ВМРО-ДПМНЕ Християн Мицковски и с президента на страната Георги Иванов. Очаква се утре, 7 септември, генералният секретар да замине за Гърция, където ще проведе работна вечеря с премиера. \"Вярвам, че истинското място на Македония е в Европейския съюз и НАТО. Ще продължа да подкрепям нашите стратегически цели. Но, ЕС и НАТО в никакъв случай не трябва да бъдат оправдание за приемането на един лош договор\", посочи македонският президент. Кой и защо иска да скара България и Македония След среща днес с външния министър на Македония Никола Димитров, първият дипломат на Люксембург Жан Аселборн изтъкна, че ако гражданите са решени за бъдещето, трябва силно да подкрепят референдума. \"Това не се отнася само за името, мисля, че става на въпрос и за идентичността на държавата и народа. Ако бях гражданин на Македония, бих казал \"да\" на договора\", каза Аселборн. Димитров, от своя страна, изрази благодарност за подкрепата на Люксембург за започване на преговорите за членство в Европейския съюз. Кой и защо иска да скара България и Македония", "date": "2018.09.06", "title": "Столтенберг в Македония: В НАТО сте - след \"да\" на референдума"}
{"url": "http://clubz.bg/72807-uvolniha_policaq_kojto_ne_e_sankcioniral_bashtata_na_prezidenta", "text": "Полицаят Митко Станков от Харманли, който не е санкционирал бащата на президента Румен Радев при пътен инцидент, беше уволнен, предаде БНР. МВР проверява катастрофа с участието на бащата на Румен Радев При произшествие на 17 август автомобилът, управляван от 81-годишния Георги Радев, е ударил електрическа триколка на Стефан Тодоров. Информация за катастрофата се появи седмица по-късно, след като в сайт бе публикуван видеоклип от инцидента. Освен от МВР, мълчаха и от президентството. Проверка на МВР установи, че полицаят Митко Станков е съставил протокол и акт на пострадалия, който в случая не е бил виновен. Бащата на президента - Георги Радев, не е бил санкциониран след намесата на местния лидер на БСП Михаил Лисков. Наказани заради случая са и още четирима колеги на уволнения полицай. Преди няколко дни премиерът Бойко Борисов коментира така случката, след като гледал действията на полицаите от камерите на видеонаблюдението: Практиката в МВР показва, че при случаи на по-големи нарушения провинилите се началници ги преназначават на други постове в системата на Министерството на вътрешните работи. През 2016-а например подалите оставки Антонио Ангелов, шеф на \"Гранична полиция\", и старши комисар Йотко Андреев бяха настанени на други места.  Андреев, ръководил обществена поръчка за превоз на емигранти, дадена на арестуван за трафик, оглави отдел в дирекция \"Миграция\" на МВР.", "date": "2018.09.06", "title": "Уволниха полицая, който не е санкционирал бащата на президента"}
{"url": "http://clubz.bg/72793-manfred_veber_zashtitnik_na_bylgarskoto_chlenstvo_v_shengen_i_protivnik_na_severen_potok_2", "text": "След сряда Манфред Вебер е най-често споменаваното име за бъдещ председател на Еврокомисията. Германският консерватор обяви на 5 септември официално кандидатурата си за поста. Той се надява да го заеме след изборите за Европейски парламент през май 2019 г. И подчерта, че иска Европа да остане единна, като обеща да прави всичко възможно за постигането на консенсус при наличието на противоречия. Според него Старият континент не трябва да се дели на Изток и Запад, на богати и бедни, на големи и малки страни. Германец се кандидатира за шеф на Еврокомисията От една страна, Вебер не би трябвало да има трудности и лесно да оглави Еврокомисията. Първо, той . Той е от баварския Християнсоциален съюз (ХСС), който е посестрима партия на Християндемократическия съюз (ХДС) на Меркел – най-голямата парламентарна сила в Германия - двете се явяват на избори в тандем. На второ място,  . Същевременно Германия има най-много на брой депутати в същата група. Всичко това дава доста солидно предимство на германския политик. А и според проучванията ЕНП ще остане първа сила и след изборите, макар че ще има доста по-малко места от сегашните 219. Тя и сега няма абсолютно мнозинство. Засега никой друг не е обявил кандидатурата си от ЕНП. Евентуални конкуренти в партийните редици на Вебер могат да бъдат французинът Мишел Барние, който води преговорите на ЕС за излизането на Великобритания, и бившият финландски премиер Александер Стуб. Меркел иска германец за шеф на Еврокомисията Но дори Манфред Вебер да бъде избран за водещ кандидат на ЕНП за председател на ЕК, това не означава автоматично, че той ще заеме поста, отбелязва в. \"Файненшъл таймс\". И допълва, че водещи европейски дипломати са скептично настроени по въпроса. Евентуално избиране на Вебер начело на ЕК   от правителствата в страните-членки на ЕС. Същевременно  , т. е. \"водещ кандидат\". След изборите водещ става кандидатът на партията, която спечели най-много гласове на евровота. Но той се издига от партията още преди изборите, за да знаят гражданите на ЕС предварително кой ще бъде човекът, който ще държи в ръцете си съдбините на Съюза. Целта на процеса Spitzenkandidat е да създаде връзка между изборите и ръководството на ЕК. Френският президент Еманюел Макрон обаче е против такава връзка. Известни резерви по темата има дори Ангела Меркел. През 2014 г. противници на процеса не успяха да предотвратят избирането на Жан-Клод Юнкер за шеф на ЕК, който бе водещият кандидат на ЕНП след приключването на вота за Европарламента. А и главните политически сили в него отказват да одобрят номинирането на когото и да било, който не се явява Spitzenkandidat. Някои анализатори дори предричат, че в крайна сметка Меркел може да избере друг човек за председател на ЕК. Манфред Вебер е роден през 1972 г. Евродепутат е от 2004 г. А от 2014 г. Оглавява групата на ЕНП в Европарламента, като наследи на поста влиятелния французин Жозеф Дол. Германският политик е слабо познат извън Брюксел. Изгражда си образ на „строител на мостове“, който иска да направи европейските избори повече да приличат на национални или местни. Шеф на ЕНП хвали България за границите, Борисов му припомни, че някога е бил критик Вебер е твърд по определени въпроси и се надява позицията му да намери отзвук в целия ЕС. Той  . Проучване в ЕНП установи, че това се подкрепя от 90 на сто от гласоподавателите в страните членки. В действителност преговорите отдавна са в застой, но Брюксел не иска официалното им спиране поради опасения от сериозно влошаване на отношенията с Анкара. Един от приоритетите на ЕС, според Манфред Вебер, трябва да бъде  . В това отношение ХСС - партията на Вебер, има различия със своя \"баща\" - ХДС на Меркел. Но по този въпрос Вебер похвали България. Само преди две седмици - на 23 август, той посети заедно с премиера ни Бойко Борисов граничното с Турция черноморско село Резово. И след визитата обяви, че десницата в Европа и Европейския парламент смята, че България трябва незабавно да се присъедини към Шенген, защото изпълнява всички критерии за това. Германецът изтъкна, че страната ни дава \"истинско доказателство, че може да има ефективен граничен контрол и да се спре миграционният натиск\". По друг чувствителен за България въпрос – диверсификацията на газовите доставки, Манфред Вебер е . През 2016 г. той изпрати писмо до германския министър на икономиката Зигмар Габриел и до еврокомисаря по енергетиката Мигеал Ариас Канете. В посланието си германският евродепутат изтъкна, че този тръбопровод ще подкопае стремежите на ЕС в  сферите на външната политика и сигурността, като увеличи зависимостта му от руския монополист \"Газпром\". Вебер призова Еврокомисията вместо да внася още \"синьо гориво\" от Русия да увеличи усилията си за внос на повече газ от Каспийско море през Турция и дори евентуално от Иран и Ирак. Лидерът на парламентарната група на ЕНП се ангажира сериозно и със здравеопазването. Той   и смята, че начинанието ще успее само ако страните членки координират усилията си. Меркел иска германец за шеф на Еврокомисията Шеф на ЕНП хвали България за границите, Борисов му припомни, че някога е бил критик", "date": "2018.09.06", "title": "Манфред Вебер - защитник на българското членство в Шенген и противник на \"Северен поток 2\""}
{"url": "http://clubz.bg/72805-evropa_iniciira_kraj_na_kletkite%E2%80%9C_za_kokoshki_nosachki_i_zajci", "text": "Колегиумът на еврокомисарите реши да регистрира европейската гражданска инициатива \"Край на клетките\", съобщиха от пресцентъра на ЕК в Брюксел. Целта е да бъде сложен край на \"нечовешкото отношение към селскостопанските животни\", отглеждани в клетки. Организаторите призовават ЕК да предложи законодателство за забрана на използването на следните съоръжения: В документа е уточнено, че забраната трябва да се наложи, ако тези съоръжения вече не са забранени. Решението за регистриране на инициативата се отнася само до правната допустимост на предложението. На този етап Еврокомисията все още не е анализирала неговото съдържание. Регистрацията на \"Край на клетките\" ще се осъществи на 11 септември. Тогава започва да тече едногодишен срок, в който организаторите могат да събират подписи в подкрепа на инициативата. Ако в рамките на една година тя получи 1 милион заявления за подкрепа от поддръжници от най-малко 7 различни държави от ЕС, Комисията ще трябва да реагира в срок от три месеца. Тя има правото както да предприеме, така и да не предприеме действия във връзка с искането.", "date": "2018.09.06", "title": "Европа инициира \"Край на клетките“ за кокошки носачки и зайци"}
{"url": "http://clubz.bg/72814-jena_v_tejko_systoqnie_sled_srutvane_na_terasa_v_silistra", "text": "70-годишна жена e в тежко състояние - с опасност за живота, след като парапетът на терасата й се срути от четвъртия етаж, съобщи БНТ. Близки коментират, че или е забравила, или не е знаела, че не трябва да се подпира на парапета на балкона, тъй като не е бил укрепен. Нарушена била целостта на връзката между него и съседната тераса. Блокът е на близо 40 години. Преди няколко месеца други две тераси на същия блок са се срутили, за щастие без да има пострадали. Преди година за рушащи се стари тераси на жилищен блок в Стара Загора предупредиха живеещи в сградата. Те алармираха, че от терасите им падат вертикални плочки на булеварда и като по чудо няма жертви. В рушащия се блок голяма част от терасите са паднали, външното им покритие го няма, а единственото, което е останало, е арматурната мрежа. ", "date": "2018.09.06", "title": "Жена в тежко състояние след срутване на тераса в Силистра"}
{"url": "http://clubz.bg/72818-minyu_stajkov_sinyt_mu_i_oshte_shestima_s_obvineniq_za_opg", "text": "Специализираната прокуратура повдигна обвинения на собственика на \"Винпром Карнобат\" Миню Стайков, сина му Стайко и още шестима, сред които и Иван Димитров, син на кмета на Карнобат, за участие в организирана престъпна група, създадена с цел продажба на акцизни стоки без бандерол, извършване на данъчни престъпления и пране на пари. Всички те ще останат в ареста за 72 часа. Синът на Миню Стайков се издирва. Карнобатският кмет отрича връзка на сина му с Миню Стайков В прессъобщението на прокуратурата те са посочени само с инициали.  На един от групата е подвигнато обвинение за избягване плащането на ДДС и възстановяване на данъчен кредит в размер на общо 1 016 139 лева, а на други трима - за държане на акцизни стоки без бандерол в големи размери. От обвинението обещават повече информация на утрешния брифинг. Прокуратурата ще настоява осмината да останат за постоянно в ареста. Миню Стайков и синът на кмета на Карнобат сред арестуваните В брифинга ще участват изпълняващият длъжността ръководител на Специализираната прокуратура Даниела Начева, наблюдаващият разследването прокурор Ангел Кънев, главният Секретар на МВР главен комисар Младен Маринов, заместник-председателят на ДАНС Николай Ненков. По bTV и Нова телевизия тази сутрин кметът на Карнобат Георги Димитров твърдеше, че синът му дори не познава Миню Стайков. Помещението, в което са се произвеждали нелегално цигарите, е било на кметския син. \"Аз повечето факти ги чух от вас. Да, знам, че е отдадено под наем помещението преди 2 или 3 години. Фактът, че синът ми е собственик на помещението според вашите коментари излиза, че е равно на престъпник. Сградата е отдадена на фирма от Стара Загора, има договор. Вярно е, че в договора има една клауза - да бъде осигурено несмущаваното им производство, но какво е било производството разбрахме през юли 2017 г.\", заяви кметът. Преди 10 ноември - електротехник, днес с империя за алкохол По обясненията му синът му бил информиран, че тази фирма е трябвало да върши складова и производствена дейност. \"Аз съм сигурен, че той не се познава лично със Стайков, аз се познавам със Стайков\", каза още той. \"От тези 25-26 хиляди декара лозя, които г-н Стайков има, поне 7-8 хиляди са общински - коректен е като данъкоплатец. За всеки празник на града една значителна част от разходите се поемат от фирмите на г-н Стайков\", заяви кметът на Карнобат. Миню Стайков и синът на кмета на Карнобат сред арестуваните Преди 10 ноември - електротехник, днес с империя за алкохол", "date": "2018.09.06", "title": "Миню Стайков, синът му и още шестима с обвинения за ОПГ"}
{"url": "http://clubz.bg/72800-komisar_vini_polsha_i_rumyniq_che_iskat_da_razrushat_es", "text": "Европейският проект е в смъртна опасност от опоненти вътре и извън ЕС. Това е заявил в Брюксел еврокомисарят по бюджета и човешките ресурси Гюнтер Йотингер, съобщи \"Политико\". Той говорил на мероприятие, организирано от германската Федерална асоциация на нерегулираните със закон социални служби. Тони Блеър: Има опасност и други държави да напуснат ЕС Според Йотингер бързото одобряване на следващия дългосрочен бюджет на ЕС от европейските лидери и Европарламента ще покаже, че Европа продължава да бъде в състояние да действа пред такива предизвикателства. Йотингер допълнил, че ЕС е заплашен ит автократи, използващи търговските войни и агресията, като споменал президентте Владимир Путин на Русия, Реджеп Ердоган на Турция, както и \"умните китайци\". Еврокомисарят смята, че и правителството на родната му Германия не показва достатъчно ентусиазъм по отношение на ЕС, най-вече когато става дума за бюджета. Според него финансовият министър социалдемократ Олаф Шолц е \"по-стриктен ковчежник в това отношение\" дори от консервативния си предшественик Волфганг Шойбле. Вчера пък Йотингер заявил, че председателите на Европейската комисия трябва да могат да избират собствен генерален секретар. Аферата “Зелмайр“ разклати стола на Юнкер Той изказал мнението си на конференцията Digital Life Design Europe (DLD Europe) в Брюксел, пише \"Политико\". Омбудсманът на ЕС уличи Еврокомисията в лошо управление На конференцията Йотингер бил попитан дали ЕК би могла да направи нещо друго, освен да избере бързо Зелмайр. Той отговорил, че председателят на ЕК би трябвало да може да избере някого, когото смята за надежден и способен да организира вътрешните процеси в европейското правителство. И допълнил, че дори членовете на Европейския съвет се чудели защо председателят няма правото да избира генерален секретар. Според сегашните правила човекът на този пост трябва да бъде одобрен с гласуване от еврокомисарите. Разследването на омбудсмана бе преизвикано от недоволството от бързото издигане на Мартин Зелмайр - от шеф на кабинета на председателя на ЕК Жан-Клод Юнкер до генерален секретар на изпълнителния орган на Евросъюза. Йотингер: Който не спре \"Южен поток\", да очаква последици Гюнтер Йотингер казал също така, че Зелмайр е човек, по отношение на когото \"никой не е неутрален\". Но изтъкнал убеждението си, че Зелмайр е компетентен и може да изпълнява задълженията на генерален секретар. Същото мнение изрази в заключенията си за лошо управление и омбудсманът О’Райли. Аферата “Зелмайр“ разклати стола на Юнкер Омбудсманът на ЕС уличи Еврокомисията в лошо управление Йотингер: Който не спре \"Южен поток\", да очаква последици", "date": "2018.09.06", "title": "Комисар вини Полша и Румъния, че искат да разрушат ЕС"}
{"url": "http://clubz.bg/72784-norvegiq_stroi_naj_visokata_dyrvena_sgrada_v_sveta", "text": "Норвегия е на път да построи най-високата дървена сграда в света, информира Франс прес. Дървото е чудесен материал заради слабия климатичен отпечатък и (...) пожароустойчивостта си. Кулата Мйос (Mjos) е разположена близо до езеро, чието име носи, на стотина километра от Осло, има 18 етажа и тази седмица подемен кран постави последната й греда. Когато бъде завършена, ще е висока 85.4 метра. Изборът на дървен материал позволява да се намалят емисиите от въглероден двуокис в сравнение с бетонна сграда, твърдят инициаторите на проекта. За да разсеят евентуалните страхове, авторите на проекта уверяват, че сградата е конструирана така, че да устои на пожар: както пъновете не могат да се запалят без подпалка, така и огънят ще овъгли повърхностно дебелите греди, но няма да ги разпали, твърдят създателите на проекта. Откриването на кулата е предвидено за март 2019 година и тогава тя ще засенчи Треет (Treet) (\"дърво\" на норвежки), сграда, която се намира в западния норвежки град Берген и е висока 49 метра. Засега тя държи рекорда. Новата сграда е трябвало първоначално да се издига на 81 метра височина, но накрая е получила няколко допълнителни метра с инсталирането на пергола на върха. В кулата има апартаменти, вътрешен басейн, хотел, офиси, ресторант и общи пространства.  Между другото, добавянето на няколко метра височина ще позволи на норвежката кула да надмине друга сграда, която в момента се строи ХоХо (HоHо) във Виена, която ще е висока 84 метра. За разлика от норвежката сграда, която е изцяло от дърво, австрийската има хибридна структура, като смесва дърво (76 процента) и други материали. Според организацията с нестопанска цел Съвет за високите сгради и градско местоположение, която е специализирана в устойчивия градски дизайн има и други, още по-амбициозни проекти, които са в напреднал етап. Сред тях са кулата Боабаб в Париж (120 метра) и Абебе корт тауър (Abebe Court Tower) в Лагос (87 метра).", "date": "2018.09.06", "title": "Норвегия строи най-високата дървена сграда в света"}
{"url": "http://clubz.bg/72808-indiq_legalizira_gej_seksa_za_vtori_pyt", "text": "Върховният съд на Индия отмени забраната за сексуални отношения между хомосексуални, съобщи Би Би Си. Петима съдии отмениха решение от 2013 г., което потвърждаваше закон от колониалната ера. Според него сексът между гейове е \"неестествено нарушение\". Той бе отменен още през 2009 г. от Висшият съд в Делхи, но Върховният съд първоначално искаше да прехвърли топката на законодателите. Наистина ли хомосексуалните са 10%? Решението обявява и дискриминацията на базата на сексуална ориентация като фундаментално нарушение на човешките права. Стотици индийци празнуваха пред сградата на най-висшия съд в 1.3-милиардната страна. Няма официални данни колко са хомосексуалните в Индия, но дори само регистриралите се официално пред местното здравно министерство са 2.5 милиона души. Индия е сред страните с висок процент хомофоби, но и примери за известни личности, разкрили публично сексуалната си ориентация - като принц Манвендра Синг Гохил, който призна, че е гей през 2005 г. Първоначално семейството му го изхвърли, но след това го прие обратно. ", "date": "2018.09.06", "title": "Индия легализира гей секса - за втори път"}
{"url": "http://clubz.bg/72798-edin_zaginal_i_48_raneni_sled_67_po_rihter_v_hokajdo", "text": "Един човек е починал, а 48 души са ранени в резултат на силното земетресение, разтърсило Япония, предаде ТАСС. \n\tТрусът с магнитуд 6,7 стана в 3,12 ч. местно време днес. Епицентърът бе в окръг Ибури, на дълбочина 37 километра на остров Хокайдо. \n\tТрусът е предизвикал разрушения в населени места на острова. Към канцеларията на премиера Шиндзо Абе е създаден кризисен щаб. 25 000 военни от силите за самоотбрана са пратени за ликвидиране на последиците от труса. \n\t20 души се водят за изчезнали в град Ацума, допълва ДПА. Там трусът е предизвикал свлачище, което е погребало къщи и пътища. \n\tЗеметресението предизвика и спиране на тока из целия остров Хокайдо. Близо 3 милиона домакинства останаха на тъмно. Избухнаха и няколко пожара. \n\tСпирането на тока стана причина и атомната централа Томари да изгуби външното си захранване и да се наложи трите реактора да бъдат охлаждани с помощта на система за аварийно захранване. Централата не работи от 2011 г., от аварията в централата Фукушима.  \n\tЗаради труса бяха отменени над 200 полета и бяха спрени влакове. \n\tСлед първия трус имаше серия от вторични трусове и още едно силно земетресение. \n\tТрусът порази Япония в момент, в който се възстановява от преминаването на урагана Джеби, отнел живота на 11 души.", "date": "2018.09.06", "title": "Един загинал и 48 ранени след 6.7 по Рихтер в Хокайдо"}
{"url": "http://clubz.bg/72802-bylgari_ot_vsi_strani_syedinqvajte_se", "text": "Концерти, венци, цветя, водосвети, възстановки с пушкала. Тържествена церемония. Слово на президента в късните часове. Къде? В Пловдив, разбира се, където преди 133 години е бил осъществен един национален идеал. Да се събере разпокъсана българска територия в едно - Северна и Южна България, Македония и Одринско. Съединението бе дело дръзко, съдбоносно Великите сили, в това число и Руската империя, пратила армията си по тези земи преди някакви си седем години, са против. Но някогашните поборници и опълченци не се дават. И Захари Стоянов, участник в Априлското въстание и негов летописец, създава в Пловдив през 1885 г. Български таен революционен централен комитет (БТРЦК). И този комитет си поставя цел - \"окончателното освобождение на българския народ чрез революция морална и с оръжие\". Което значи присъединяване на Източна Румелия, останала при Османска Турция, и oсвобождението на Македония. И понеже не срещат голяма подкрепа, ограничават целта до Съединението на Северна и Южна България, \"под скиптъра на княз Александър\". Тия смели хора обаче успяват да присъединят към каузата си българското офицерство. Така на 6 септември българска войска начело с майор Данаил Николаев, син на български бежанци в Украйна, и четата на Чардафон Велики влизат в Пловдив, обкръжават конака и арестуват Гаврил Кръстевич. Румелийското правителство е свалено, Съединението провъзгласено. И се отваря пътя за българската независимост (случва се на 22 септември 1908 г.) - защото Княжество България е все още васално на Османската империя. Съединението прави хората, хората правят силата Съединението прави хората, хората правят силата", "date": "2018.09.06", "title": "Българи от вси страни, съединявайте се"}
{"url": "http://clubz.bg/72797-novata_zvezda_na_mercedes", "text": "Колата е заредена докрай - с електричество, а също така и с много очаквания. Моделът EQC на „Мерцедес-Бенц“ не е просто някакъв електромобил. От него зависи доколко успешно „Даймлер“ ще навлезе в ерата на електромобилността. Шефът на „Даймлер“ Дитер Цече представи официално в Стокхолм колата, която се очаква да бъде пусната на пазара през 2019 година - най-напред в Европа, а след това и в Китай и САЩ. Автомобилният концерн от Щутгарт има много амбициозни планове - през следващите няколко години под марката EQ ще се появи цяла нова серия автомобили - от компактния клас до сегмента на луксозните автомобили. Милиардите, които „Даймлер“ инвестира в новото начинание, обаче са залог в една твърде рискована игра. Защото кой може да гарантира, че електромобилите - особено пък във високия клас – наистина ще се търсят на пазара. Този въпрос вълнува не по-малко Ауди и БМВ, които искат съвсем скоро да последват примера на своя конкурент. Де факто те са принудени да сторят това, ако действително искат да изместят водещия играч в света на електромобилите - американския производител „Тесла“. Автомобилният експерт Щефан Братцел, който ръководи Центъра за автомобилен мениджмънт в Бергиш Гладбах, твърди, че все още не е прекалено късно за такава атака. И все пак трябва да се каже, че германските производители проспаха темата за електромобилността, особено по отношение на високия клас автомобили. А това навреди на техния имидж. Дълго време Германия беше първата сила в автомобилостроенето, но при електромобилите тя допусна да бъде изпреварена от други страни. А и по продажби на електромобили, Германия не е сред водещите страни. През първите 6 месеца на 2018 година в Германия са били регистрирани 17.200 електрически и 16.700 хибридни автомобила. Вярно е, че е постигнат ръст от 51 процента спрямо същия период на миналата година, но с пазарен дял от едва 1,8 процента Германия остава далеч зад водещите сили в сферата на електромобилността като Китай или Норвегия, която е европейският лидер. Големият пробив при електромобилите, който да се усети и в продажбите, ще настъпи обаче след 2020 година, когато всички водещи производители ще са предложили свои електрически модели, и когато мрежата от станции за зареждане бъде достатъчно разширена. Автомобилните концерни ще са принудени да разширяват палитрата си от електромобили и поради въвеждането на все по-строги норми за отработените газове на бензиновите модели, смята Братцел. Като първи представител на новото семейство електромобили „Даймлер“ пуска в надпреварата един средно голям SUV. Автомобилите от този клас междувременно се наложиха на пазара в много страни по света. В същото време Фус не вярва, че германските производители ще успеят да постигнат голям пробив в електромобилността, включително и поради бавното изграждане на инфраструктура за зареждане на автомобилите. Новият електромобил на „Даймлер“ напомня на добре познатия Мерцедес-GLC, но приликата е само външна. Концернът от Щутгарт обяви, че 80 процента от новия електрически SUV са изцяло нови разработки. Моделът EQC ще се произвежда в Бремен, а по-късно и в Пекин. А в случай, че пазарният бум на електромобилите с марка „Мерцедес“ се забави, на същите поточни линии просто ще продължат да се произвеждат коли с двигатели вътрешно горене.", "date": "2018.09.06", "title": "Новата звезда на \"Мерцедес\""}
{"url": "http://clubz.bg/72795-nyu_jork_tajms_vytreshen_chovek_se_bori_s_trymp_v_beliq_dom", "text": "Вестник \"Ню Йорк таймс\" публикува анонимна статия на висш представител на администрацията на Доналд Тръмп, в която се обяснява как нейният автор се опитва заедно с други хора да се бори отвътре срещу най-лошите наклонности на президента, предадоха световните агенции. \n\tТръмп веднага определи текста като   и го нарече  , а поведението на изданието определи като \"м . \n\tПубликуването на статията идва в момент, в който издания пуснаха откъси от книга на разследващия журналист Боб Удуърд, посветена на Тръмп и на случващото се в Белия дом. В нея Тръмп е обрисуван като холерик и параноик, когото неговите сътрудници се опитвали да узаптят и дори да заобиколят, за да избегнат негови опасни отклонения. Тръмп искал да убие Асад Сега авторът на текста в \"Ню Йорк таймс\", озаглавен  , подчертава ясно, че не става дума за негова подкрепа на действията на американската левица, а за защита на страната от поведението на нейния 45-и президент. И се допълва: Анонимният автор е категоричен: В публикацията се отчита, че администрацията е постигнала известен напредък по въпроси като фискалната реформа, укрепване на армията и други, но авторът смята, че тези постижения са били постигнати   на Доналд Тръмп, чийто управленчески стил е определен като  . \n\tВ. \"Ню Йорк таймс\" обясни, че е взел решението да публикува анонимна статия по искане на нейния автор. Изданието знае неговата самоличност. Говорителката на Белия дом Сара Сандърс каза, че е разочарована, но не изненадана от решението на вестника да публикува тази статия. Тя я определи като \"необмислена и егоистична\". Агенциите припомнят, че е рядко явление да се публикува аналитична статия от анонимен автор. Запитан за публикацията, по време на събитие в Белия дом, Тръмп я нарече маловажна и позорна. По адрес на вестника, който я е публикувал, той каза: Тръмп се зарече, че никой няма да го победи на следващите избори през 2020 г., защото хората ще гласуват за него заради онова, което той е направил. Той каза, че икономическите постижения в САЩ са доказателство за способностите му като лидер. Президентът на САЩ Доналд Тръмп увери вчера, че никога не е говорил с шефа на Пентагона Джеймс Матис за евентуално убийство на президента на Сирия Башар Асад, предадоха световните агенции. В книгата си \"Страх: Тръмп в Белия дом\" журналистът разказва епизод, който се е случил след атаката с химическо оръжие в Сирия през април 2017 г., приписана на режима на Башар Асад. Според журналиста Тръмп позвънил на Матис и му казал много ясно, че би искал сирийският президент да бъде убит. След като затворил телефона, Матис се обърнал към съветник и казал: Шефът на Пентагона не отрече експлицитно този епизод, но каза, че никога не е произнасял пропити с презрение думи, които са му приписани в книгата от журналиста. По повод приписваните на Матис думи, Тръмп бе запитан днес дали министърът ще остане на поста си. Той каза, че Матис ще остане министър на отбраната, предаде Ройтерс. Удуърд стана известен с това, че заедно с Карл Бърнстейн разкри скандала Уотъргейт, припомня Франс прес. Тръмп предупреди Сирия, Русия и Иран да не атакуват Идлиб Същевременно днес Тръмп каза, че САЩ ще се разгневят много, ако сирийското правителство атакува и избие цивилни в контролираната от бунтовниците провинция Идлиб в Сирия, предадоха световните агенции. \n\tТръмп обяви, че светът и САЩ следят много отблизо развитието на ситуацията в Сирия. Във вторник Белият дом предупреди, че САЩ и техните съюзници ще реагират бързо и адекватно, ако сирийският режим отново прибегне до химически оръжия, по-специално в Идлиб, припомня Франс прес. \n\tВ бастиона на бунтовниците живеят около 3 милиона цивилни, допълва Асошиейтед прес. Тръмп предупреди Сирия, Русия и Иран да не атакуват Идлиб", "date": "2018.09.06", "title": "\"Ню Йорк таймс\": Вътрешен човек се бори с Тръмп в Белия дом"}
{"url": "http://clubz.bg/72804-bylgariq_zapochva_dnes_v_ligata_na_naciite", "text": "Навръх националния празник 6 септември, националният ни отбор по футбол започва участието си в новия турнир на УЕФА, наречен Лига на нациите. От 21:45 часа тимът на Петър Хубчев играе срещу Словения в Любляна. А в неделя приема Норвегия от 19:00 ч на ст. \"Васил Левски\". Турнирът заменя приятелските мачове (или поне тези с отбори от континента), но има и състезателен характер - чрез Лигата можеш да намериш място на Евро 2020 и без квалификациите. Ще пожъне ли успех новата Лига на нациите Отборите са разделени в дивизии и групи според коефициента си в ранглистата на УЕФА. България е в група 3 на дивизия С. Тази вечер най-интересните мачове са Германия - Франция и Уелс - Ирландия. В Лигата на нациите участват всичките 55 европейски федерации със своите \"А\" национални отбори. Те са разделени в 4 дивизии в зависимост от коефициента си в ранглистата на УЕФА, която е различна от класацията за национални отбори на ФИФА. В дивизия А се включат първите 12 в листата, в В - следващите 12, в С - следващите 15, а в последната D - останалите 16 държави. Във всяка дивизия с жребий отборите ще бъдат разпределени в 4 групи по 3 или по 4 отбора. Във всяка група ще се играе на разменено гостуване, подобно на европейските квалификации, което означава по 4 или 6 мача за всеки национален отбор в зависимост от това дали е в група с 3 или 4 тима. Мачовете ще се играят през септември, октомври и ноември 2018 г. Победителите във всяка група се класират за по-горната дивизия на следващото издание на лигата. Заелите последно място в групата си изпадат в по-долна дивизия, ако има такава. Победителите от четирите групи в дивизия А ще играят във финали през юни 2019 г. по системата полуфинали в един мач, мач за третото място и финал. След приключване на квалификациите за Евро 2020, които ще се проведат през месеците март, юни, септември, октомври и ноември на календарната 2019 г., ще се изиграят и плейофите на Лигата на нациите, които ще определят последните 4 финалиста на европейското, освен вече определените 20 от квалификациите (победителите и завършилите втори във всяка група). В плейофите на турнира един срещу друг ще се изправят 16 отбора (на теория това би трябвало да са победителите от всяка група във всяка дивизия). Тъй като вероятно доста от тези държави вече ще са се класирали от европейските квалификации, тяхното място ще бъде заето от следващия отбор с най-добро класиране в Лигата на нациите, който не си е спечелил място на финалите на европейското през квалификациите. На теория победителите от всяка група в съответната дивизия трябва да изиграят полуфинали в един мач и финал, за да определят шампиона на всяка дивизия и финалист на Евро 2020. Напрактика обаче, тъй като много от държавите в дивизия \"А\", които са победители в своите групи, ще се класират за европейското през квалификациите, ще се наложи попълване на отборите за плейофите от по-долна дивизия и това ще доведе до интересни размествания. В момента България заема 33-то място в класацията на националните отбори на УЕФА, което ни отреди място в дивизия С, заедно с отборите на ", "date": "2018.09.06", "title": "България започва днес в Лигата на нациите"}
{"url": "http://clubz.bg/72801-djokovich_e_na_polufinal_ne_pozvoli_nova_iznenada", "text": "Приказката на Джон Милман приключи на четвъртфинал на Откритото първенство на САЩ по тенис и нейният край бе написан от Новак Джокович. В предишната фаза австралиецът (№55 в света) изненадващо изхвърли Роджър Федерер, но този път преклони глава пред фаворита - 3:6, 4:6, 4:6. 55-ият в света елиминира Федерер на US Open Макар и в късните часове в Ню Йорк, двубоят се игра при жега и висока влажност, изцедили силите на двамата съперници. В един момент Милман помоли Новак за пауза, за да може да се преоблече в съблекалнята. Джокович доминираше. Той допусна само един пробив - в третия сет, когато получи предупреждения за просрочване на времето при сервис. Така резултатът стана 3:3, но Милман се пропука малко след това и сърбинът спечели чисто. Натежаха по-високата класа и опит на бившия №1 в света. На полуфинала Джокович ще спори с Кей Нишикори (Япония), победил Марин Чилич (Хърватия) с 2:6, 6:4, 7:6(5), 4:6, 6:4 в един от най-напрегнатите двубои на US Open тази година. Двамата се гонеха в резултата и си поделяха надмощие, като в крайна сметка японецът надделя и се завърна на голямата сцена след проблемната 2017 г. Същито може да се каже и за Новак Джокович, който вече триумфира на \"Уимбълдън\". Другият полуфинал при мъжете противопоставя Рафаел Надал и Хуан Мартин дел Потро.", "date": "2018.09.06", "title": "Джокович е на полуфинал, не позволи нова изненада"}
{"url": "http://clubz.bg/72803-karaqncheva_preporycha_na_prezidenta_da_govori_ot_syrce", "text": "Председателят на 44-ия парламент Цвета Караянчева посвети голяма част от днешната си сутрешна изява по bTV да тълкува думите и действията на президента Румен Радев, като му препоръча \"да говори от сърце\". Тя разтълкува и посланието на президента в началото на новия политически сезон като желание вероятно да направи политически проект. Констатацията й е, че Радев не се справя с това да обединява нацията и трябва да поработи повече в тази посока. Президентът: Алтернатива на управлението няма. Но такава може да дойде Председателката на парламента очаквала президентът да говори в Народното събрание. \"Посланието някак си ме смути, защото като държавници трябва да си говорим по друг начин. Може да имаме лично отношение един към друг, но когато си институция, трябва да говориш по друг начин”, смята Караянчева. Подадените три министерски оставки ще бъдат обсъдени в понеделник, 10 септември, на коалиционен съвет и може би в сряда или четвъртък ще влязат в Народното събрание, стана ясно от думите й. Министрите на регионалното развитие, на вътрешните работи и на транспорта - Николай Нанков, Валентин Радев и Ивайло Московски, подадоха оставки заради катастрофата край Своге, отнела 17 човешки живота. Тръгнаха слухове, че Нанков обаче може да запази поста си. Нанков за това ще бъде ли приета оставката му: Не допускам нищо  \"С оставките, които бяха подадени, се пое политическата отговорност. Така се постъпва, и тримата министри са изключителни професионалисти и мъже на честта. В един момент трябва да поемеш политическата отговорност, а дали ще ти приемат оставката, това вече е тема на друг разговор - коалиционен съвет, Народното събрание, как ще гласуват парламентарните групи”, каза Караянчева, затвърждавайки разпространеното тия дни мнение, че Нанков може да бъде спасен. На въпрос дали очаква още рокади в кабинета, тя отговори, че това е в правомощията на премиера, който избира министрите и следи дали се справят със задълженията си.  Версия: Николай Нанков може и да остане министър Не по всичко сме съгласни с предложенията на колегите от Обединени патриоти или те с нашите, нормално е да прехвърчат искри, отбеляза Караянчева. Според нея проблемът е комуникацията и може би в последните няколко месеца коалиционните съвети не са се провеждали регулярно, както би трябвало. Караянчева беше категорична, че сама взема решенията си като председател на НС, \"без да съгласувам с никого\". Нов сезон: БСП напуска парламента, тръгва сред хората  Лидерът на БСП Корнелия Нинова малко прекали, като обвини цяла парламентарна група, че са убийци, и затова наложих наказание \"забележка”, обясни Караянчева по повод вчерашните скандали в парламента. \"По този начин така се окачествяват и над 1.2 млн. български граждани, които са гласували за тази партия. Но в никакъв случай не искам някой да си помисли, че ако от партия ГЕРБ някой използва обидни квалификации, няма да бъде наказан\", предупреди шефът на НС. Нанков за това ще бъде ли приета оставката му: Не допускам нищо  Версия: Николай Нанков може и да остане министър Нов сезон: БСП напуска парламента, тръгва сред хората ", "date": "2018.09.06", "title": "Караянчева препоръча на президента \"да говори от сърце\""}
{"url": "http://clubz.bg/72806-karnobatskiqt_kmet_otricha_vryzka_na_sina_mu_s_minyu_stajkov", "text": "Кметът на Карнобат Георги Димитров, чийто син беше арестуван при вчерашната спекакция в района, заяви, че синът му не познава алкохолния бос Миню Стайков - \"знае кой е, но лично никога не са се срещали\".  Почти целият бизнес на Стайков е свързан с родния му Карнобат, където държи и ресторант в центъра на градчето, в общинско помещение. Претърсват 70 офиса на Стайков заради повече от 70 млн. щети Синът на Димитров - Иван, притежава сградата, където бе разкрита незаконната фабрика за цигари, и я отдава под наем. Пред Нова телевизия кметът заяви, че едва вчера разбрал за връзката между Стайков и фабриката. Миню Стайков и синът на кмета на Карнобат сред арестуваните Запитан вярно ли е, че наемателят всъщност е портиерът на сградата, той отговори: \"Не, мисля, че не е така. Наемателят е старозагорска фирма, а портиерът е бил посредник между нея и сина ми - получаване на парите, подписи и т.н.\" Георги Димитров заяви, че Стайков е бил спонсор на редица общински мероприятия, за което има и съответните документи. Относно снимките от рождени дни на бизнесмена, на които присъстват политици, той заяви: Очаква се днес специализираната прокуратура да обяви какви обвинения ще бъдат повдигнати на задържаните вчера десет души за данъчни престъпления и пране на пари и свързани с \"Винпром Карнобат\",  \"СИС Индустрийс\" и \"Топаз Мел\". Преди 10 ноември - електротехник, днес с империя за алкохол Сред задържаните е и бизнесменът и собственик на предприятията Миню Стайков. Въз снова на събраните при обиските доказателства, наблюдаващите прокурори ще преценяват дали задържането му ще бъде продължено за 72 часа, казаха заместник главните прокурори  Борислав Сарафов и Иван Гешев. Според анализатори, парите от нелегалното производство на цигари, предназначено за пазари извън България, в съседни балкански страни, са били \"изпирани\" през легалните фирми на Стайков. Миню Стайков и синът на кмета на Карнобат сред арестуваните Преди 10 ноември - електротехник, днес с империя за алкохол", "date": "2018.09.06", "title": "Карнобатският кмет отрича връзка на сина му с Миню Стайков"}
{"url": "http://clubz.bg/72796-mej_obqvi_kibervojna_na_rusiq", "text": "Британският премиер Тереза Мей подготвя кибервойна срещу руската шпионска мрежа, пише британският ежедневник  . Обявявайки нови тайни операции срещу руската военна разузнавателна служба, премиерката заяви, че това е заплаха за  , съобщава \"Фокус\". В изказване пред парламента вчера Тереза Мей определи двама членове на военното разузнаване в Кремъл като ключови заподозрени в отравянето на бившия руски шпионин, като разкри, че британските служби за сигурност са установили, че мъжете, които са използвали имената Александър Петров и Руслан Боширов, са агенти на ГРУ (руското военно разузнаване). Посочвайки с пръс президента Путин, тя разясни, че атаката \" \" и е   одобрена от най-високо ниво на руската държава. Мей заплаши, че  Премиерката разговаря по телефона с президента Тръмп и днес ще уведоми Съвета за сигурност на ООН. Кибервойната почти сигурно ще играе роля, съобщиха правителствени източници на вестника. Тези операции ще имат за цел да попречат сериозно на ГРУ, като се нарушат комуникациите му и възпрепятстват достъпа до финансиране. Те вероятно ще бъдат насочени към групи, които подкрепят разузнавателната служба, особено тези, които я свързват с престъпността или с фигури от Кремъл. Доказателствата, че Русия е извършила атака с химически оръжия на британска територия, увеличават възможността за действията, които Великобритания може да предприеме в самозащита, съобщи високопоставен източник от правителството.  Ето ги отровителите на Скрипал Тереза Мей заяви още пред парламента: И допълни: Мей заяви също, че атаката срещу бившия руски шпионин Сергей Скрипал и дъщеря му Юлия през март в град Солсбъри вероятно е послание и към други руснаци, които живеят в чужбина.", "date": "2018.09.06", "title": "Мей обяви кибервойна на Русия"}
