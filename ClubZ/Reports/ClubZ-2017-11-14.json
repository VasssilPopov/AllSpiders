{"url": "http://clubz.bg/60684-izkustvo_vdyhnoveno_ot_nauka", "text": "Може ли науката да е вдъхновение за изкуство? А може ли изкуство да се базира на научни открития? Има ли връзка между двете на пръв поглед крайно различни човешки занимания? На тези въпроси ще се опита да отговори положително изложбата Symbiartic: Изкуство чрез наука. Тя е част от втория Международен биомедицински конгрес в столицата тази година и можете да я посетите   В рамките й ще бъде представено именно мултидисциплинарното SciArt изкуство. Включването на изложбата в научно събитие е ясна индикация за целта й - да се осъществи диалог между изкуството и науката, да се популяризират успехите в българската наука и да се привлече вниманието на обществеността както към научните изследвания, така и в артистичните проекти. Сред участниците на изложбата са Киндра Крик, внучка на известния британски учен и откривател на структурата на ДНК – Франсис Крик, българският артист Валерия Н-Георг, скулпторът Ангел Петков, Райна Тасева, докторът на неврологичните науки Грег Дън, Джулия Бънтейн – художник, вдъхновен от невронауката, директор на SciArt Center и главен редактор на SciArt Magazine и артистът-патоанатом Елен Ханауер. Творби ще представят и създателите на българското сдружение за биоизкуство, гражданска наука и отворен биокод “Symbiomatter: лаборатория за експериментални изкуства” - доц. Георги Милошев и доц. Милена Георгиева.  ", "date": "2017.11.14", "title": "Изкуство, вдъхновено от наука?"}
{"url": "http://clubz.bg/60673-vojnata_za_vodata", "text": "Войната за водата пак е в ход. От години браншът е разделен по оста \"Девин\"-\"Балдаран спрингс\" в спор за това кой и как да експлоатира находищата. В минали парламенти бяха вкарвани закони, определяни тогава като лобистки. Сега на път са нови законови изменения, целящи синхронизация с европейското законодателство, които обаче пак станаха повод за раздор в сектора. Принципът \"едно находище-един концесионер\" пак е на път да бъде разклатен. Неотдавна парламентът прие на първо четене изменения в Закона за храните, като тогава основният публичен дебат се съсредоточи върху текстовете, свързани със забраната за реклама на вредни храни. Истинската  обаче е в измененията, касаещи добива и бутилирането на минерални и изворни води. От години от двете страни на барикадата са Асоциацията на производителите на безалкохолни напитки в България (АПБП) и Съюзът на безалкохолната промишленост в България (СБПБ). И този път не прави изключение. Първата организация не е съгласна с редица от новите предложени текстове с мотива, че те ще доведат до нелоялна конкуренция, а втората - точно обратното. Към становището на АБПБ се присъединява и това на Конфедерацията на индустриалците и работодателите в България (КРИБ). Новият проблем се корени в терминологията - в замяната на термините \"находище\" (по закона за водите) с \"извор\" и в тълкуването на \"търговка марка\" и \"търговско описание\". Формално мотивите на вносителите са свързани с хармонизиране на европейското законодателство.  Според АПБП и КРИБ  с новите предложения ще бъде нарушен принципът \"едно находище-един концесионер\" и на едно и също находище с повече от един извор ще могат да се появят множество фирми, които да бутилират водата под една и съща марка на гърба на вече наложените на пазара.  На етикета \"Преподобна Стойна\", иначе е от Катунци \"Моделът на дългосрочно и ексклузивно споразумение с производител, който ще експлоатира даден воден ресурс, гарантира дългосрочно стратегическо планиране и визия за развитие на бизнеса, внедряване на иновации както в самото производство, така и в мерките за опазването на околната среда при експлоатирането на този ресурс. Условията за правене на бизнес на едни от най-големите данъкоплатци в страната трябва да бъдат сигурни и предсказуеми, за да се стимулира допълнително заетостта в сектора\", допълват оттам. \"Натурална минерална вода, съответно изворна вода, от един и същ извор се пуска на пазара само под родно търговско описание\", е записано още в новите текстове. Налага се и правилото ако сега търговското описание не включва наименованието на извора или на мястото на експлоатацията на този извор, то те вече да се посочват на етикета с букви \"най-малко един път и половина по-големи от най-големите букви, използвани в търговското описание\". Или в превод: марката \"Девин\" добива вода от извор \"Балдаран\", който се намира в землището на село Фотиново, близо до град Девин. С новите текстове излиза, че името \"Девин\" ще трябва да е изписано на етикета с по-малки букви, отколкото изворът, от който се черпи водата - \"Балдаран\", или пък землището - Фотиново. В същото време обаче от същия извор черпи и едноименната марка води \"Балдаран\". Ако текстът с размера на шрифта бъде приет излиза, че \"Девин\" или ще прави реклама на конкурента си \"Балдаран\", или ще трябва наново да налага вече наложената си марка, но с новото \"Фотиново\" например начело. Този казус обяснява и полюсните позиции на двете браншови организации АПБП и СППБ. В първата членуват по-голямата част от производителите, в това число и \"Девин\", във втората е \"Балдаран\".  Според КРИБ обозначаването на името на извора е също така неизпълнимо, защото такива имена просто не съществуват. Имена имат находищата, подземните водни тела и водоземните съоражения, но не и изворите.  ", "date": "2017.11.14", "title": "Войната за водата"}
{"url": "http://clubz.bg/60669-makron_si_haresal_datchanka_da_zamesti_yunker", "text": "Датчанката Маргрете Вестагер, еврокомисарка по конкуренцията, е предпочитаната кандидатура за следващ председател на Европейската комисия на френския президент Еманюел Макрон, твърди “Политико”. Изданието се позовава на Пиер-Александър Англад, депутат от партията на Макрон “Република напред”. Сегашният председател на Комисията Жан-Клод Юнкер, бивш премиер на Люксембург, обяви, че няма да се кандидатира за втори мандат, когато сегашният му изтече през 2019 г. Вестагер е датска либералка и идейно е близка до Макрон, посочва “Политико”. Тя нашумя с решенията си срещу две мощни американски корпорации - глоба от €2,4 млрд., която наложи на “Гугъл”, и нареждане “Епъл” да върне €13 млрд. спестени данъци на Ирландия. Вестагер наблюдаваше успешни сделки, за които Макрон отговаряше като бивш министър на икономиката в социалистическото правителство при президента Франсоа Оланд - например продажбата на енергийния бизнес на френската “Алстом” на американската “Дженерал електрик”. Вестагер обаче има подкрепата на едва четвъртата по големина група в Европарламента - либералите (АЛДЕ). Ако партията на Макрон се присъедини към това политическо семейство на евроизборите през 2019 г., то може да измести от второто място социалистите и демократите, смята “Политико”. Френският президент обаче още не решил дали да направи това. По-рано медиите съобщаваха за негови амбиции да създаде европейска версия на своята партия във Франция, различна от АЛДЕ. Вестагер ще бъде изправена и пред силни конкуренти като френския социалист Пиер Московиси, сега еврокомисар по икономическите и паричните връпроси, френския дясноцентрист Мишел Барние, главен преговарящ на ЕС за “Брекзит”, финландеца Ирки Катайнен, сега зам.-председател на комисията. Вестагер не отговаря и на три негласни условия за председател на комисията: да е била държавен или правителствен ръководител, т.е. член на Европейския съвет (тя е била вицепремиер); да е от страна членка на еврозоната (Дания има изключение от общата валута) и да е нямала сериозни конфликти с държави членки на ЕС (тя вече има поне един с Ирландия заради решението си за “Епъл”, което Дъблин оспорва). Според ветерана на френската десница, евродепутата Ален Ламасур, Барние би бил очевидният кандидат на Европейската народна партия (ЕНП), а следователно и на германската канцлерка Ангела Меркел. Тогава би било странно френският президент да предпочете нефранцузин, смята Ламасур. Според договора на ЕС държавните и правителствените ръководители номинират председателя на Европейската комисия след дискретни консултации помежду си. За първи път на евроизборите през 2014 г. европейските политически партии издигнаха свои кандидати за председател на комисията и поискаха националните лидери да номинират кандидата, чиято партия се класира първа.  Това беше Жан-Клод Юнкер от името на ЕНП. Той не покри едно от трите негласни условия, защото против него се обявиха остро тогавашният британски премиер Дейвид Камерън  и унгарският му колега Виктор Орбан. Те се позоваха на договора на ЕС, според който при номинацията Европейският съвет \"взема предвид\" резултатите от евроизборите, но те не го обвързват правно. Така Юнкер стана първият шеф на Комисията, избран с квалифицирано мнозинство, а не с консенсус.", "date": "2017.11.14", "title": "Макрон си харесал датчанка да замести Юнкер"}
{"url": "http://clubz.bg/60674-korneliq_ninova_privatizaciq_da_no_da_vidim_i_grupirovkite", "text": "Лидерът на БСП Корнелия Нинова коментира идеята на ГЕРБ за промени в Конституцията, с които да отпадне давността при престъпления, свързани с приватизацията. Нинова декларира, че е съгласна да се дебатира по темата за приватизацията, И уточни, че \"поименно кои са участвали групировките ще се произнесем на един по-късен етап\". Нинова изтъкна, че от БСП са единствените, които отдавна са признали, че и те са допускали грешки по време на прехода. От БСП ще се допитат до Съвета по законодателството на парламента как трябва да се променят законите, за да има резултат по всички тези теми. Правният съвет на партията вече работел по същия казус. Социалистите ще поискат и изслушване на министъра на икономиката Емил Караниколов, който доскоро бе шеф на Агенцията по приватизацията. БСП ще се възползва от нов член в правилника на парламента и ще поиска изслушване на главния прокурор Сотир Цацаров за това колко проверки и колко производства са били образувани, колко изтичат поради давност и т.н. И обобщи: За своето участие в приватизацията тя призна, че е общоизвестно, че има роля в раздържавяването на \"Техноимпекс\" и е декларирала това. Дали БСП ще подкрепи идеята на ГЕРБ за промени в Конституцията ще се реши на пленум в събота. Нинова призова Бойко Борисов да посочи поименно кой депутат се занимава с наркотрафик и кой е купупвал гласове от затворници. Подобно изказване Борисов направи през укенда. Борисов: Защо лъжете? Къде съм използвал думата \"лош\"? За това БСП ще поиска изслушване на премиера, като според Нинова това може да е на закрито заседание.   И допълни:", "date": "2017.11.14", "title": "Корнелия Нинова: Приватизация - да, но да видим и групировките"}
{"url": "http://clubz.bg/60665-kuchetata_roboti_stavat_vse_po_chevrysti_video", "text": "Роботиката се развива все повече и ръкоплясканията, които вече остарелият Asimo получаваше, когато мине 5 метра, без да падне, остават в миналото.  Именно въпросът с краката и придвижването създава най-много проблеми при разработването на ходещи роботи. Американската компания   която в рамките на две години бе купена, финансирана и продадена от , постига нови висоти с кучеподобния си  Грозно, безвкусно и святка? Не скулптура на Хайтов, а робот \"свещеник\" И ако през миналата година той изглеждаше като четириног кошмар с щипка на гърба, с която да помага при къщната работа - като зареждане на миялната, събиране на прането и хвърляне на боклука, сегашната версия е много по-приятна на вид. Ако харесвате жълти кучета без глави, разбира се... Но в краткото видео на компанията се вижда, че SpotMini е станал значително по-чевръст и движенията му са много по-близки до това на реално куче - видно и достатъчно стабилни дори за бързо придвижване и смени на посоката.    ", "date": "2017.11.14", "title": "Кучетата роботи стават все по-чевръсти (ВИДЕО)"}
{"url": "http://clubz.bg/60660-v_sasht_odobriha_pyrvoto_hapche_sys_senzor", "text": "Ерата на \"умните\" хапчета започва - американската Комисия по храните и лекарствата (Food and Drug Administration, FDA) е одобрила първото лекарство със сензор, съобщи Gizmodo. Става дума за невролептика , който се ползва за лечение на различни психози. Таблетката на лекарството е оборудвана с \"дигитална система за следене на поемането\". Или по-точно, сензор, който може да прати информация до лепенка върху тялото на пациента, която пък препраща данни към смартфон или до лекарите, които са отговорни за болния. Таблетката генерира електрически сигнал, когато бива залята със стомашна киселина. Съдържа мед, магнезий и силикон, които са напълно безопасни и се съдържат в някои храни. От FDA обаче подчертават, че способността на хапчето да подобри следването на режима от страна на пациента не е била доказана. А системата за следене не е съвършена и може да се задейства със закъснение или да не проработи въобще. Ще живеем повече...изобретяват хапче за дълъг живот Да се проследява дали пациентите с психоза си взимат лекарствата би било много полезно както за лекарите, така и за хората, които живеят с тях и се грижат за тях. Изследвания сочат, че невзимането на лекарства струва на САЩ поне 100 млрд. долара годишно. Проблемът е, че данните за това кой и какви лекарства взима, ще станат достъпни за пробив. Макар традиционно медицинските данни да са много добре защитени от закона, случаите на кражба на дигитална информация също зачестяват. Много компании също така събират и продават полуанонимна информация на рекламодателите - така те след време могат да знаят какви лекарства вземаме. Застрахователите също могат да използват подобна информация. Професорът по право, етика и психиатрия към университета в Колумбия д-р Пол Апелбаум пък отбелязва пред \"Ню Йорк Таймс\", че едва ли шизофренията е добър старт за подобно лекарство - заради типичната за тези заболявания параноя.", "date": "2017.11.14", "title": "В САЩ одобриха първото хапче със сензор"}
{"url": "http://clubz.bg/60672-apelativniqt_syd_vse_pak_ostavi_joan_matev_v_aresta", "text": "Обвиненият за убийството на Георги Игнатов в Борисовата градина през 2015 г. Йоан Матев остава в ареста, постанови днес САС. Най-леката мярка \"подписка\" за вероятния убиец от Борисовата градина Прокуратурата очаквано използва като аргумент факта, че вчера най-после внесе обвинителен акт срещу младежа, който лежи в ареста от края на февруари. Йоан Матев отива на съд за убийството в Борисовата градина През миналата седмица СГС го освободи, като счете, че ултимативно определеният за максимален срок по НПК престой под стража е 8 месеца. Само по изключение при престъпления, предвиждащи над 15 г. лишаване от свобода, той може да се увеличи до 18 месеца. Матев е обвинен за убийство по особено мъчителен начин, т.е. отговаря на изискването. Но понеже е бил непълнолетен към момента, когато убива Георги Игнатов (15 г.), присъдата му автоматично се редуцира Затова и СГС прие, че въпросът със срока не подлежи на тълкуване. Според държавното обвинение обаче той се е укрил и е задържан, когато вече е навършил пълнолетие, затова не трябва да попада в \"намалението\" поне по отношение на задържането под стража.  Прокурорите системно изтъкват и факта, че след като убива малкия Георги през 2015 г., той променя изцяло навиците и външния си вид, пуска си брада, надебелява значително, изтрива снимките си от фейсбук. От това се вади обосновано предположение, че може да се укрие... Съдиите днес наблегнаха и на факта, че не само законовият, но и разумният срок не е изтекъл и разследването се е движило с бързи темпове. \n\tСАС посочи още, че има достатъчно събрани доказателства, които уличават Йоан в извършването на престъплението. Това са показанията на неговите съученици и съотборници, които го разпознават на записите от камерите, разпитът на брат му - Марсел Матев, който посочва къде е хвърлен ножът, както и експертиза, която показва, че това оръжие отговаря на раната на Георги. Междувременно от СГС дойде новината, че делото се е паднало на съдия Андрей Ангелов - той бе и един от магистратите, кото оставиха Йоан в ареста. По-късно съдия Ангелов се отведе именно на базата на това - че гледайки мярката за неотклонение, вече е изразявал становище и по събраните доказателства. Йоан Матев отива на съд за убийството в Борисовата градина", "date": "2017.11.14", "title": "Апелативният съд все пак остави Йоан Матев в ареста"}
{"url": "http://clubz.bg/60681-prodadoha_van_gog_za_813_mln_dolara", "text": "Картина от Ван Гог беше продадена за над 80 милиона долара на търг в Ню Йорк Картината \"Разорано поле и орач\", нарисувана през 1889 г. от Винсент ван Гог, бе продадена за 81,3 милиона долара на търг на \"Кристис\" в Ню Йорк, предаде БНТ. Очакваше се за нея да бъдат платени 50 милиона долара. Картината изобразява изглед от прозореца на лечебница във Франция, където художникът прекарал последните години от живота си. Платното \"Импровизация с коне\", нарисувано през 1911 г. от Василий Кандински, бе купено за значително по-\"скромната\" сума от 12,7 милиона долара. \"Регати в Ница\", създадена през 1921 г. от Анри Матис, пък бе продадена за 16,6 милиона долара. За \"Ваза с цветя и персонажи\" на Марк Шагал бяха платени 4,5 милиона долара. Всички изложени на търга творби принадлежаха на американския филантроп и меценат Пери Бас и съпругата му Нанси Лий.", "date": "2017.11.14", "title": "Продадоха Ван Гог за 81,3 млн. долара"}
{"url": "http://clubz.bg/60683-kogato_mama_q_nqma", "text": "В Литени, малко селище в Североизточна Румъния, 115 от общо 350 деца в местното училище имат поне един родител, който работи в чужбина. Училищният директор Георге Мога описва така омагьосания кръг, в който се оказват тези деца: \"Родителите им казват, че го правят заради тях, а в замяна те трябвало да учат усърдно. Така децата не само са принудени да се справят сами с делника, но и затъват в непрестанно учене и домакинска работа. Покрай всичко това в един момент те просто престават да се усмихват, престават да бъдат деца\". В класа на 13-годишната Лавиния 13 от общо 28 деца не могат да разчитат на помощ от родителите си, тъй като те са на гурбет в чужбина. Майката на Лавиния също е заминала - бере плодове в Испания. Затова детето е поело голяма част от домакинската работа: \"Връщам се от училище към 14 часа, след което се захващам с чистене и готвене. После уча и пиша домашните си. Понякога дори не ми остава достатъчно време за сън\", споделя Лавиния и разказва, че гурбетчийството е съсипало семействата на много от съучениците ѝ - рано или късно родителите просто се развеждат. \"Децата от тези семейства се промениха коренно. Станаха по-дистанцирани, успехът им се влоши. Мислят само за развода на родителите си\", разказва 13-годишната ученичка. В никоя друга страна проблемът не е така силно изразен, както в Румъния - страната държи първото място по брой на работещите в чужбина хора. Повечето от тях са от селските райони, където трудно се намира работа. В чужбина те изкарват пари като строителни работници, берачи на плодове, чистачи, болногледачи - в Италия, Испания, Германия, Кипър. Костел Бутнару е работил дълго време в строителството, припечелвал е добри пари в столицата Букурещ. Но след началото на кризата през 2008 година останал без работа. Сега отглежда животни в родното си село. И се грижи за децата, тъй като съпругата му Василица от осем години работи в Испания - от март до лятото бере ягоди, а от септември се включва в подготовката за следващата реколта. 44-годишната жена дели една стая с още пет сезонни работнички. \"Не им е лесно в чужбина, но още по-трудно ни е на нас, които оставаме тук\", казва Костел Бутнару. След като финансовата криза сложи край на строителния бум в Южна Европа, профилът на търсената работна ръка изведнъж се промени - във въпросните страни предлагат най-вече работа, която се върши предимно от жени. А това предизвика нов феномен в Румъния: много населени места останаха почти без жени в работоспособна възраст. Затова пък са пълни с деца, които израстват без майките си. Габи е само на 13, но вече може всичко - готви, чисти, грижи се за животните. Няма друг избор, защото от няколко години насам майка ѝ е почти през цялото време в Испания, където работи в една ферма. Сега по изключение си е вкъщи. Но само за кратко - скоро ще тръгне отново на гурбет, за да припечелва пари за семейството си в Румъния. \"Знам, че дъщеря ми много страда. Знам, че делникът ѝ е свръхнатоварен, но просто нямам друг избор, защото мъжът ми е с парализиран крак и затова не може да работи\", разказва майката през сълзи. Дъщеря ѝ Габи също плаче. Поглежда майка си и казва: \"Искам само едно - да сме си всички у дома. И да сме едно щастливо семейство\".", "date": "2017.11.14", "title": "Когато мама я няма..."}
{"url": "http://clubz.bg/60685-elena_joncheva_iskate_li_da_sybirame_ovygleni_sirijcheta", "text": "Ето и целия текст на Симеонов: \"Бях на премиерата на политически-рекламирания документален филм „Граница“ на Елена Йончева. Скучен, изнасящ познати обстоятелства видео материал, пропаганда в стила на „единствената истина“ и категоричните лозунги в духа на „Работническо дело“. Имах чувството, че съм на партийна сбирка на БСП и приятели. Ентусиазирана аудитория, атмосфера на озлобление, реваншизъм и Народен съд от 1944 г. Уважаема г-жо Йончева, у мен се породиха няколко въпроса към Вас: 1. Убедена ли сте в твърдението си, че оградата може да бъде разрязана от дете с клещи в ръка? Още повече, че на кадрите ясно се виждат дебелите пана от стоманизирани елементи, разрязани със специализирана техника. 2. Известно ли Ви е, че няма ограда, която да не може да бъде преодоляна със стълба? Дори 10-метровата ограда по границата между САЩ и Мексико може да бъде преодоляна с 15-метрова стълба? Може би, в тази връзка, бихте предложили подаването на високо напрежсъбирането на овъглени сирийчета от оградата? 3. Известно ли Ви е, че причината за промяната на проекта от двуредова към едноредова ограда, бе застрашителното нарастване на бежанския поток в средата на 2015 г.? 4. Известно ли Ви е, че дължината на оградата не е 200 км., а 235.661 км., а стойността на съоръжението е около 180 млн. лв.? 5. Известно ли Ви е, че шофьорът на джипа, който Ви возеше, е  , бивш граничен полицай, уволнен по обвинение за трафик през границата? Записът с изключително ценният таен свидетел не е ли запис със същия този полицай, който много добре познава пътеките и цените на трафика? И ако отговорът Ви на горните въпроси е „Не“, считайте се за скъсана на фаза „листовки“ в изпита за начинаещи обективни журналисти. За мен, доста комичен беше кадърът, заснет недалеч от Малко Търново, с огромната яма под висящия във въздуха участък на оградата и Вие в дъното на дупката, щастливо размахваща ръце към оператора. Не мога да си обясня Вашата радост и възторг когато, напук на Вашите твърдения, оградата висеше във въздуха непокътната, запазила своята механична цялост и показваща своята здравина и устойчивост. Известно ли Ви е, че няма преграда пред водната стихия, особено в силно насечения планински терен на Странджа? Валежите, паднали в района на Сливарово и подкопали граничната ограда на няколко места, бяха с количества над 315 литра на м.кв.! За Ваше сведение, дъждовете в Германия на 30 май 2016 г. бяха около 170 литра на кв. м., взеха 5 жертви и отнесоха магистрали (виж снимката). При 315 литра/м2 българската ограда остана цяла, а при двойно по-слаб порой в Бавария цели пътища бяха унищожени. Съгласен съм с Вас, че почти всички групи мигранти преминават през територията на страната със съдействието на гранични полицаи. Лично аз съм подал два случая за такива служители, по които са приложени ефективни мерки. Единият от тях беше за граничен полицай от Средец, в чийто двор за по-малко от година се появиха над 30 автомобила, използвани за трафик на бежанци. До момента се водят разследвания и са Сумите са големи и изкушението е голямо. Въпреки всичко, България остана най-малко засегната от бежанския поток, благодарение точно на оградата и действията на полиция и армия. Заедно с депутати от НФСБ и Патриотичен фронт през 2015 г. внесохме промени в Наказателния кодекс за повишаване на санкциите на длъжностни лица, участващи в трафик на хора. Максималното наказание вече е 12 години ефективно лишаване от свобода. Почти всяка седмица съм в района на границата и пряко следя миграционния натиск към българска територия. За Ваша информация, миналата седмица имаше 0 опити за преминаване. А какво направихте Вие? Снимахте със съдействието на уволнен граничен полицай, добре знаещ къде и кога да Ви закара. В случая с първата група мигранти, която показахте, Вие провалихте протичаща акция на МВР за залавяне на наши трафиканти, които трябваше да съпроводят групата на българска територия. Нали Ви е ясно, че мигрантите надали ще намерят пътя на запад, питайки всеки срещнат селянин „How can we find the way to Sofia?“. Групата беше контролирана още от турска територия, но нейсе – нали успяхте героически да заснемете закононарушители с деца. Що се отнася до втората група мигранти, която показахте, тя, всъщност, беше задържана от патрула на Гранична полиция, който Вие следвахте на гюме, като „копърка“ след линейка. И извадихте късмет. Откъде е информацията Ви за цената на гръцката ограда – 250 евро на линеен метър – и включва ли тя прилежащ път? Известно ли Ви е, че само 120-километровият участък в насечена територия на Странджа е с прилежащ, изграден наново път, в девствена гора, с подвеждащи до 10-тина километра пътища от горската пътна мрежа в региона? И че всичко това оскъпява значително цената на съоръжението, което няма нищо общо с гръцката ограда, изградена на равно поле. Ограда с дължина 12.5 км. Повтарям – 12.5 км. гръцка ограда срещу 235.661 км. българска ограда по цялата граница с Турция. Когато влязох на прожекцията, аз Ви зададох един-единствен въпрос, на който не получих отговор. А той беше, защо не дойдохте на обхода на границата, извършен с военен вертолет, на 15.06.2017, след като лично аз поканих госпожа Нинова и Вас чрез нея? Може би, след като видите оградата в цялата й дължина, щяхте да подходите по друг начин към темата и да бъдете по-умерена в квалификациите си за нещо, с което България трябва да се гордее. А именно, с първата и най-стабилна ограда срещу мигрантския поток, изградена от държава в Европейския съюз със собствени средства (а не, както казвате в началото, „и с европейски пари“). Въпреки режисираните посредствени прожекции, българските гранични полицаи и армия денонощно изпълняват своите задължения и клетва в дъжд, бури и порои, а пораженията след стихийните бедствия бяха възстановени от фирмите, изградили оградата, ЗА ТЯХНА СМЕТКА! За съжаление, щетите от Вашите целенасочени манипулации са по-големи от природните бедствия, защото последните са поправими, а Вашата кампания, гонейки дребни политически цели, обезверява и отчайва част от обществото.\"", "date": "2017.11.14", "title": "Елена Йончева, искате ли да събираме овъглени сирийчета "}
{"url": "http://clubz.bg/60690-plevneliev_rusnacite_treniraha_s_bylgariq_za_izborite_v_sasht", "text": "Това заяви днес президентът (2012-2017) Росен Пленвелиев пред бТВ. Плевнелиев изтъкна, че антируската му позиция е била една от сериозните линии на разделение между него и ГЕРБ, дори с премиера Бойко Борисов. Валери Борисов пред Клуб Z: Хакерската атака бе срещу референдума Предишният държавен глава припомни, че на свикания от него КСНС всички други български политици се \"затворили\" и не казали нищо. Но не и той, като дори дал интервю за в. \"Индипендънт\". И тогава правителството на Пламен Орешарски стартирало война срещу него. Думите на Бойко Борисов, че санкциите срещу Русия трябва да паднат, не са далновидно и продуктивно действие, смята Плевнелиев. На репликата, че от санкциите губят производители на селскостопанска продукция Плевнелиев контрира: Интервюто с него бе по повод една година от избирането на Румен Радев за президент. Плевнелиев заяви, че не съжалява за нищо, което се е случило назад във времето по време на мандата му, и гледа напред. Той изтъкна, че е устроен така и че е реалист и оптимист по душа. Плевнелиев: Русия се опитва да разруши Европа (обновена) Плевнелиев смята, че всичко, което се случва в момента, е в рамките на демокрацията. Той имаше предвид търканията между президента и управляващите. Те понякога дори са полезни. И припомни, че макар да е бил подкрепен от ГЕРБ, е имал независимост да взема сам решения и да ги отстоява. Разбира се, винаги се случва в политиката да се наложи някой да си \"заключи\" устата. И припомни, че сам е носил кръста си в случаи като назначаването на Делян Пеевски за шеф на ДАНС. Плевнелиев продължава да вярва, че е постъпвал правилно и по съвест. Плевнелиев остро срещу Радев: Големи грешки още в първите 100 дни Той обаче не би искал да назначава като Румен Радев членове на антикорупционния орган: Той вярва, че антикорупционният закон е стъпка напред. Но се съмнява, че ще се видят очакваните резултати. Чуството на несправедливост е много силно. Росен Плевнелиев е убеден, че Румен Радев има голяма вина за проваления КСНС по темата за закона за борба с корупцията. Той разкритикува наследника си и за това, че се е дистанцирал от един депутат по време на национално събитие. Бившият президент силно разкритикува и ГЕРБ за идеята за отмяна на давността за престъпления по време на приватизацията: И попита не е ли държавата, която е продавала предприятията на безценица и ги е давала на олигарси вместо на стратегически инвеститори. Той припомни, че има други деяния, за които срокът на давност не е изтекъл. Сред тях е и изтичането на 3,6 милиарда лева от КТБ. Накрая Плевнелиев загатна за една тайна, която обеща да разкрие по-късно. Но уточни, че не казва, че у нас ще има завод на \"Мерцедес\". Плевнелиев потвърди също така, че отскоро е с Деси Банова - водещата на прогнозата на времето по Нова тв. Той вече се е развел с предишната си съпруга Юлиана. Плевнелиев: Русия се опитва да разруши Европа (обновена) Плевнелиев остро срещу Радев: Големи грешки още в първите 100 дни", "date": "2017.11.14", "title": "Плевнелиев: Руснаците тренираха с България за изборите в САЩ"}
{"url": "http://clubz.bg/60667-dezinformaciq_izkrivi_izborite_v_sasht_i_v_oshte_17_dyrjavi", "text": "Правителствата по цял свят драматично са увеличили опитите си да манипулират информацията в социалните медии през изминалата година. Това е основният извод в сравнително проучване на \"Фрийдъм хаус\", което обхваща 65 държави, в които се намират 87 на сто от интернет потребителите в света. България не присъства в изследването. - Режимите в Китай и Русия са най-активни в прилагането на методи за прекъсване на онлайн дискусиите и в потискането на дисиденти в интернет, но тези лоши пракитки излизат вече извън пределите на тези две държави и се прилагат в цял свят. Подобни ръководени от държавата интервенции в свободата в мрежата представляват огромна заплаха за идеята за интернет като освобождаваща технология. - За 7-а поредна година се наблюдава негативна тенденция по отношение на свободата в интернет, като заедно с това растат физическите и техническите атаки спрямо защитници на човешките права, на независимите медии, както и посегателствата срещу мобилните услуги.  - За трета поредна година Китай е най-големият нарушител на свободата в интернет, следван от Сирия и Етиопия. - Близо половината от 65-те държави, които са оценени в анализа \"Свобода в мрежата през 2017 г.\", отбелязват спад, само в 13 има прогрес, при това най-често минимален.  - Употребата на \"фалшиви новини\", автоматични \"ботове\" и други методи за манипулация станаха особено популярни и привлякоха вниманието през изминалата година в . Онлайн средата в страната остава като цяло свободна, но има намеса отвън с фабрикувани новинарски статии, обиди към много журналисти в социалните медии, тролски коментари - и по време, и след кандидатпрезидентската кампания. - Усилията на Русия да повлияе през интернет върху изборите в САЩ са добре документирани, но това не се случва само в САЩ.  като са нарушили правото на гражданите да избират своите лидери въз основата на реални факти и автентични дебати. - Въпреки че някои правителства се опитват да защитят интереса си и да увеличат влиянието си навън - както в случая с дезинформационната кампания на Русия в САЩ, в повечето случаи тези методи са използвани вътре в границите на собствените им държави, за да укрепват властта си, която обикновено е далеч от демократична. -  , в които правителствата използват армии от хора, които формират общественото мнение, за да налагат по този начин гледната точка на властта, да прокарват определен дневен ред и да неутрализират антиправителствените критики в социалните медии. Броят на правителствата, които са се опитали да контролират онлайн дискусиите по този начин, расте всяка година, откакто \"Фрийдъм хаус\" регистрира и следи това явление, т. е. от 2009 г. Но през последните години практиката става все по-широко разпространена и технически все по-добре обезпечена - с ботове, създатели на пропаганда, издания, които произвеждат фейк новини, като социалните медии се използват много умело и неистинското съдържание се прави да изглежда максимално достоверно. - За разлика от преките методи на цензура като блокиране на сайтове и арести на интернет активисти . Както и много по-трудно може да ѝ се противодейства.", "date": "2017.11.14", "title": "Дезинформация изкриви изборите в САЩ и в още 17 държави"}
{"url": "http://clubz.bg/60692-pak_smyrten_sluchaj_v_mina_oranovo_na_kovachki", "text": "55-годишен миньор загина при инцидент в рудник \"Ораново\" край Симитли, предаде БГНЕС. Следобед днес там станало срутване. Един миньор получил тежки травми. Той бил изваден на повърхността и транспортиран до частна болница в Благоевград. Миньорът обаче починал в резултат на получените тежки травми. Срутване в мина \"Ораново\", двама пострадали В края на февруари срутване в \"Ораново\" прати миньор в болница. По-рано, през май 2016 г., отново срутване рани други двама души и им причини доста тежки фрактури. През 2015 г. също имаше ранени при срутване под земята. Най-голямата трагедия в рудника обаче се случи на 16 юли 2013 г. Тогава срутване на скали и кал уби четирима миньори. Спасителните и издирвателни действия продължиха цели 18 дни, но се оказаха безуспешни. Мината е една от \"бизнес империята\" на Христо Ковачки и дори във връзка с нередности по концесията й има обвинение на прокуратурата срещу бившия енергиен министър Румен Овчаров.", "date": "2017.11.14", "title": "Пак смъртен случай в мина \"Ораново\" на Ковачки"}
{"url": "http://clubz.bg/60677-grigor_veche_e_favorit_%E2%84%962_za_titlata_v_london", "text": "Григор Димитров вече е сред топфаворитите за спечелване на титлата във финалния за годината тенис турнир на ATP в Лондон. Поне така смятат някои специалисти и букмейкърите след изиграването на първите срещи и отказването на Рафаел Надал. Изненада: Гофен би Надал, излиза срещу Григор в сряда Според една от големите заложни компании в Европа българинът е с коефициент от 6,50 да стане №1 в зала \"О2 арена\". Толкова има и третият в световната ранглиста Александър Зверев (Германия). По-високо от двамата се котира, напълно естествено, Роджър Федерер - 1,40. Но само той. Съперникът на Димитров за сряда - Давид Гофен (Белгия), е с 13,00. Следват Марин Чилич (Хърватия) - 17,00, Джак Сок (САЩ) и Доминик Тийм (Австрия) по 29,00 и Пабло Кареньо Буста (Испания) - 51,00. Новината от Лондон е добра: Григор пречупи коравия Тийм в драма (СНИМКИ) Последният замени напусналия надпреварата заради контузия Надал. Междувременно Григор Димитров в момента е на 4-то място във виртуалната класация на ATP. При достигане на полуфинал и добро стечение на обстоятелствата той може да посрещне Нова година на тази позиция. Разликата в точките между първата ни ракета, Доминик Тийм и Марин Чилич е много малка. Големият тенис финал за годината - регламент, участници и пари А полуфиналът може да стане факт, ако утре вечер Димитров се справи със стария си познайник Давид Гофен, който се намира в отлична форма. Двубоят на двамата бе изместен за доста по-ранен час в сряда - 16:00 българско време. По първоначалната програма срещата бе насрочена за 22:00. Новината от Лондон е добра: Григор пречупи коравия Тийм в драма (СНИМКИ) Големият тенис финал за годината - регламент, участници и пари", "date": "2017.11.14", "title": "Григор вече е фаворит №2 за титлата в Лондон"}
{"url": "http://clubz.bg/60675-vie_dajnov_ne_ste_nikakyv_profesor_vie_ste_neumit_selqnin_otkys", "text": "Междувременно в местните медии почва артилерийска подготовка: докъде ще го докараме с европейското си развитие, ако никой не иска модерните депа за боклуци при себе си? Ей го тоя Дайнов, уж е за природата, ама като стане дума за неговото село – сакън, боклукът да е другаде. А моята позиция изобщо не беше тази. Исках наистина модерна сепарираща инсталация, пък ако ще на центъра на Миндя да е. Както има такава в центъра на Виена, прилича на готическа катедрала. Това бях съобщил на всички замесени. Ама знаем, властта в такива случаи винаги подкарва черния пиар. Добре, но тъкмо се бях запознал с един англичанин, мигрирал към съседното село Пчелище, който се оказа, че прави истински модерни „депа“, където сепарира и рециклира боклуците. Грабваме го него като алтернатива, вземаме за преводач Николета (малката дъщеря на Станимир Който Може Всичко, в момента работи в Европейския институт) и хайде на срещата на секретарите на общини. Седят срещу ни шест общински секретари (повечето жени) и дуднат: модерно депо, МОСВ, програми, това-онова. Идва нашият ред. Вадим англичанина. Той им прави презентация на инсталациите, които е правил из Германия и Америка. Влиза несепариран боклук направо от камиона – излиза „твърд остатък“ (глини, камъни), който се закопава в земята. Всичко останало се рециклира и извозва по предназначение: стъклата – към стъкларските заводи; металите – към металните; хартиите – към хартиените; пластмасите – към пластмасовите. Органиката става на тор и на гранули за прасетата. Чиновничките слушат отегчено. Едната пита: – И колко струва това чудо на техниката – като за шестте общини? Англичанинът го беше сметнал – на око, по мои бележки: – Към 29 милиона евро на първия модул, ако трябва да се разширява – по 10 милиона за всеки нов модул... Събират главите, смятат шептейки. Обявяват на висок глас заключението: – Прекалено е евтино! Англичанинът е направо матиран: – Да, евтино е – по-евтино от всякаква традиционна алтернатива. Ама вие нали трябва да пестите парите на данъкоплатците? Награчват го една през друга, превръщайки се за част от секундата от скучни общинарки в разярени вещици. Защото онова, което той не знае, но аз знам (и те знаят), е, че израелският проект е на стойност 130 милиона долара. Чакам затишие и: – Знам къде ви стяга чепикът. Имате проект за 130 милиона долара (зашумяват: „Ти пък откъде знаеш?). От 130 милиона се краде повече, отколкото от 29 милиона, нали? „Превеждай“ – шептя на Николета. Не искам англичанинът да изпусне за какво иде реч. Изправя се срещу мен една леля – общинска секретарица: – Да, нека се превежда. Преведете му и следното. Вижте какво, Дайнов, ние може да сме прости чиновници, но и ние имаме икономически интереси! Прочетете, моля ви, пак горните три реда. Вникнете в тях. В главите на чиновниците това да крадат парите на данъкоплатците не е осъдително. То е принцип, който те съобщават с пълна убеденост: „И ние, не само вие, тъпите работещи, които ни издържате, имаме икономически интереси! Не падаме по-долу! Интереса клати феса.“ Ненапразно се бяха превърнали във вещици в момента, в който стана дума за пари... Обслужване на общото благо? Служене на гражданите? Оказване на публични услуги? Забравете. Тия споделиха пред публика нещо, заради което в една нормална страна биха били разследвани с оглед вкарване в дранголника. У нас обаче просто съобщиха принципа, на който действат: Вземаме. И онова, което ни предлагате с тъпия ваш сепаратор, ни е прекалено малко. А после – как се стигна до епидемията от „усвояване на средства“ под мъдрото ръководство на Бойко Борисов? Ето как – отдолу нагоре. Той само подпечата онова, което вече беше правило. Опитвах се да обясня на разгорещилите се чиновнички, че са за прокурор, когато се изправи една девойка от Стражица. И отсече: – Вие, Дайнов, не сте никакъв професор. Вие сте неумит селянин, застанал на пътя на нàучно-техническия прогрес с вила в ръка! Туш. Тъкмо започвам да крякам, че да ми изсипват в реката по двеста хиляди тона боклук годишно не е никакъв прогрес – и ми звъни мобилният. В Капиново били вдигнали въстанието – свалили дърво напреки на пътя и го превърнали в барикада. Строили се зад него, чакат врага...", "date": "2017.11.14", "title": "\"Вие, Дайнов, не сте никакъв професор. Вие сте неумит селянин...\" (ОТКЪС)"}
{"url": "http://clubz.bg/60691-v_italiq_obyrkvane_bezsilie_i_proval", "text": "Футболна Италия кара днес тежък махмурлук след звучния провал в световните квалификации за \"Мондиал 2018\" в Русия. Националният тим направи 0:1 и 0:0 в баража срещу Швеция и не се класира на финали за първи път от 1958 г. и общо за втори път в историята на най-големия футболен форум. Още в началото на вечерта нещата на \"Сан Сиро\" в Милано изглеждаха зле - дикторът на стадиона обяви Даниеле де Роси и в титулярния състав, и сред резервите. Не един, а два пъти. След това \"скуадра адзура\" показа голова немощ за кой ли път в последните месеци. И бе излъгана по начина, по който някога печелеше срещу своите съперници - с \"катеначо\" и бавене на играта от страна на шведите.  зове в. \"Кориере дело спорт\" с огромно заглавие на челната си страница.  пише \"Газета дело спорт\" на фона на огромна снимка на Джанлуиджи Буфон, който през сълзи гледа към небето. Буфон обяви края на кариерата си в националния отбор още на терена, извини се и поиска прошка от \"тифозите\". Не само той приключва със \"скуадрата\", а също така Даниеле де Роси, Джорджо Киелини, Андреа Бардзали... Все пак трима от тях (без Киелини) станаха световни шампиони през 2006 г. Като стана дума за Де Роси, още една случка със звездата на \"Рома\" показва какво цари в един от най-силните национални отбори в историята на любимата игра. Треньорът Джан Пиеро Вентура праща един от асистентите си да каже на халфа да загрява. Тв каналите и другите медии показват гневната реакция на това от страна на Де Роси. Обикновено в такъв момент футболистите нямат търпаение да влязат и да решат даден мач. Не и в този случай. Реакцията на трибуните на \"Сан Сиро\" е поразителна - феновете не освиркват, те не знаят как да реагират в първия момент. Пълна скръб. Сковани са от печал, защото огромна част от тях не знаят какво е това да не си на световно. Подобни са настроенията и цял ден днес по социални мрежи и форуми, макар че се прокрадна гняв. Мъката на италианците споделят в Холандия, САЩ, Чили... Група с тези четири отбора можеше да бъде наречена с баналното \"групата на смъртта\", но и 4-те страни няма да бъдат представени по руските терени.", "date": "2017.11.14", "title": "В Италия: объркване, безсилие и провал"}
{"url": "http://clubz.bg/60680-obedinenieto_ne_trqbva_da_e_na_vsqka_cena_i_s_vseki_provyzglasil_se_za_demokrat", "text": "Това каза юристът от сдружение \"Граждански съвет\" Ивайло Ивков по време на конференцията  , изброявяйки какви трябва да са стъпките за обединение на тази общност. Ивков бе един от лекторите на форума, организиран от Сдружение \"Граждански съвет\", начело с Гроздан Караджов и фондация \"Конрад Аденауер\", който се проведе в София.  Ивков, който бе част от Гражданския съвет на Реформаторския блок, припомни как първото нещо, което политиците в блока направиха, бе да се отърват, а всъщност да се лишат от гражданската си енергия. По думите му не са прави онези, които обявяват РБ за провал, защото идеята е била добра и успешна, ако се съди по изборните резултати, които са постигнати след създадавено му. Провалът е дошъл заради отказа от гражданския съвет и начина на взимане на решения. Затова и сред предложенията му откъде да се започне обединението на общността сега бе именно изработването на документ и ясни правила как се взимат решенията. Преди Ивков Гроздан Караджов обясни, че конференцията няма за цел за създава нови партии и съюзи, а форумът е отворен за всички, които са готови да участват в дискусията по събиране на общността. Това е вторият форум, който съветът и \"Конрад Аденауер\" организират. Караджов обяви, че изграждането на политически алтернативи е дълъг маратон, а изборите са само финала му. По думите му за вота  . И призова: Представителят на \"Конрад Аденауер\" за България г-н Гайслер обяви, че на последните избори са се загубили 300 000 гласа заради отделното явяване на изборите на формации от общността и с подчертано неудоволствие отбеляза, че наместо т.нар. реформаторска общност да е обединена, такива са се оказали \"Обединените патриоти\", които дори участват в управлението. В лекцията си проф. Евгений Дайнов припомни на залата, че усещането да живееш в центъра на София за демократичната общност е нещо като да си постоянно на морфин - \"щастлив си, доволен си, знаеш, че има някакви проблеми, но си под въздействие... така до следващия морфин\". Метафората бе да се покаже, че извън жълтите павета хората имат проблеми, а работа на политиците е да ги откриват и  адресират. По думите му \"цяло лято\" демократичната общност не е произвеждала никакво политическо съдържание и резултатът е, че в момента онези 300 000 избиратели от последните избори вече ги няма. Той разкритикува партиите извън парламента, че от тях се излъчва посланието \"ето, снимаме се заедно, не се караме вече\", но не произвеждат политики. Според Дайнов хората, хората притежават политически радар и ако засекат движение, то биха могли да му обърнат внимание. Демократичната общност трябва да се стреми към онези половин милион гласове, които получи Меглена Кунева като независим кандидат за президент, смята професорът-политолог. И според него партиите трябва да спрат да се държат като неправителствени организации, защото Цацаров е проблем, но да говори само за това отива на \"Правосъдие за всеки\", Бойко Борисов прави живковски режим, но това е разговор за Хелзинския комитет. Политиците трябва да действат и да предлагат политики - конкретни. Могат да защитават гражданите от произвола. Той трябва да знае, че има една партия, дето ще му помогне. Бъди закрилник, не разговорляч За разлика от първия форум, на днешния имаше и представители на партии. Николай Василев от БЗНС например каза, че на общността й липсва емоция - такава е останала предимно при тези, които се събират на язовир \"Копринка\" и ходят на Луков марш. В дискусията се включи и зам.-председателят и бивш председател на ДСБ Радан Кънев: , заяви Кънев. И изброи: законност и правова държава, лична и медийна свобода, неприкосновена частна собственост, меритократична бюрокрация. И обясни, че без тези неща и без професионална администрация не може да се случи нито една политика - защото тя би се правила от \"некадърни хора с партиен интерес\". Кънев, а след него и други участници, оспориха тезата, че се приема, че по последния незаобиколим принцип - позападната ориентация - демократичната общност и управлението на ГЕРБ са на едно и също мнение.  Той даде пример и с това, че пред Жан Клод Юнкер Борисов е използвал старата опорна точна на Москва против разширяването на НАТО с въпроса \"от кого се страхувате\". Кънев призова общността да се сдобие не само с единно лидерство, но и с такова по всяка секторна политика.  Юристът Атанас Славов, който е и от \"Да, България\", също наблегна на тезата, че от 10 години еврочленство на България, ГЕРБ управлява 7 и резултатът е, че   Той обяви, че се очаква докладът на ЕК по механизма за сътрудничество и оценка да е  Велислав Величков от \"Правосъдие за всеки\" заяви, че явно  подкрепяйки тезата на Славов По думите му у нас правосъдието се е превърнало в търговия с влияние, правят се извънредни съдилища и това значи, че живеем в тоталитарна държава . Това може да стане с искане за свикване на Велико народно събрание, но след като се подготви проект за нова конституция. На същото мнение бе и икономистът Георги Ганев, който също е част от Гражданския съвет и участваше в този орган на Реформаторския блок, който бързо бе неглижиран тогава.    Политологът Христо Анастасов бе по-мрачен в изказването си, за което сам предупреди. По думите му държавата не е превзета, а подменена и ако не се направи нещо по-различно, в това число и от демократичната общност, ще е нужно не ново Велико народно събрание, а ново Учредително събрание. Според него от самото начало се е знаело какво представлява ГЕРБ и че ще поиска порции от държавата. Освен това  Икономистът Евгени Кънев представи презентация как той вижда пътя на промяната и евентуална победа на демократичната общност, ако си свърши работата по събирането си. И припомни, че политици, които събират мнозинства, обикновено не са тези, които избират само език на конфронтация и омраза. Шефът на \"Конрад Аденауер\" за България Торстен Гайслер обобщи дискусията, заявявайки, че го притеснява критиката към сегашния режим в страната, защото очаквал тя да е по-конструктивна. И дискусията да дава решения за промяна. Той отново припомни, че коалициите по света не са брак по любов, а брак по сметка, за да се върши конкретна публична работа. И припомни на представителите на демократичната общност, че очевидно в бъдеще БСП и ДПС не биха били техни партньори. А такъв ще е нужен, защото \"не си представям че ще постигнете 51% изборен резултат\". Той не назова ГЕРБ като потенциалния партньор на общността в прав текст. ", "date": "2017.11.14", "title": "\"Обединението не трябва да е на всяка цена и с всеки, провъзгласил се за демократ\""}
{"url": "http://clubz.bg/60695-petima_ubiti_pri_seriq_ataki_v_kaliforniq", "text": "Най-малко петима души са убити, а двама са ранени при поредица от нападения в окръг Ранчо Техама в Калифорния, съобщи в. \"Лос Анджелис таймс\". Нападателят е сред жертвите. Стрелбата започнала в долина в селски район и по всяка вероятност причина бил битов скандал. Тя се е водила на най-малко пет места. Един от атакуваните обекти е училище. Вероятно надапателят подбирал жертвите си на случаен принцип. Засега не се знае колко са жертвите и пострадалите в училището. Съобщава се само, че неопределен брой ученици били откарани с хеликоптери в болници. Местни жители и работещи в района твърдят, че чули най-малко 100 изстрела. В Ранчо Техама жиеят лизо 3500 души. Целият район е отцепен от полицията. Засега не се съобщава нищо за самоличността на нападателя.", "date": "2017.11.14", "title": "Петима убити при серия атаки в Калифорния"}
{"url": "http://clubz.bg/60689-barbi_slaga_hidjab", "text": "В продължения на десетилетия Барби беше синоним на   и пропорции, които несъществуват в реалния живот. Но постепенно, за да отговорят на променящите се тенденции в света, се появиха най-различни кукли Барби - по цвят на кожата, а в отговор на зачестилите критики - и по-закръглени. За първи път обаче в 58-годишната история на \"Мател\", ще има и Барби с хиджаб, съобщават от компанията производител. Компанията е готова с проект на кукла с хиджаб, която е вдъхновена от Ибтихадж Мухамад, американска фехтовачка, която спечели бронзов медал на Олимпийските игри в Рио де Жанейро през 2016 г.   31-годишната фехтовачка е известна като първата американка мюсюлманка, която носеше хиджаб, докато се състезаваше за отбора на САЩ. Спортистката публикува в туитър своите благодарности към \"Мател\", че са я приели в \"Шеро\", тази серия от кукли на компанията, посветена на жени, образец на подражание.  Пред сп. \"Пийпъл\" фехтовачката разказва, че тя е работила с дизайнерите на куклата, за да е сигурно, че всеки детайл е коректен, в това число и по-големите крака. Мухамад обяснява, че фехтовачите имат нужда от по-здрави крака. куклата носи и нейния запазен стил - силната очна линия. В туитъра на Барби се появи съобщение, според което  Барби с хиджаб ще се появи официално през пролетта на 2018 г. Мухамад, която е родом от Ню Джърси, по-рано е споделяла за трудностите да си мюсюлманка в САЩ. Пред \"Дейли Бийст\" тя разказа, че се чувства несигурна през цялото време в нейната родна страна и че и се е случвало да бъде следена след тренировки от човек, който искал да я докладва на полицията. Бронзовата олимпийска медалистка разказа и че е била задържана от митничари през декември 2016 г. за 2 часа. ", "date": "2017.11.14", "title": "Барби слага хиджаб"}
{"url": "http://clubz.bg/60693-mej_kym_rusiq_znaem_kakvo_pravite_nqma_da_uspeete", "text": "Тя произнесе външнополитическа реч на годишната вечеря, организирана от кмета на лондонското Сити. Мей обясни и каква ще бъде ролята на Обединеното кралство след излизането му от ЕС на 29 март 2019 г. Тереза Мей: Русия е сериозна опасност за балтийските страни и Полша Тонът ѝ към Русия бе изненадващо остър, коментира Би Би Си. Мей обвини Москва, че с действията си заплашва международния ред, намесва се в избори зад граница и разпространява фалшиви новини в медиите като част от необичайно агресивна кампания. Целта е да се посеят раздори в западния свят. Интересното е, че  Британската премиерка повтори, че Западът не иска връщане към Студената война, нито да бъде в състояние на постоянна конфронтация, но лондон ще действа в защита на интересите си, както и тези на Европа и останалия свят, ако Русия продължава по същия път. Мей говори и за нуждата от реформиране на НАТО. Така пактът ще бъде съхранен като жизнен съюз за възпиране на враждебна руска активност: Премиерката каза също, че се надява един ден Русия да избере различна посока. Но докато не го стори, Лондон ще действа в защита на интересите си и международния ред. Тереза Мей се надява все още се надява Русия да стане силна държава, играеща по правилата и развиваща международната сигурност като постоянен член на Съвета за сигурност на ООН. Но дотогава Великобритания остава безусловно ангажирана с поддържане на европейската сигурност. Базирани в Русия групи са използвали социалните медии, за да разпространяват фалшиви новини около референдума за независимост на Каталуня. Това заявиха в Брюксел испанските министри на външните работи Алфонсо Дастис и на отбраната Мария Долорес де Коспедал. Той допълни, че имало и кампаниия за дестабилизиране на Испания чрез разпространение на фалшиви новини. Засега обаче испанският кабинет не можел да каже със сигурност дали руското правителство стои зад тази кампания.", "date": "2017.11.14", "title": "Мей към Русия: Знаем какво правите. Няма да успеете"}
{"url": "http://clubz.bg/60676-galyp_interneshynyl_50_podkrepqt_vot_na_nedoverie_za_korupciq_i_shurobadjanashtina", "text": "Половината от пълнолетните българи (50%) подкрепят вот на недоверие към управляващите за корупция, шуробаджанащина и т. н. 42% са на обратната позиция. Тук освен привържениците на опозицията по традиция положително отговарят и негласуващите. Резултатът е стандартен и показва недоверие към целия политически елит, което се фокусира по правило в управляващата сила. Това са някои от изводите от новия сондаж на  част от независимата изследователска програма на агенцията. Искането на ДПС \"Обединените патриоти\" да напуснат управлението се отхвърля от мнозинство от 58%. 29% го подкрепят. Явно Движението продължава да извиква негативни мнения сред мнозинството от българските граждани, а   и няма обществено очакване за съществени промени във властовата конфигурация. Критиката към управляващите явно е повече по отношение на съмнения в корупция, отколкото за участието на националисти в управлението, е коментарът на \"Галъп интърнешънъл\". Промените и оставките станаха основна част от политическия разговор. Напоследък доби актуалност въпросът кое да е първо: „разследването или оставката“. 48% са съгласни, че когато се появят съмнения в корупция, е добре един управленец да подаде оставка, без да се чака разследване, доказателства и т.н. Други 48% обаче смятат, че когато се появят съмнения в корупция, е добре първо да се изчака разследване, доказателства и т. н. Данните ясно свидетелстват, че поне сред половината българи  – в обществените очи те са виновни и без следствие, съд и пр. Затова и „бързите“ оставки съответстват на обществените очаквания. Работата на новия министър на здравеопазването ще е очаквано тежка, ако се съди по данните от сондажа. 52% приемат мнението, че протестите в последните седмици не са обичайни и свидетелстват за тежка ситуация. 42% пък са по-близо до мнението, че такива протести са нещо обичайно, когато се обсъжда бюджет – вероятно защото различните обществени групи ползват момента, за да постигнат по-добро финансиране в следващата бюджетна рамка.   Обсъжданията около бюджета закономерно извеждат на преден план темата за степента на държавна грижа и намесата на държавата в пазарните и икономически процеси като цяло. Това личи и в почти автоматичното одобрение за всякакви мерки на държавна намеса. Например, мнозинство от 55% наскоро подкрепиха намесата на Борисов в спора между икономическото министерство и ЕМКО. Също 55% одобриха действията на Борисов за „Дунарит“ и т. н., а само около една четвърт бяха против.", "date": "2017.11.14", "title": "\"Галъп интернешънъл\": 50% подкрепят вот на недоверие за корупция и шуробаджанащина"}
{"url": "http://clubz.bg/60682-gerb_vyprosyt_za_mutrite_v_politikata_ne_referira_kym_borisov", "text": "Така депутатката от ГЕРБ Десислава Атанасова отговори на въпрос как премиерът Бойко Борисов се е почувствал, след като е чул призива на лидера на БСП Корнелия Нинова да бъдат извадени мутрите от политиката. Корнелия Нинова: Приватизация - да, но да видим и групировките Тя допълни, че е упълномощена от премиера Бойко Борисов, който в момента е в Рим, да заяви, че ГЕРБ ще участва във всяка инициатива по всякакъв повод и по всички теми, предложени от БСП, които са свързани с прехода и приватизацията. Тя се обяви и за това да бъде извадена истината за абсолютно всички сделки на прехода, без значение през кое управление са били. Тя отхвърли твърденията, че ГЕРБ действа заедно с ДПС по темата за отпадането на давността за престъпления, свързани с приватизацията. И припомни, че Борисов е имал инициативи по тази тема още в края на втория си управленски мандат. Шефът на правната комисия Данаил Кирилов пък отрече обвиненията, че бежанската вълна продължава. Той обясни, че България може да приеме 5900 бежанци, като капацитетът към момента е зает 20%. Кирилов каза още, че филмът на Елена Йончева е сниман в момент, в който оградата още не е била завършена. Цветанов и Нинова \"заедно\" гледат филм на Елена Йончева (СНИМКИ) Кирилов разтълкува и изявлението на Борисов, че в парламента стоят хора, които са замесени с наркотрафик и са купували гласове от затворници  Нинова призова Борисов да назове поименно тези лица. В отговор Кирилов припомни ареста на брата на депутата от БСП Георги Стоилов и привличането като обвиняем на Манол Генов. Цветанов и Нинова \"заедно\" гледат филм на Елена Йончева (СНИМКИ)", "date": "2017.11.14", "title": "ГЕРБ: Въпросът за мутрите в политиката не реферира към Борисов"}
{"url": "http://clubz.bg/60679-oon_obvini_es_che_se_otnasq_%E2%80%9Cnechoveshki%E2%80%9D_s_migrantite", "text": "Политиката на Европейския съюз да помага на либийските власти да залавят мигранти в Средиземно море и да ги връщат в “ужасяващите затвори на Либия е нечовешка, заяви ООН днес. Либия е главен транзитен малшрут за африканските мигранти, които се опитват да стигнат до Европа. Много от тях стават жертва на трафиканти. Според Ал Хюсеин ситуацията с тях е станала „катастрофална\". Той обвини ЕС, че не направил нищо да защити мигрантите от нарушаването на правата им. Според Департамента за борба с незаконната миграция на Либия, 19 900 души са били задържани само от началото на ноември. Служители на ООН са посетили четири центъра по-рано този месец и са били \"шокирани\" от това, което са видели, каза Ал Хюсеин.", "date": "2017.11.14", "title": "ООН обвини ЕС, че се отнася “нечовешки” с мигрантите "}
{"url": "http://clubz.bg/60671-radioaktivniqt_oblak_nad_evropa_se_okaza_opasen", "text": "И все пак ядреният инцидент, станал в края на септември в Русия или Казахстан и довел до появата на радиоактивен облак на Европа, е опасен, става ясно от публикация на в. \"Монд\". До този извод стигнали специалисти от CRIIRAD - френската Комисия за независими изследвания и информация за радиоактивност. Французи подозират ядрен инцидент в Русия или Казахстан Те смятат, че е необходимо да се вземат мерки за защита на живеещото в непосредствена близост население. Поетите от него дози значително превишават санитарните норми. Освен това Комисията настоява във връзка с инцидента да бъде приложена програма за . Така ще може да се установи дали са заразени хранителни продукти, влизащи в рисковата група.  За инцидента за първи път бе съобщено в края на миналата седмица. Той бил засечен от експерти от френския Институт за изследване на ядрената сигурност - IRSN. В атмосферата бил изпуснат радиоактивният нуклид рутений-106. Според Брюно Шарейрон - директор на лабораторията на CRIIRAD, радиоактивността на рутений-106 намалява наполовина след година, по-точно след 372 дни. Нуклидът се създава в резултат на разпад, който, щом падне върху почвата или растително покритие, може да предизвика дълготрайно заразяване. От IRSN са категорични, че инцидентът не е станал в ядрен реактор, а в обект за преработка на ядрено гориво. И твърдяха, че той не е опасен за здравето на хората. Мнението на хората от CRIIRAD обаче е коренно различно. Французите смятат, че инцидентът е станал в Русия или Казахстан. Диапазонът на вероятното място е  Нито Русия, нито Казахстан досега са потвърдили за такъв случай на своя територия. Специалистите от IRSN твърдяха, че няма отражение върху човешкото здраве или околната среда в Европа. От българската Национална система за мониторинг на околната среда (НСМОС) също заявиха, че няма превишени норми за радиоактивност у нас.", "date": "2017.11.14", "title": "Радиоактивният облак над Европа се оказа опасен"}
