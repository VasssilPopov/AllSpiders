{"url": "http://clubz.bg/80268-sled_medvedev_i_putin_moje_da_poseti_sofiq", "text": "София пожела прагматични отношения с Москва. Това е изгодно за Русия - така федерацията ще може да заобиколи газотранспортната система на Украйна, доставяйки газ в Европа от юг. Цената на това достига 1,4 милиарда евро, пише руският електронен в.  След \"продължителното захлаждане през последното десетилетие\" България промени отношението си към Русия, пише изданието в коментар за приключилото вчера посещение на руския премиер Дмитрий Медведев в София. \"Правда\" припомня подписан от министър-председателя Бойко Борисов доклад за състоянието на националната сигурност на България от 2016 г., според който действията на Москва \"заплашват (. . .) единна, свободна и мирна Европа\". Премиерът на България обеща освен това на среща с Владимир Путин, че ако Русия прекара през страната му тръба от \"Турски поток\", този път българите няма да отменят проекта в угода на европейската \"диверсификация\", напомня онлайн изданието.  \n\t\"Правда\" свързва \"промените\" в българското отношение към Русия с \"избирането на \"проруския\" президент Румен Радев и засилването на националистическите нагласи в Европа\", където ред европейски лидери \"отстояват своите интереси\".  \"Правда\" напомня и изявлението на Медведев в София, че Русия е готова да разгледа възможността за участие в строежа на АЕЦ \"Белене\". Руският премиер \"обаче настоя ЕС да осигури гаранции по повод строежа на разклонение от \"Турски поток\" за България. Това също е прагматичен подход и трябва да бъде приветстван\", заключава изданието. \n\tБългарските \"силни леви обществени организации, които се наричат русофили, изведнъж получиха подкрепа в лицето на действащото правителство, съставено от техни довчерашни съперници - привърженици на Запада\", коментира по повод посещението на Медведев   в едноименното онлайн издание. След срещата между двамата премиери нищо чудно да последва официално посещение на президента Путин в България. Поне София много разчита на това. Защото последното му идване датира от 2008 г., а оттогава много неща се промениха не само в света, но и в отношенията между двете страни, се казва в коментара. \n\tНа руско-български туристически бизнес форум в София Дмитрий Медведев се пошегува с печатна грешка в подготвените за него материали - според тях потокът от български туристи във федерацията е нараснал на 56 милиона души, а не на 50 000, както е всъщност, пишат още изданията в Русия. \"Желая ви да постигнете тези цифри от 50 милиона, които прочетох току-що\", цитира  реплика на руския държавник. Медведев посочи, че през 2018 г. България е посрещнала над 500 000 руски туристи. Същевременно изтъкна, че за да увеличи посещаемостта, Русия трябва да обновява инфраструктурата си и да строи нови хотели, пише  . \n\tЕлектронното издание   описва работната вечеря на Медведев с Бойко Борисов и акцентира върху обсъдените проблеми в комуникациите между градовете и пристанищата на България и Русия. Медведев заяви, че това е доста важно направление, особено при положение че съседните страни също развиват морски и въздушни превози. Руският премиер подчерта: \"който работи по-нестандартно, ще може да получи по-добри условия и повече туристи\", допълва \"Политроссия\". се спира върху вчерашната среща на Дмитрий Медведев с българския патриарх Неофит. След разговора двамата се отправиха към катедралата \"Св. Александър Невски\". Край входа на руския премиер бяха предложени свещи, но той не пожела да нарушава традицията и сам си купи от църковната лавка, разказва вестникът. \n\tФедералните издания поместват и изявления на Медведев след пристигането му вчера след визитата в България на двудневно официално посещение във Великото херцогство Люксембург. Има само един път за развитие на отношенията между Русия и Европейския съюз - това е сътрудничеството, подчерта премиерът на федерацията, цитиран в \"Росийская газета\". \n\tЛюксембург бе \"препоръчан\" на Медведев като едно от европейските столици, където повечето политици гледат без особен ентусиазъм на икономическите санкции срещу Русия. Засега обаче ЕС единодушно подкрепя санкционния режим, наложен на Москва, посочва московският официоз. \n\tВ интервю за местното издание \"Люксембургер ворт\" Медведев изрази несъгласие с твърденията, че тези ограничения са необходим отговор след действията на Русия в Крим и \"насилствената \"Руска пролет\" в Донбас\". Той предложи да бъдат запитани жителите на полуострова и на Югоизточна Украйна дали са им необходими тези санкции, а на европейците - да се замислят, че през 21-и век практически в центъра на Европа десетки хиляди хора живеят фактически в условията на хуманитарна катастрофа, добавя \"Росийская газета\". БТА.", "date": "2019.03.06", "title": "След Медведев и Путин може да посети София"}
{"url": "http://clubz.bg/80295-kzk_proverqva_ruskiq_uber_v_bylgariq", "text": "Комисията за защита на конкуренцията (КЗК) е започнала проверка срещу \"Такси Максим\" ЕООД - това е българският клон на руската компания за споделено пътуване Maxim Taxi. Проверката е за нелоялна конкуренция, детайли не се разкриват. По всяка вероятност КЗК се е самосезирала. Както Клуб Z писа, Maxim Taxi е компания с подобен модел на забранената в България през 2015 г. платформа Uber. Всеки може да стане шофьор със собствения си автомобил и да вози хора колкото желае - без да е обвързан с договор. Руски \"Uber\" работи  необезпокояван в България. Оригиналния го изгонихме Въпреки думата \"такси\" в името си, руската компания твърди, че не е превозвач. Не изпълнява и изискванията за такъв - единственото, за което проверява за шофьорите си, е дали имат шофьорска книжка. Дали колата е застрахована или не, дали шофьорът не е осъждан или дали пътникът е застрахован - това не се проверява, въпреки че такива са законовите изисквания. Цялата регистрация става през смартфон приложението - буквално за няколко минути, а одобрението идва след няколко часа. Компанията прибира 10% от приходите, които могат да се плащат кеш или през приложението - и видно не се облагат с данъци. Светът срещу Uber Забележително е, че Maxim Taxi оперира в България от 2014 г. - още преди Uber. Забраната и скандала около американската компания обаче ги подминават и никой не забелязва проблемната им дейност, докато Uber обжалва забраната на КЗК.Обжалването бе загубено вчера на първа инстанция пред Върховния административен съд.  Светът срещу Uber", "date": "2019.03.06", "title": "КЗК проверява \"руския Uber\" в България"}
{"url": "http://clubz.bg/80296-prokuraturata_proverqvala_narusheni_jurnalisticheski_standarti_na_valq_ahchieva", "text": "Управителният съвет (УС) на БНТ е взел решение да свали от ефир предаването на Валя Ахчиева \"Окрито\" заради \"нарушенията на процедурите, свързани с организацията, реда и условията за реализация на телевизионна продукция, регламентирани в Правилника за производство на телевизионна продукция и продуцентска дейност\". Това се казва в позиция на ръководството на обществената телевизия, която се появява седмица, след като Ахчиева внесе искова молба в Софийския районен съд срещу наложеното ѝ дисциплинарно наказание от генералния директор на БНТ Константин Каменаров.  Тогава Ахчиева заяви, че наказанието й е свързано с нейно желание да докаже по независим път, с експертиза и лабораторни изпитвания в една независима лаборатория, дали бетонът от незаконен бетонов център, с който са построени къщи, не е опасен за живота и здравето на хората, които живеят там. Ахчиева обърна внимание и на датата, на която е получила заповедта на дисциплинарното наказание. Тя била подписана в деня, в който генерланият директор на БНТ Константин Каменаров е трябвало да се яви на последното заседание на Софийския градски съд - 18 февруари. \"  заяви тя. Според позицията на ръководството на БНТ обаче Валя Ахчиева  Освен това оттам съобщават, че дни преди излъчване на нейно предаване от 09.12.2018 г., са  пишат още от обществената телевизия. Ето и цялата позиция на ръководството на БНТ:", "date": "2019.03.06", "title": "Прокуратурата проверявала нарушени журналистически стандарти на Валя Ахчиева"}
{"url": "http://clubz.bg/80288-izsledvane_na_osse_nasilieto_sreshtu_jenite_v_iztochna_evropa_e_masovo", "text": "70 на сто от жените в 8 държави от Източна Европа са били жертви на сексуален тормоз, преследване, домашно насилие или други форми на насилие от 15-годишна възраст. Това сочат данните от  , което беше представено в сряда. Психологическият натиск - упражняването на контрол или обидно поведение - това е най-често срещаната форма на домашно насилие, която се регистрира в проучването, отбелязва \"Политико\". 60 на сто от жените казват, че са били подложени на такъв тип насилие. 23 на сто - че са били физически и сексуално малтретирани от партньора си. В проучването са били анкетирани 15 хил. жени през пролетта и лятото на 2018 г. в осем държави - Албания, Босна и Херцеговина, Косово, Молдова, Черна гора, Северна Македония, Сърбия и Украйна. 74 на сто от жените не се чувстват добре информирани какво да правят, когато са подложени на насилие, сочат данните. Само 7 на сто от жените, претърпелите насилие от партньора си, са се обърнали към полицията веднага след тежък инцидент, в които са били жертвата. Генералният секретар на ОССЕ Томас Гремингер призова политиците да използват резултатите от изследването, за да предложат по-добри мерки за предотвратяване и ограничаване на насилието срещу жени, да се подобрят услугите за преминалите и избягалите от своите насилници, както и като цяло да се осигури повече сигурност за жените и момичетата. Всяко трето умишлено убийство в България е на жена в дома ѝ, а всяко пето е заради ревност. Наблюдава се увеличение в броя на убийствата между 2016 г. и 2018 г., показват данни на статистиката.  Само от началото на годината в България има три убити жени - жертви на домашно насилие. През 2018 г. са били 35. Последният случай е от края на февруари т.г., когато мъж преби жена си до смърт във Варна.", "date": "2019.03.06", "title": "Изследване на ОССЕ: насилието срещу жените в Източна Европа е масово"}
{"url": "http://clubz.bg/80273-doklad_753_jertvi_na_terorizym_v_es_mejdu_2000_i_2018_g", "text": "В Париж беше представено изследване на тероризма в ЕС между 2000 г. и 2018 г., предаде \"Льо Паризиен\". Според доклада, който носи името \"Бяла и черна книга на тероризма в Европа\", 753 души са станали жертва на терористични атентати в рамките на ЕС, докато близо 60 на сто от смъртните случаи са документирани извън границите на Съюза - 1 115 души, в посочения период.  Обама: Ще помогнем на всички народи, заплашени от тероризъм (ВИДЕО) Така общият брой на убитите стига 1868 души. Докладът е публикуван по инициатива на испанската либерална евродепутатка Майке Пагасауртундуа, като той е изготвен с помощта на \"Френската асоциация на жертвите на тероризма\". В \"Бяла и черна книга на тероризма в Европа\" са разграничени идеологическите пориви, довели до смъртните случаи: За 30 от смъртните случаи не се знае кой е извършителят, нито какви са неговите подбуди.      В книгата са включени имената, възрастта, националността и професията на жертвите. Подробно са описани обстоятелствата около терористичните атаки - датата, мястото, употребеното оръжие и други. Испания е най-засегната държава членка от тероризма (268 жертви), следвана от Франция (263 жертви) и Великобритания (121 жертви) - общо 652 души (34 на сто от общия брой на убитите). Испания и Франция са също така двете страни от ЕС, в които са били извършени най-мащабните атентати в съюза през последните 18 години - този от 11 март 2004 г. в Мадрид (191 жертви), извършен от радикални ислямисти, и този от 13 ноември 2015 г. в Париж (121 жертви), за който отговорност пое \"Ислямска държава\". Белгия обяви за международно издирване заподозрян за атентатите в Париж Във Великобритания все още се помнят бомбените атентати от сутринта на 7 юли 2005 г., когато 52 души загинаха в Лондонското метро. Отговорност за нападенията пое \"Ал Кайда\", макар че и до днес е спорен въпросът дали извършителите са били членове на групировката.  Френският \"Център за анализ на тероризма\" публикува през февруари 2019 г. доклад, който показва, че през 2018 г. се наблюдава съществен спад на ислямските терористични нападения в ЕС, особено ако я сравним с 2017 г.: Основната причина за спада е почти пълното заличаване на структурите на \"Ислямска държава\" в Близкия изток. \"Ислямска държава\" се реорганизира в опит да оцелее Белгия обяви за международно издирване заподозрян за атентатите в Париж \"Ислямска държава\" се реорганизира в опит да оцелее", "date": "2019.03.06", "title": "Доклад: 753 жертви на тероризъм в ЕС между 2000 и 2018 г."}
{"url": "http://clubz.bg/80293-tuk_leji_edin_otbor_kojto_napravi_istoriq", "text": "Краят на една ера. Това е лайтмотивът в испанската и световната преса след отпадането на \"Реал\" (Мадрид) от \"Аякс\" (2:1 и 1:4) още на осминафиналите в Шампионската лига. Този отбор на \"белите\" спечели турнира четири пъти в последните пет години. Пропусна единствено през 2015 г. Стана първият клуб, защитил трофея, откакто надпреварата се нарича Шампионска лига. И съответно първият с три купи поред, което стана през 2018-а. Катастрофата е пълна - \"Реал\" сдаде европейския трон (СНИМКИ) Снощи обаче \"Реал\" бе детрониран показно от \"Аякс\" след като имаше аванс от 2:1 в първата среща. И болката в редиците на \"мадридистите\" е още по-голяма, тъй като в началото на март отборът им вече не се бори за нищо. Записа четири поредни поражения на \"Сантяго Барнабеу\" и три от тях костваха изхвърляне от всички турнири. Барса пак би \"Реал\" в Мадрид, почти си осигури титлата \"Реал\" отпадна за Кралската купа и в Шампионската лига и изостава на 12 точки от \"Барселона\" в Ла Лига. Предвид формата на отбора и вътрешните проблеми (треньорът Сантяго Солари се изпокара с половината си играчи, а Гарет Бейл е изолиран), никой не вярва в чудо в шампионата. Медиите се спират на скандиранията по адрес на клубния бос Флорентино Перес. Имаше дори възгласи за връщане на Жозе Моуриньо, а доскоро повечето фенове на \"лос бланкос\" не искаха и да чуят за португалеца, който преди време си тръгна уволнен и със скандали от Мадрид. Анализатори са на мнение, че през лятото \"Реал\" ще трябва да направи големи промени. Освен нов треньор (никой не вярва, че Сантяго Солари ще остане начело) отборът трябва да привлече нови попълнения във всички линии и може би да освободи някои звезди. Би Би Си изчислява, че царуването на \"белите\" в Европа продължи точно 1011 дни. Или две години, девет месеца и пет дни - от победата над \"Атлетико\" (Мадрид) на финала в Милано през 2016 г. От началото на сезон 2015-2016 в ШЛ \"Реал\" е изиграл 47 мача, в които победите са 32, равенствата - 8, загубите - 7, а головата разлика - 112:50. \"Лос меренгес\" достигат най-малко полуфинал във всеки един сезон след 2010 г., когато са елиминирани от \"Олимпик\" (Лион) отново на осминафинал. Това е първата година в клуба на Кристиано Роналдо. Според мадридски медии Жозе Моуриньо вече е безспорен фаворит за треньор, най-малкото защото Перес иска да привлече личност, за да потуши недоволството. Споменават се и други имена, като например на Маурисио Почетино (отново), но босът на \"Тотнъм\" Даниел Леви трудно ще се раздели с аржентинеца и то във време, в което отборът му най-сетне ще стъпи на новия си стадион в Северен Лондон.  И още едно историческо събитие - от гледна точка на голяма медия. Френският вестник \"Екип\" поставя максималната оценка 10 на сърбина Душан Тадич, който изработи и вкара два от четирите гола за \"Аякс\". Само още осем футболисти в историята на един от най-престижните и реномирани спортни вестници в света са заслужавали това признание. Това са френските национали  руснакът     датчанинът     бразилците  Барса пак би \"Реал\" в Мадрид, почти си осигури титлата", "date": "2019.03.06", "title": "\"Тук лежи един отбор, който направи история\""}
{"url": "http://clubz.bg/80283-ek_oshte_nqma_reshenie_za_brekzit", "text": "Преговорите за Брекзит през последните дни са били трудни и не са довели до решение на спорните въпроси, съобщи днес Европейската комисия Главният преговарящ от страна на Европейския съюз Мишел Барние е казал на комисарите, че \"докато преговорите се водят в конструктивна атмосфера, дискусиите са били трудни\", каза пред репортери говорителят на Комисията Маргаритис Схинас, цитиран от \"Политико\". Лондон е готов да отмени 80-90% от вносните мита при \"Брекзит без сделка\" До датата на Брекзит остават 24 дни. Британската министър-председателка Тереза Мей се очаква да внесе за повторно гласуване в Камарата на общините Споразумението за напускане между нея и 27-те в ЕС, което британските депутати вече веднъж отхвърлиха с безпрецедентно мнозинство. Ако го отхвърлят пак, оставата опциите за Брекзит без споразумение в полунощ на 29 срещу 30 март, удължаване на преговорите, нов референдум за британското членство в ЕС. Евентуално удължаване на преговорите изисква единодушното одобрение на останалите 27 държави от ЕС.", "date": "2019.03.06", "title": "ЕК: Още няма решение за \"Брекзит\""}
{"url": "http://clubz.bg/80291-netflix_ekranizira_sto_godini_samota_na_gabriel_garsiq_markes", "text": "За първи път романът \"Сто години самота\" на Габриел Гарсия Маркес ще бъде екранизиран, съобщи стрийминг услугата Netflix. Студиото за оригинални продукции е осигурило правата за разработване на сериал по най-известната книга на колумбийския писател, съобщи Ню Йорк Таймс. Синовете на Маркес - Родриго и Гонзало Гарсия - разказват, че баща им е получавал много оферти историята да бъде адаптирана на големия екран през годините. Той обаче се е притеснявал, че тя няма да бъде разказана добре в един или два пълнометражни филма, а през онези години сериалите били второразрядни продукции.  ФБР следило Габриел Гарсия Маркес четвърт век Маркес е искал и историята на семейство Буендо в митичното колумбийско градче Макондо да бъде разказана на испански. Франциско Рамос, вицепрезидент за испаноезичните оригинални продукции на Netflix, казва, че компанията се е опитала да вземе правата за романа, но се е сблъскала с отпор. Успехите на продукции като сериала Narcos и филма Roma, който скоро получи Оскар за най-добър чуждоезичен филм и за режисура, са показали че може да се правят успешни испански филми за целия свят. Netflix вече позволява и сваляне на филми - на телефона Все още е твърде рано да се каже кой ще пише и ще участва в сериала, но Рамос обещава да работи с най-добрите латиноамерикански актьори, както и че сериалът ще бъде сниман в Колумбия. Синовете на Маркес няма да се намесват в продукцията, за да бъде тя истинска адаптация. \"Сто години самота\" е най-известният роман на Маркес, класическо произведение на магическия реализъм, популяризирало жанра и автора си в Латинска Америка през 60-те и 70-те години на миналия век. Романът е преведен на 46 езика и е продаден в над 50 млн. копия. През 1982 г. Маркес получава Нобеловата награда за литература.   Netflix вече позволява и сваляне на филми - на телефона", "date": "2019.03.06", "title": "Netflix екранизира \"Сто години самота\" на Габриел Гарсия Маркес"}
{"url": "http://clubz.bg/80286-franciq_chaka_%E2%82%AC500_mln_ot_cifroviq_danyk_tazi_godina", "text": "Френското правителство представи днес план за облагане с данък от 3 процента на френските приходи на интернет гиганти като Гугъл (Google), Амазон (Amazon) и Фейсбук (Facebook), предаде Асошиейтед прес, цитирана от БТА.  Законопроектът очертава как ще бъдат облагани дигиталните компании с приходи от цял свят, надвишаващи 750 млн. евро (48 млн. долара), включително над 25 млн. евро във Франция.  Франция налага данък на \"Гугъл\", \"Фейсбук\", \"Амазон\" и \"Епъл\" На пресконференция в Париж министърът на финансите Брюно Льо Мер каза, че данъкът ще донесе на хазната около 500 млн. евро тази година, но сумата би трябвало бързо да се увеличи.  \n\tЩе бъдат засегнати около 30 компании с централи най-вече в САЩ, но също така в Китай и Европа.  Според Льо Мер данъкът няма да обхване компаниите, които пряко продават онлайн собствени продукти.  Америка създава, Европа облага Той цитира данни на Европейската комисия, според които дигиталните гиганти плащат средно 14 процентни пункта по-малко данъци от други европейски компании. Франция реши да въведе данъка, след като подобно предложение на ниво ЕС не успя да събере единодушна подкрепа от страните членки. Льо Мер допълни, че сега ще оказва натиск до края на годината да бъде постигнато международно споразумение в Организацията за икономическо сътрудничество и развитие. Америка създава, Европа облага", "date": "2019.03.06", "title": "Франция чака €500 млн. от цифровия данък тази година"}
{"url": "http://clubz.bg/80287-miliarderite_po_malko_i_po_bedni", "text": "Броят на доларовите милиардери в света е намалял миналата година с 55 души до 2153-ма. Това съобщи днес американското списание \"Форбс\", цитирано от БТА, като обяви актуализираният списък на най-богатите хора в света.  Най-рязко са намалели милиардерите в Азиатско-тихоокеанския регион, особено в Китай, които тази година са с 49 по-малко. Свръхбогаташите са се увеличили единствено в Бразилия и САЩ.  В САЩ те са 609, 14 от които влизат в топ 20.  Общото богатство на доларовите милиардери в света изданието оценява на . Част от богатството си са загубили 994 милиардери.  Тройката на най-богатите хора на планетата остава неизменна спрямо миналата година.  На първо място отново е основателят на Амазон (Amazon)  със 131 млрд. долара, следван от основателя на Майкрософт (Microsoft)   с 96,5 млрд. долара и ръководителя на инвестиционния фонд Бъркшър Хатауей (Berkshire Hathaway)  с 82,5 млрд. долара.  Четвърти отново е шефът на френската група за луксозни стоки Луи Вюитон Моет Хенеси (LVMH - Louis Vuitton Moet Hennessy) със 76 млрд. долара.  Основателят на Фейсбук (Facebook)   обаче е загубил петата си позиция и тази година е едва осми със състояние от 62,3 млрд. долара.  Сред жените най-богата е наследницата на френската козметична империя Л'Ореал (L'Oreal)  , чието богатство се оценява на 49,3 млрд. долара. В общия рейтинг на най-богатите хора в света тя е на 15-о място. След нея се нарежда дъщерята на основателя на търговската верига Уолмарт (Walmart) Алис Уолтън с 45,3 млрд. долара и внучката на основателя на компанията за сладкарски изделия Марс (Mars) Жаклин Марс с 23,9 млрд. долара.  Оценката за състоянието на президента на САЩ Доналд Тръмп е непроменена и според \"Форбс\" той има 3,1 милиарда долара. Неговите девет небостъргача в Ню Йорк, сред които е и известната \"Тръмп тауър\" на 5-о авеню, са почти половината от състоянието му. А клубовете и голфигрищата, които са негова собственост, са оценени на 550 милиона долара, уточнява АФП.  Най-богатият руснак според \"Форбс\" е президентът на компания Новатек Леонид Михелсон със състояние 24 милиарда долара, който е на 32-о място в общата класация на най-богатите хора на планетата. Втори сред руснаците е Владимир Лисин с 21,3 милиарда евро, който е на 45-о място в списъка на Форбс\", а трети е президентът на Лукойл Вагит Алекперов с 20,7 милиарда долара. Общо с класацията на \"Форбс\" тази година са влезли 98 руснаци. Най-младата милиардерка в света е 21-годишната американка Кайли Дженър с богатство от 1 млрд долара и 2057-ма в класацията.Тя счупи постижението на Марк Зукърбърг.", "date": "2019.03.06", "title": "Милиардерите по-малко и по-бедни"}
{"url": "http://clubz.bg/80265-vsqko_rache_v_marianskata_padina_s_plastmasa_v_stomaha", "text": "Всеки амфипод - малко, дълбоководно ракообразно - в Марианската падина е имал пластмасови фибри в стомаха си, установиха учени, изследвали шест от най-дълбоките места на Земята.  Сладките убийци Общо 72% от амфиподите са имали пластмаса в стомаха. Количеството е малко, но според изследователите спрямо животните, които варират между 1 и 340 мм, то е еквивалентно на това човек да има еднометрово пластмасово въже в себе си.  Подобно количество пластмаса може да запълни стомасите на ракообразните и да ги накара да мислят, че не са гладни и да спрат да ядат. А пластмасата не се разгражда.  \"Капачки за бъдеще\" пак събра тонове стара пластмаса Пластмасата също така е като магнит за токсични химикали, които увреждат сериозно животните.  Пием пластмаса, без да знаем Учените вече откриват пластмаса и в стомасите на хора в поредица изследвания през последните години. Това е и един от най-сериозните доводи за намаляване на употребата на подобни продукти, особено тези за еднократна употреба, като сламки, торбички и пр.  \"Капачки за бъдеще\" пак събра тонове стара пластмаса Пием пластмаса, без да знаем", "date": "2019.03.06", "title": "Всяко раче в Марианската падина - с пластмаса в стомаха"}
{"url": "http://clubz.bg/80285-lozan_panov_strqskam_se_pri_misylta_che_e_vyzmojno_vsichko_da_ima_edin_pult_na_upravlenie", "text": "Това пише в.   с председателя на ВКС. Сега Панов може да стане първият отстранен от поста си председател на ВКС, напомня още медията. Срещу него текат няколко проверки, които могат да доведат до отстраняването му. Съдийската колегия на Висшия съдебен съвет поръча на Инспектората към съвета да отговори дали Панов е накърнил престижа на съдебната власт, като е наредил проверка по делото \"Иванчева\" в спецсъда. Проверката откри нарушения, но в крайна сметка на мушката се оказаха не нарушителите, а Панов. Ако инспекторатът даде положителен отговор, съветът може да започне процедура по импийчмънт на председателя на ВКС. За да се стигне до отстраняването му, срещу него ще трябва да гласуват 17 от членовете на съвета. Твърдото мнозинство има толкова, пише \"Сега\". Пробив: дадоха Лозан Панов на Инспектората След около 2 седмици освен доклада на Инспектората се очаква да приключи и проверката на антикорупционната комисия (КПКОНПИ) срещу Панов. Тя започна след две данъчни ревизии срещу него. Първата не откри проблеми, но втората приравни стойността на дървено бунгало с ресторант на морския бряг и изкара, че съдията не е платил достатъчно данъци. Ако прецени, КПКОНПИ може да даде Панов и на прокуратурата. Пак тогава се очаква и окончателното решение на административния съд по делото, което Панов води срещу антикорупционната комисия. Поводът е, че беше глобен с 1000 лв. за това, че не е подал две идентични имотни декларации - пред Сметната палата и пред съдебния инспекторат. Апелативните съдии попитаха ВСС - редно ли е Лозан Панов да прави така Относно проверката, която му спретнаха, заради това, че самият той е пратил... проверка на Апелативния специализиран наказателен съд (АСНС), Панов дава пример с предишен случай: Той заявява обаче , че \"си дава сметка какъв сигнал се изпраща на магистратите, които ще разглеждат наказателните дела, в които прокуратурата не е удовлетворена...\". Панов допълва пред медията и че това снижава стандартите на самите разследващи, които са убедени, че делото \"ще мине\" през съда. \"Да го кажем в прав текст - предстои отстраняването на Лозан Панов\" Председателят на ВКС отговаря и на питане - дали проверката срещу него   е част от координирана атака: А самия факт, че Георги Ушев - председател на АСНС, е ходил при редови съдия от долната инстанция (Иво Хинов), за да натиска за \"придвижване\" по-бързо на делото на Иванчева и Биляна Петрова, но това не доведе до нищо, Панов коментира така: Интервюиращата обаче му напомня, че след позицията му по \"ЦУМ-гейт\"  , е станал мишена и то на мнозинството във ВСС, което го избра на поста. Панов припомня още, че е търсил контакт с представители на останалите власти (посещенията му на крака в Министески съвет и Президентството, б.р.), тъй като е вярвал, че ще срещне разбиране относно необходимостта да се промени моделът, по който работи прокуратурата, и да се потърсят възможности за отчетност и контрол на главния прокурор. КПКОНПИ към Лозан Панов: \"Явете се на разпит.\" Той: \"Няма!\" Лозан Панов отговаря и на друг интересен въпрос - предлагана ли му е през изминалите години сделка: \"край на тормоза срещу нещо, което да направи или да не направи\". Панов отговаря още за пакет от мерки срещу некоректните медии, който подкрепил и който най-вероятно ще се обърне срещу почтените средства за информация, а не срещу другите: Нека извикаме силно: Стига вече толкова! И още един въпрос: Лозан Панов не каза на ВСС кой от най-високите етажи разтваря чадър И още: Панов завършва интервюто с цитат от Библията: „По делата им ще ги познаете“. Апелативните съдии попитаха ВСС - редно ли е Лозан Панов да прави така \"Да го кажем в прав текст - предстои отстраняването на Лозан Панов\" КПКОНПИ към Лозан Панов: \"Явете се на разпит.\" Той: \"Няма!\" Нека извикаме силно: Стига вече толкова! Лозан Панов не каза на ВСС кой от най-високите етажи разтваря чадър", "date": "2019.03.06", "title": "Лозан Панов: Стряскам се при мисълта, че е възможно всичко да има един пулт на управление"}
{"url": "http://clubz.bg/80289-sbogom_na_yurista_i_choveka_dimityr_gochev", "text": "Taзи cyтpин нa  83-гoдишнa възpacт e пoчинaл бившият ĸoнcтитyциoнeн cъдия Димитъp Гoчeв, съобщава \"Де факто\". Димитъp Гoчeв бe изтъĸнaт юpиcт, ĸoйтo ocтaви диpя c пoчтeннocт и ĸopeĸтнo oтнoшeниe ĸъм пpaвoтo и aĸтyaлни тeми зa Koнcтитyциятa. Poдeн e нa 27 фeвpyapи 1936 г. в Coфия. Зaвъpшил e cпeциaлнocт „Πpaвo“ в Coфийcĸи yнивepcитeт „Cв. Kлимeнт Oxpидcĸи“ пpeз 1959 г. Бил e apбитъp в Гpaдcĸи дъpжaвeн apбитpaж – Coфия 1966-1990 г. и Bъpxoвния  дъpжaвeн apбитpaж, cъдия във Bъpxoвния (cъд 1990-1994 ) г., ĸaĸтo и cъдия в Eвpoпeйcĸия cъд зa пpaвaтa нa чoвeĸa. Πpeз 1994 г. бe избpaн зa cъдия в Koнcтитyциoнния cъд oт ĸвoтaтa нa Hapoднoтo cъбpaниe. Гoчeв бe  paдeтeл зa въвeждaнe нa ĸoнcтитyциoннa жaлбa, ĸaзвaшe, чe  нaй- гoлямo знaчeниe имaт peшeниятa, c ĸoитo KC e зaщитaвaл ocнoвни чoвeшĸи пpaвa. Πocлeднo бe члeн нa Πocтoянния apбитpaжeн cъд в Xaгa. Димитър Гочев пред Клуб Z: Само Велико народно събрание може да разделя ВСС Гoчeв бe и члeн нa УC нa Бългapcĸия тypиcтичecĸи cъюз и нa cдpyжeниe  „Πpиятeли нa плaнинapcĸaтa пeceн“. Πoĸлoн пpeд пaмeттa нa eдин cĸpoмeн, чecтeн и  дpyжeлюбeн чoвeĸ!", "date": "2019.03.06", "title": "Сбогом на юриста и човека Димитър Гочев"}
{"url": "http://clubz.bg/80284-upravlqvashtite_na_pyt_da_si_osigurqt_kontrol_nad_cik", "text": "Ден преди да изтече крайният срок за внасяне на номинации за нов състав на Централната избирателна комисия (ЦИК), процедурата е обгърната в мъгла. Въпреки заявките на ГЕРБ, че няма нужда от смяна на постоянно действащата изборна администрация на прага на организирането на изборите за Европейски парламент (вероятно на 26 май) източници на Клуб Z споделиха, че управляващата партия смята да промени половината от настоящите членове от своята квота. В БСП пък подмяната ще е масова. От левицата щели да свалят доверието си и от председателката Ивилина Алексиева, която иначе бе предложена от гражданската квота. Алексиева се счита за лична номинация на Мая Манолова. Тя идва като предложение от Института за модерна политика, създаден от Борислав Цеков. Алексиева бе негов изпълнителен директор. Случайно или не именно Цеков и свързаните с него лица, в т.ч. Петър Кичашки, усвоиха стотици хиляди левове от медийните пакети покрай кампанията за референдума, организиран от Слави Трифонов. Случаят страна известен като \"Ужилването\". Средствата се раздаваха с решения на ЦИК. Защо ужилването с медийните пакети изобщо е възможно Мандатът на ЦИК изтича на 21 март. Първоначално от ГЕРБ обявиха, че няма да подкрепят смяна на състава, каквото поискаха от БСП, за да се спази законът. Въпреки че той дава възможност органът по произвеждането на изборите да продължи да работи и след изтичането на мандата, управляващите най-сетне склониха. Преди това обясняваха, че не е релевантно нови хора, без опит по организацията на вота, да поемат тази по евроизборите едва два месеца преди провеждането му. Според изборния закон партиите в парламента трябва да номинират общо 18 души, включително председател, заместник-председатели и секретар, а тези, които имат евродепутати - по един. Това означава, че ГЕРБ, БСП, ДПС, Обединени патриоти и \"Воля\" трябва да излъчат 18 кандидата, а бившите коалиции Реформаторски блок и тази между ВМРО, \"България без цензура\", Земеделски народен съюз и \"Гергьовден\" - по един, или общо двама.  Равносметката показва, че засега се очертава новата ЦИК да се състои от 19 души, 10 от които са от ГЕРБ, Обединени патриоти и подкрепящата ги в парламента \"Воля\". С последните изменения в Изборния кодекс бе решено, че когато ВАС върне решение на комисията, защото не е успяла да се произнесе по даден казус с квалифицирано мнозинство от 2/3, то пак ще трябва да гласува, но вече с мнозинство от 50 плюс един. Или с други думи - сега на практика управляващите, заедно с \"Воля\" са си осигурили въпросното мнозинство. ЦИК с изтичащ мандат \"оцеля\" след полунощ  Според правилата членовете на ЦИК отразяват разпределението на партиите в парламента според големината им без никоя от тях да има превес. Изчислението на председателя на правната комисия Данаил Кирилов сочи следото - ГЕРБ да има 7 членове, БСП - 6, ДПС - двама, ВМРО също двама, \"Воля\" - един. Ръководството на комисията (председателят, заместниците и секретарят) се избират от Народното събрание, а останалите членове се назначават с президентски указ, в т.ч. предложените от извънпарламентарните партии, които имат евродепутати. Още с откриването на процедурата по подмяна депутатът от ДПС Хамид Хамид даде заявка, че в Движението са доволни от своите представители и промени са малко вероятни. От квотата на ДПС в момента са секретарят Севинч Чолакова, Метин Сюлейман и Ерхан Чаушев. Един обаче все пак трябва да отпадне. От Обединени патриоти, които имат членове поотделно - бившата коалиция Патриотичен фронт, в която влизаха ВМРО и НФСБ, имат един член, а \"Атака\" - двама, все още нямали решение за номинациите. Все пак се очаква \"воеводите\" и НФСБ да номинират сегашния си представител Бойчо Арнаудов. Какво ще правят хората на Волен Сидеров обаче не е ясно. Във вторник въпросът е бил поставен на заседание на парламентарната група, но депутати разказват, че е останал без разрешение. Сега от квотата на \"Атака\" са зам.-председателката Мария Мусурлиева и юристът Владимир Пенев. БСП за ЦИК: А ако депутатите решат, че са несменяеми ВМРО пък е в още един казус - трябва да излъчи обща номинация с бившата коалиция, с която Ангел Джамбазки и Николай Бареков станаха евродепутати, т.е. \"воеводите\" трябва да се разберат най-малкото с Бареков, с когото са в обтегнати отношения. Самият Бареков прояви амбиция да стане член на ЦИК. Иначе представител на \"България без цензура\" в сегашната ЦИК е Катя Илиева. От ВМРО са изпратили писмо до президентството с питане за процедурата и са получили отговор - да прочетат в закона. Единственият ясен до момента кандидат е Ивайло Ивков, избран от квотата на Реформаторския блок. Макар обединението да не съществува вече като такова, Ивков е събрал необходимите подписи в подкрепа от всичките му представители. Засега не е ясна съдбата на Цветозар Томов от гражданската квота, подкрепен от ГЕРБ. Томов често е опозиция на решенията на най-голямата партия, а наскоро Кирилов даде заявка, че ще ревизира работата на някои членове. ЦИК с изтичащ мандат \"оцеля\" след полунощ  БСП за ЦИК: А ако депутатите решат, че са несменяеми", "date": "2019.03.06", "title": "Управляващите на път да си осигурят контрол над ЦИК"}
{"url": "http://clubz.bg/80263-gon_plati_89_mln_garanciq_za_da_izleze_ot_qponskiq_arest", "text": "Карлос Гон бе освободен днес от затвора след над 100 дни от задържането му под стража, предаде АФП, цитирана от БТА. Арестуват шефа на Renault-Nissan-Mitsubishi С медицинска предпазна маска на лицето бившият шеф на Рено (Renault) и Нисан (Nissan) излезе от центъра за задържане, заобиколен от телохранители и влезе в кола пред обективите на десетки камери и фотоапарати. \"Нисан\" назначи за директор шефа на \"Рено\" Гон е платил гаранция от 1 милиард йени (8,9 милиона долара). След ареста на 19 ноември той бе обвинен в редица финансови нарушения. Гон излезе дегизиран от затвора в Токио, съобщиха японски медии, цитирани от ДПА.  \n\tЯпонски телевизии разпространиха кадри как мъж с маска и синя шапка излиза от стъклените врати на Токийския център за задържане. След това сайтът \"Асахи шимбун\" публикува негова снимка, седнал във ван.  \n\tМоже ясно да се види, че това е Гон на кадри, показващи как той се усмихва, след като слиза от вана, превозил го през града, и сваля хирургическата маска и шапката, допълва Асошиейтед прес.  \n\tНе се знае къде е слязъл от вана или къде ще отседне след освобождаването си.  \n\tГон е внесъл гаранцията днес, след като вчера Токийският окръжен съд отхвърли жалбата на прокуратурата срещу освобождаването му.  \n\tПродължителното му задържане като предохранителна мярка предизвика вълна от критики в Япония и чужбина.  \n\tГон, който оглавяваше обединението Рено-Нисан-Мицубиши (Renault-Nissan-Mitsubishi), бе обвинен, че не е обявявал пълния размер на възнагражденията си с години, както и в прехвърляне на загуби от лични инвестиции на Нисан през 2008 година. \n\t\"Аз съм невинен и напълно решен да се защитя енергично в справедлив процес срещу тези незаслужени и необосновани обвинения\", заяви 64-годишният бизнесмен в изявление вчера.  \n\t  Строгите условия на пускането му под гаранция включват ограничения къде може да живее в Япония, забрана за пътувания в чужбина, ограничения върху използването на мобилния му телефон и мерки, които трябва да предотвратят възможността за подправяне на доказателства. На входа на дома му ще бъде инсталирана камера. На Гон също така се разрешава да използва компютър в офиса на адвоката му денем през работните дни. Забранено му е да се свързва с изпълнителни директори на Нисан и служители, които може да са свързани с обвиненията.  \n\tГон, който изправи на крака Нисан, след като компанията достигна ръба на фалита през 1999 година, може, с разрешение на съда, да присъства на заседания на управителния съвет на компанията, където остава директор.  \n\tНисан и Мицубиши освободиха бизнесмена от председателските му постове, след като той бе арестуван на 19 ноември. Той се оттегли като председател и главен изпълнителен директор на Рено в края на януари.  \n\tНисан ще проведе извънредно събрание на акционерите на 8 април, за да отстрани Гон от управителния съвет и да приеме за член новия председател на Рено Жан-Доминик Сенар. \"Нисан\" назначи за директор шефа на \"Рено\"", "date": "2019.03.06", "title": "Гон плати $8,9 млн. гаранция, за да излезе от японския арест"}
{"url": "http://clubz.bg/80277-lice_na_sds_uchreditel_na_rzs_i_syvetnik_na_cvetan_vasilev_pyrviqt_ni_poslanik_v_sauditska", "text": "Новоназначеният извънреден и пълномощен посланик на Република България в Кралство Саудитска Арабия Димитър Абаджиев пристигна в Рияд, съобщи пресцентърът на Министерството на външните работи. Двете страни имат дипломатически отношения от 1995 г., но досега нямаше българско дипломатическо представителство в Рияд. Съветник на Цветан Василев става генерален консул в Шанхай Димитър Абаджиев е първият български посланик, който ще изпълнява задълженията си от саудитската столица. Очаква се следващата седмица той да връчи копия от акредитивните си писма в саудитското министерство на външните работи. Намеренията на страната ни да открие посолство в Рияд бяха заявени от министър-председателя Бойко Борисов при посещението му в Саудитска Арабия през ноември 2017 г.  През следващата година бе стартирана процедурата по откриване на посолството ни в Рияд, а Димитър Абаджиев, който представляваше страната ни в Словения, бе предложен за посланик в Саудитска Арабия през септември 2018 г. При Василев - от Ротшилд до Уесли Кларк Абаджиев е магистър по право и по история и теория на дипломацията, специализирал е американско и международно право в Далас, САЩ. В периода 1997-2009 г. е народен представител и член на редица комисии в НС, в т. ч. заместник-председател на Комисията по европейска интеграция (2000-2001 г.) и заместник-председател на Комисията по външна политика (2001-2005 г.). От 2004 до 2006 г. е български наблюдател в Европейския парламент. От 2008 до юли 2010 г. е председател на УС на Сдружение „Европейски демократически институт”, а от юли 2010 г. до 2013 г. е представител на България в ръководството на „Набуко Газ Пайплайн Интернешънъл”. Появи се като име в тефтерите с плащания на Цветан Василев, след като беше негов съветник и уреждаше участието му в организацията \"Атлантически съвет\". В политическата кариера на Абаджиев влизат членство в СДС, ДСБ, РЗС (на която е учредител), за кратко в началото се смяташе, че е пристанал и на Барековата ББЦ.  При учредяването на вече несъществувата партия \"България без цензура\" се изтъкваше, че присъствието на ген. Уесли Кларк е осигурено от Абаджиев.   Излезлите преди време тетрадки на посещенията при Цветан Василев сочат Димитър Абаджиев като втория най-често посещавал кабинета на бившия банкер (42 пъти). При едно от посещенията си, на 17 септември 2013 г., половин година преди форума на ББЦ, Абаджиев е в кабинета заедно с Уесли Кларк. Абаджиев съвсем официално се водеше съветник в КТБ. Той например го придружаваше по време на енергийната среща на Atlantic Council (един от чиито спонсори беше Василев) в Истанбул през 2014 г. \"Произходът на хората, които управляват ГЕРБ и БСП, е един и същ\", обясняваше той тогава. След което ГЕРБ спечели изборите, а някогашното лице на СДС стана консул в Шанхай и посрещна Борисов там по време на срещата 16+1. Година по-късно вече беше посланик в Словения. А вече и в Саудитска Арабия. При Василев - от Ротшилд до Уесли Кларк", "date": "2019.03.06", "title": "Лице на СДС, учредител на РЗС и съветник на Цветан Василев - първият ни посланик в Саудитска Арабия"}
{"url": "http://clubz.bg/80274-dve_treti_smqtat_che_prokuraturata_se_provali_pri_cacarov", "text": "Това сочат данните от национално представително проучване сред пълнолетното население, анкетирани са 1090 души. Проучването е проведено от 5 до 20 февруари т. г., от социологическа агенция \"Глобал Метрикс\" по поръчка на Българския институт за правни инициативи (БИПИ), а поводът е наближаването на края на мандата на Цацаров и откриването на процедурата за нов главен прокурор. Изборът на нов главен прокурор задейства епистоларни престрелки Шефката на неправителствената организация Биляна Гяурова-Вегертседер припомни днес основни позиции от концепцията на самия Цацаров при избора му през 2012 г. - мерки за повишаване прозрачността в прокуратурата, кариерно израстване на почтените, ефективност в борбата с корупцията по високите етажи, с евроизмамите, сътрудничество с медиите и неправителствения сектор, формиране на независим съвет към Прокуратурата на Република България (ПРБ). Със забележката, че са подбирани средностатистически респонденти, а не юристи, и затова не са им поднасяни въпроси, свързани с правна специфика, гражданите са попитани най-общо три неща: каква е оценката им за сегашния главен прокурор като олицетворение на цялата дейност на ПРБ, какво би трявало да свърши следващият и как си представят профила му. Цацаров получава \"Среден 3\" по шестобалната скала, като над 2/3 смятат, че прокуратурата на практика се е провалила в работата си, както и главният прокурор, който е нейна \"глава\". Отличната оценка е под 1%, по-точно - на всеки хиляда граждани 7 споделят такова мнение. Съответно 64 и 61,2 на сто от анкетираните смятат, че Цацаров се е провалил и в борбата с битовата престъпност, и с корупцията по високите етажи. Общо над 60 на сто са съгласни или  , че борбата с корупцията в България  По думите му, у гражданите се е настанило трайно съзнанието, че държавното обвинение действа \"за защита интереса на една или друга група от субекти\". В подкрепа на това, че в последния 7-годишен мандат прокуратурата е използвана с политически цели, се изказват цели 37 4 процента   а още 38,8% са донякъде съгласни.  На уточняващ въпрос на Клуб Z - че през последната година имаше арести на цели \"знакови\" фамилии от т. нар. роден  , които десетилетия наред са безнаказани и демонстрират топ стандарт и разгулен живот, Славев отговори: Той отбеляза, че медийният ефект не е постигнат, въпреки че проучването е между 5 и 20 февруари тази година, т. е. - след като са станали факт повдигнатите обвинения срещу бизнесмени, срещу бивши министри, зам.-министри, кметове и др. Гражданите не виждат никаква полза от работата на главен прокурор – това личи от над 60 на сто сумарно отговори \"съгласен\" и \"донякъде съгласен\". Интересно стои въпросът с очакванията от следващия главен прокурор. Кристиан Таков: Какво работи Цацаров - цензор или главен прокурор?  Близо 60% от анкетираните искат той да води активна борба с корупцията по високите етажи на властта, което говори че: а) усещат, че такава съществува, и б) – че нищо или почти нищо не е направено. Тогава следват приоритетите за обикновения човек \"да не допуска прокуратурата да се използва за политически цели\" (37, 8%) и чак после - овладяване на битовата престъпност (36%) Цели 22,4 на сто от запитаните са посочили, че   което Биляна Вегертседер нарече \"критично  Показателни са отговорите на въпроса:  При възможност участниците в изследването да дават повече от една препоръка, цели 3 отговора са посочени като приоритетни пред този   А именно:  БИПИ ще следи изключително отблизо дали процедурата за избор на нов главен прокурор ще бъде достатъчно прозрачна, обещаха още оттам. Прокуратура, съд и БНБ – категорични лидери по недоверие Тя си пожела, обобщавайки данните, \"политически независим нов главен прокурор, нов главен прокурор с гръбнак и нов главен прокурор, който да води реална борба с престъпността\". От института очакват още - въпреки че Цацаров не е длъжен по закон, да предложи някаква равносметка на мандата си. Кристиан Таков: Какво работи Цацаров - цензор или главен прокурор?  Прокуратура, съд и БНБ – категорични лидери по недоверие", "date": "2019.03.06", "title": "Две трети смятат, че прокуратурата се провали при Цацаров"}
{"url": "http://clubz.bg/80281-gerb_oproshtava_8_mln_lv_dylgove_na_glavnoto_myuftijstvo", "text": "Държавата ще опрости около 8 млн. лв. дългове на мюсюлманското вероизповедание у нас, обяви лидерът на ПГ на ГЕРБ Цветан Цветанов.  ГЕРБ и ДПС обединени за данъчна амнистия за вероизповеданията Това ще стане след приемане на новите промени в Закона за вероизповеданията, според които се опрощават всички дългове на основните вероизповедания към 31 декември 2018 г. - еднократно. Законопроектът е на ГЕРБ и ДПС и влиза в пленарната зала като първа точка този петък. Според лидерката на БСП Корнелия Нинова това е цената на подкрепата на ДПС срещу президентското вето на Изборния кодекс, което бе отхвърлено днес.  Според Цветанов Нинова си играе с \"нещо опасно\" - противопоставяне на вероизповеданията и възможността за етническо напрежение. Той обясни защо е нужно първо да се опростят дълговете на мюфтийството: И подчерта, че целта е да се ограничи финансирането на вероизповеданията отвън - основен довод за всички промени, свързани с финансирането на БПЦ и мюфтийството. Цветанов отрече всякаква сделка с ДПС по законопроекта. Борисов даде 5 млн. лв. на Светия синод - за заплати БПЦ получи 5 млн. лв. за заплати на свещениците. Колко точно са дълговете й не е ясно, ще се разбере утре, каза още Цветанов, но били далеч по-малко от тези на мюфтийството. Йордан Цонев от ДПС също коментира обвиненията на Нинова, като отбеляза, че това не е частен партиен въпрос, а такъв, свързан с националната сигурност. Данъчната амнистия на вероизповеданията струва 8,4 млн. лв. на бюджета Както Клуб Z писа, до момента не бе ясно точно колко са дълговете на мюфтийството. От НАП дадоха отговор по запитване по Закона за достъп до обществената информация само за общите дългове на всички вероизповедания - 8,4 млн. лв. Отказаха обаче да кажат колко са на всяко отделно вероизповедание.  Последно през 2016 г. Главното мюфтийство призна, че има 4 млн. лв. дългове към бюджета. В становище по последния законопроект за промени в Закона за вероизповеданията от мюфтийството твърдят: Главното мюфтийство: Няма шпиони при нас, само 15 имами на заплата от Турция Според Нинова обаче те са всъщност са 12 млн. лв., от които 8 млн. лв. за принудително вземане. Тя се позовава на юриста и тв водещ Николай Панков, който през декември миналата година обяви пред \"Честно казано с Люба Кулезич\", че финансовият министър Владислав Горанов е искал опрощаване на подобна сума за мюфтийството по време на обсъждането на предишните промени в Закона за вероизповеданията в ресорната парламентарна комисия. То е било отхвърлено. Става дума за заседанието на комисията на 19 декември 2018 г. Тогава се приема новото държавно финансиране на вероизповеданията. В доклада на комисията обаче не се споменава нито дума за присъствие на Горанов или негово подобно предложение. Любопитно е, че в сайта на Народното събрание стенограма от това заседание липсва - въпреки че има такава от следващото през февруари 2019 г. Допълнително объркване внесе депутатът от левицата Таско Ерменков, който влезе днес в парламента, за да си провери депутатската поща - според него мюфтийството дължало над 10 млн. лв. Борисов даде 5 млн. лв. на Светия синод - за заплати Данъчната амнистия на вероизповеданията струва 8,4 млн. лв. на бюджета Главното мюфтийство: Няма шпиони при нас, само 15 имами на заплата от Турция", "date": "2019.03.06", "title": "ГЕРБ опрощава 8 млн. лв. дългове на Главното мюфтийство"}
{"url": "http://clubz.bg/80282-bliji_si_alosha_ili_kak_istoriqta_se_pretopqva_v_ustata", "text": "Близалки „Альоша“ стават част от новите пловдивски сувенири, съобщава сайтът  Другите предложения са по-малко неочаквани - ключодържатели с възрожденска къща, серия магнити, чаша със символи от пловдивските хълмове. Тази година Пловдив е европейска столица на културата, а сувенирите са част от цялостното представяне на града. Альоша на 60 години: молебен на Николай Пловдивски и сепаратистки знамена от Източна Украйна Срокът на годност на близалката \"Альоша\" е като на стандартните захарни изделия - 6 месеца. \n\t Новите сувенири от проекта бяха представени на 1 март в artnews cafe, уточняват от \"Под тепето\". Общо шестима творци са участвали в него, а продуктите им ще се продават на 8 локации в града. Свастики и \"Захарова е травестит\" на Альоша в Пловдив (СНИМКИ) Друго предложение е за серия магнити  - от арх. Пенка Станчева (PS Architects) и илюстраторката Розалина Буркова. Като тема те са взели тепетата на Пловдив и различни разпознаваеми символи, свързани с града. Модният бранд Артелие и дизайнерът Николета Носовска се представят с платнена чанта и калъф, вдъхновени от стария град и каменните стени на дворовете. Илюстраторът Теодор Георгиев участва с рисунки на тема „Капана“, а студио за керамика Tochka & Tochka представят сувенирна чаша с мотиви от града. Бижутерът Нева Балникова предлага ключодържател с мотив от възрожденска пловдивска къща. След 1 април 2019 г. сувенирите ще могат да бъдат купени от: Туристически Информационен Център „Пл.Римски стадион”, Туристически център Стар град, Пловдив 2019 – Тютюнев склад, artnewscafe, Отсреща, Coffee&Gallery Cu29, Hostel Old Plovdiv, Wunderbær – Hills Beer Bar & Shop. “Пловдив за вкъщи – нов дизайн на българския сувенир” е част от програмата на Пловдив – Европейска столица на културата 2019. Партньори на проекта са B2N – Your 3D Partner, които се включиха активно в подготовката на прототипите, и шоколадите Гайо. Свастики и \"Захарова е травестит\" на Альоша в Пловдив (СНИМКИ)", "date": "2019.03.06", "title": "Ближи си \"Альоша\". Или как историята се претопява в устата"}
{"url": "http://clubz.bg/80279-vodesht_kandidat_za_predsedatel_na_ek_turciq_nqma_da_stane_chlenka_na_es", "text": "Турция не може да стане член на Европейския съюз. Това заяви Манфред Вебер, който е издигнатият кандидат за председател на Европейската комисия (ЕК) от Европейската народна партия (ЕНП), предаде Ройтерс, цитирана от БТА. Турция не изпълнява седем критерия за падане на визите за ЕС Вебер добави, че ако бъде избран, ще прекрати преговорите за присъединяването на Турция. Кой е Вебер - шпиценкандидатът на ЕНП Пред германски консерватори в Бавария той отбеляза, че  През октомври турският президент Реджеп Тайип Ердоган заяви, че обмисля дали дългогодишната кандидатура на Турция за членство в ЕС да не бъде поставена на референдум. Ердоган на четири очи с Орбан Кой е Вебер - шпиценкандидатът на ЕНП Ердоган на четири очи с Орбан", "date": "2019.03.06", "title": "Водещ кандидат за председател на ЕК: Турция няма да стане членка на ЕС"}
{"url": "http://clubz.bg/80275-izboren_kodeks_do_bezkraj_dps_vnese_remont_na_remonta_na_remonta", "text": "Няма и час откакто всички партии в парламента (без бойкотиращата заседанията БСП) отхвърлиха ветото на президента Румен Радев върху измененията в Изборния кодекс, от ДПС внесоха нов  за промени. Без изненади, той повтаря предложенията им отпреди гласуването на ИК през февруари и засягат падането на ограниченията за броя секции в страните извън Евросъюза, вдигането на прага на преференциите, уседналостта и агитацията на майчин език. Изборен кодекс, силикон, политически П*. Или как бе отхвърлено поредно вето От Движението внасят формално нов проект за изменение в ИК, като настояват той да бъде обединен с проекта на ГЕРБ, с който хората на Бойко Борисов, след личната му намеса, решиха да върнат обезсилените с гласуването през февруари преференции. Свой проект за вдигане на прага на преференциите, специално за местния вот готвят и от НФСБ. Така на практика отварянето на изборното законодателство се превръща в един безконечен водевил. Кратката хронология е следната: в края на миналата година ГЕРБ и ОП отвориха кодекса с цел поредно отлагане на машинното гласуване, елиминиране на електронното дистанционно такова и премахване на номера в бюлетината. Между двете четения, към средата на януари, ИК вече беше набъбнал с редица предложения на всички парламентарно представени партии, в т.ч. за обесилване на преференциите чрез въвеждане на правилото листата да се размества, само ако кандидат е събрал гласове колкото \"струва\" съответното място в националния и Европейския парламент и общински съвет. Решено: властта отхвърля ветото на президента, после връща преференциите Изненадващо това предложение на ДПС бе възприето от ГЕРБ, както и от НФСБ. Всичко това се случи в рамките на 24 часа - на среднощно заседание на правната комисия в парламента и на последващо гласуване в пленарна зала от рано сутринта до късно през нощта на следващия ден - на 14 февруари. Последва намеса на Бойко Борисов и само за няколко дни ГЕРБ промени мнението си за преференциите. И на 18 февруари внесе чисто нов проект за изменение в кодекса - с който се връщаха отменените текстове относно преференциалния вот. Малко по-късно се появи и президентското вето. Управляващите дадоха заявка, че ще го отхвърлят и след като закона с орязаните преференции бъде обнародван (т.е. влезе в сила) ще разгледат собствения си проект, с който ще върнат преференциите. И именно в този втори проект смятат да се \"вклинят\" ДПС и НФСБ, за да вдигнат отново прага. Още във вторник, когато парламентарната комисия по правни въпроси се събра, за да обсъди президентското вето, председателят Данаил Кирилов (ГЕРБ) се опита да парира възможни нови предложения за изменения в Кодекса, като предложи след ветото да бъде разгледан и проектът за връщане на преференциите. Хамид Хамид от ДПС обаче възрази и предложи да се разгледа само ветото, а след като то предизвестено падне в зала - да се гледат новите изменения в ИК. Така стигаме до днес - ветото бе отхвърлено, а ДПС внесе предложенията си, които по правилник трябва да бъдат разгледани заедно с тези на ГЕРБ. БСП се връща в парламента, ако ветото на президента мине Движението, което днес настоя президентът Румен Радев вместо да налага вето за преференциите, да сезира Конституционния съд за ограничаване на правата на съгражданите ни извън ЕС, внася изменение в текстовете за образуване на секциите в чужбина. Предлага се такива да има във всички дипломатически представителства при наличието на 20 предварително подадени заявления за гласуване, а там където няма посолство или консулство - при 40 СИК, както и там където на проведени преди изборния ден избори е имало образувана поне една избирателна секция, в която са гласували не по-малко от 100 избиратели. Предлагат отпадане на сегашното ограничение за разкриване на не повече от 35 секции в страните извън ЕС. Предлагат се също така старите текстове (възприети от ГЕРБ), според които предпочитанията за кандидат в листата са валидни, ако броят на гласовете получени за кандидата, е не по-малък от съответно районната, националната или общинската избирателна квота - или цената на един мандат (около 6000 гласа за общински съветник в София, 130 000 гласа за евродепутат и над 10 000 гласа за народен представител). Ново 20: ГЕРБ размисля за машинния вот, бюлетината може да отпадне От ДПС искат да отпадне и ограничението за представители в ЕП да не могат да гласуват гражданите, живели най-малко през последните три месеца в България или в друга страна членка на ЕС. Както и да отпадне уседналостта за местните избори. Според сегашния кодекс за кметове и общински съветници могат да избират само лица, които са живели най-малко половин година в съответното населено място. Повтаря се и искането за следващите избори за Европарламент, които у нас ще се произведат на 26 май, да се въведат машини в поне половината от секциите в страната (или около 6000), а за всички следващи избори - да се гласува само с машини. Решено: властта отхвърля ветото на президента, после връща преференциите БСП се връща в парламента, ако ветото на президента мине Ново 20: ГЕРБ размисля за машинния вот, бюлетината може да отпадне", "date": "2019.03.06", "title": "Изборен кодекс до безкрай: ДПС внесе ремонт на ремонта на ремонта"}
{"url": "http://clubz.bg/80278-phenqn_vyzstanovqva_raketna_ploshtadka_sled_provala_na_sreshtata_s_trymp", "text": "Северна Корея започна да възстановява площадка за изстрелване на далекобойни ракети, която бе демонтирала миналата година, предаде Асошиейтед прес, позовавайки се на анонимен южнокорейски законодател, който е получил сведения от корейските специални служби. Южнокорейски министър: В Северна Корея има между 20 и 60 ядрени бомби В статия на \"38 Север\", сайт, който се е специализирал в изследването на Северна Корея, бяха публикувани сателитни снимки, които показват, че между 16 февруари и 2 март са правени опити да се построят отново съоръжения на ракетната площадка \"Тончан-ри\". Разглобяването на части от съоръженията за изстрелване на далекобойни ракети бе една от първите стъпки, които Пхенян предприе миналата година, след като започна преговори със Сеул и Вашингтон. Северна Корея изстреля няколко сателита през последните години, което доведе до санкции на ООН. Според неназования южнокорейски законодател чрез тези действия Пхенян иска да покаже, че не е доволен от резултата на срещата на високо равнище между лидера на КНДР Ким Чен-ун и американския президент Доналд Тръмп. Преговорите приключиха преждевременно без да бъде подписано споразумение, след като Вашингтон отказа да оттегли санкциите срещу комунистическата република. Така Северна Корея намеква, че не е склонна да ограничава опциите пред себе си. Южнокореецът предостави и алтернативна версия - Ким може би желае триумфално да разруши строящите се съоръжения и така да демонстрира готовност за по-съществено разоръжаване. След провала на срещата \"Тръмп-Ким\", идат нови сътресения В доклада на \"38 Север\", който бе публикуван във вторник, се твърди, че на ракетната площадка се забелязват два крана, като до самото здание са издигнати нови стени, а над него е добавен покрив. Така Пхенян се опитва да прикрие възстановяването на обекта. \"Гардиън\": Ким Чен Ун продължава ядрената си програма. Въпреки Тръмп \"Бейонд Паралел\", уебсайт на мозъчния тръст \"Център за стратегически и международни изследвания\", публикува идентични оценки за площадката \"Тончан-ри\". В статията се казва, че два дни след срещата между Ким и Тръмп, Северна Корея започва да   на ракетната площадка. В началото на 2018 г. Пхенян внезапно изрази желанието си да се откаже от опитите с оръжия, включително и ядрените, както и започна да разглобява ракетните си площадки. В замяна тя очакваше да получи политически и икономически облекчения. Тръмп: Искам Ким да знае, че много го харесвам Демонтажът на части от съоръжението \"Тончан-ри\" бе извършено още по времето на преговорите между САЩ и Северна Корея през 2018 г. След среща на южнокорейският президент Мун Дже-ин и Ким в Пхенян, лидерът на КНДР обеща изцяло да закрие \"Тончан-ри\" и то в присъствието на експерти. Ким и Мун пресякоха границите (ВИДЕО+СНИМКИ) След провала на срещата \"Тръмп-Ким\", идат нови сътресения \"Гардиън\": Ким Чен Ун продължава ядрената си програма. Въпреки Тръмп Тръмп: Искам Ким да знае, че много го харесвам Ким и Мун пресякоха границите (ВИДЕО+СНИМКИ)", "date": "2019.03.06", "title": "Пхенян възстановява ракетна площадка след провала на срещата с Тръмп"}
{"url": "http://clubz.bg/80290-germaniq_udyljava_oryjejnoto_embargo_sprqmo_sauditska_arabiq", "text": "Германският външен министър Хайко Маас заяви, че Берлин няма да прекратява оръжейното ембарго спрямо Рияд и ще продължи да заема изчаквателна позиция, предаде Асошиейтед прес. Германия отмени съществуващите разрешения за износ на оръжия към Саудитска Арабия в края на 2018 г. Това бе реакция срещу убийството на журналиста Джамал Кашоги в консулството на абсолютната монархия в Истанбул. Рияд: Стига с този Кашоги, хайде да правим бизнес Забраната за търговия на оръжия щеше да изтече скоро, но Маас обяви, че ще бъде удължена до края на март, за да се даде повече време на Берлин да оцени ситуацията. Ще бъде обърнато специално внимание на военната намеса на Рияд в Йемен. Народът на Йемен заплашен от гладна смърт Министърът  Великобритания и Франция критикуваха позицията на Германия. Те отбелязаха, че забраната им пречи да продават съвместно произведено оборудване, в което има и германски компоненти, на кралството. US сенатори: Виновен за смъртта на Кашоги е принц Салман Същевременно днес държавите членки на ЕС отхвърлиха предложението на Европейската комисия (ЕК) Саудитска Арабия да бъде включена в \"черния списък\" срещу прането на капитали и финансирането на тероризма, предаде Франс прес.Те бяха подложени на сериозен натиск от Рияд и Вашингтон. На 14 февруари ЕК предложи към списъка да бъдат прибавени още седем страни и така да нараснат до 23. В черния списък са включени  и  Всички в ЕС срещу черния списък с „перални“ на пари Народът на Йемен заплашен от гладна смърт US сенатори: Виновен за смъртта на Кашоги е принц Салман Всички в ЕС срещу черния списък с „перални“ на пари", "date": "2019.03.06", "title": "Германия удължава оръжейното ембарго спрямо Саудитска Арабия"}
{"url": "http://clubz.bg/80271-gyrciq_arestuva_ruski_biznesmen_po_iskane_na_ukrajna", "text": "Гърция е арестувала руски бизнесмен и привърженик на бившия проруски президент на Украйна Виктор Янукович по искане на Украйна, съобщи днес в. \"Катимерини\". Руското посолство в Гърция потвърди ареста пред ТАСС. Евгени Калинин (52 г.), представящ се като енергиен експерт, е бил задържан миналия четвъртък на международното летище \"Венизелос\" в Атина. Украйна го обвинява в неплащане на данъци на стойност стотици милиони евро преди 2014 г. Миналия петък се е явил пред гръцки прокурор, който е наредил да остане в ареста до изпълнението на искането за екстрадиция от Украйна. ЕС удължи с година санкциите за Янукович и компания Говорител на руското посолство казал пред \"Катимерини\", че \"от първия момент се предприемат всички необходими действия, за да бъдат спазени всички законни права на Калинин\". Според ТАСС Калинин работел с гръцки компании в енергийния сектор и пристигнал в петък в Гърция в рамките на преговори, започнати от гръцкия министър-председател Алексис Ципрас в Москва за привличане на инвестиции. До март 2014 г.   Калинин работел за украинската компания ВЕТЕК ( ), където е замесен в избягване на данъци за $260 млн., пише \"Катимерини\", цитирайки неназован източник. След като властите в Киев издали международна заповед за издирването му, Калинин се върнал в Русия. В по-раншни изявления за ТАСС той отричал да е работил за ВЕТЕК, въпреки че съществуват публикации отпреди 2014 г., в които има негови изявления като неин представител, пише гръцкият всекидневник. В същото време името и снимката му са в списъка на издирвани лица на украинското вътрешно министерство в интернет. Според този регистър Калинин е обвинен в измама, избягване на данъци и съучастие в терористична организация, пише \"Катимерини\". Янис Рахиотис, гръцкият адвокат на Калинин, твърди пред ТАСС и \"Спутник\", че довереникът му е преследван по подозрения, че работел за компании, контролирани от поддръжници на Янукович, и обвини гръцкото правителство, че обслужва интересите на САЩ и Украйна. Адвокатът добавя, че ако Калинин бъде предаден на Украйна, животът му ще бъде в опасност. ТАСС цитирата Рахиотис да казва, че това е политическо дело, насочено срещу Русия. Руската агенция отбелязва, че е в списъците на сайта  , електронен архив на лицата, издирвани за престъпления срещу националната сигурност на Украйна.  В писмо до руското посолство от затвора \"Коридалос\", където е задържан, Калинин пише, че е арестуван \"по политическа поръчка\" и че заповедта, с която Украйна го издирва, не е потвърдена от Интерпол. Лице с такова име наистина не фигурираше в   на издирваните от Интерпол лица до публикуването на този текст. Калинин пише още, че от 2011 до 2013 г. е бил директор на петролна рафинерия (BP Ukraine) в украинското пристанище Одеса и че сегашните власти в Киев го обвиняват в незаконен безмитен внос на петрол. Той отрича да е извършвал престъпления. В писмото си Калинин не споменава за връзки с ВЕТЕК. В архива на Блумбърг за тази компания пише, че доставя втечнен газ, природен газ и петролни продукти и че преди е носела името \"Газ на Украйна\" (Gas of Ukraine). Седалището и е в Луганск, един от центровете на населените с руснаци територии, които се отцепиха от Украйна в подкрепен от Русия въоръжен бунт преди пет години.", "date": "2019.03.06", "title": "Гърция арестува руски бизнесмен по искане на Украйна"}
{"url": "http://clubz.bg/80262-izbor_imat_prestypnicite_pensionerite_nqmat", "text": "Я да мрем по-добре! Може да ви звучи абсурдно, но най-големият тарикат в тази държава е... самата държава. Тя винаги ще намери начин да прецака съвестните и честни данъкоплатци. С аргумента, че всъщност защитава техните права. Понякога даже прилага един и същи номер по няколко пъти – като с пенсиите например. Всъщност в най-новата българска история няма настоящ или бъдещ пенсионер, който да не е бил или да не му предстои да бъде прецакан. Независимо колко съвестно се е осигурявал, независимо колко внимателно си е правил сметката как да има достатъчно пари за спокойни старини. Държавата винаги ще измисли как да го ощети, като промени закона набързо, на тъмно и некадърно. \n\tПоследните прецакани „щастливци“ са от тази година. По признанието на НОИ пенсиите на 37% от хората, които ще се пенсионират, ще бъдат по-ниски от очакваното. Това се случва благодарение на “лека” промяна в закона, приета от депутатите незабелязано в края на миналата година. До 2000 година пенсията се определяше въз основата на средната заплата от три последователни години, избрани от осигурения измежду последните 15 години трудов стаж. Нямаше никакво значение колко си внасял в НОИ през всичките години, когато си работил. Може цял живот да си се осигурявал на минимума и в последните три години да си минал на космически суми, законът повеляваше пенсията, която НОИ ти дължи до живот, да се определя от точно тези три „златни“ години, ако ги избереш. За всеки е очевидно, че това е крещяща несправедливост. Но тя бе закрепена в закон. И мнозина се възползваха от нея. В един момент политиците се усетиха и промениха закона така, че от 2000 г. насам вече всеки лев, внесен във НОИ, има тежест при определяне на пенсиите. Внасяш ли високи осигуровки, ще получаваш по-висока пенсия. Скатаваш ли се – ще имаш ниска пенсия. А НОИ ще признава стажа до и след 2000 г., макар и по различна формула на изчисляване на песията за двата периода. Министри и депутати тогава се надпреварваха да ни убеждават, че новата система е възможно най-справедливата и повече няма да се правят промени. Така всеки ще може да си направи сметката в дългосрочен план. През 2015 г. бе направена поредната промяна в закона – според нея от 2019 г. ще се елиминира изборът на трите най-благоприятни години преди 1997 г. и вече ще се брои целият стаж. Макар да беше сравнително справедлива, тази промяна ощети още една група пенсионери. Но и това не е всичко. В края на миналата година със закона за бюджета на държавното обществено осигуряване и без никакви дебати бяха зачеркнати и годините между 1997 и 2000. От 1 януари на настоящата година вече се брои само осигурителният доход след 2000 г. Кой какво е плащал като осигуровки преди това, няма никакво значение. Така се стигна до парадокса на пенсиониралите се след 1 януари 2019 г. да им се признават 40 години трудов стаж, но за определяне на размера на пенсията им да се взема заплатата им само за последните 20. Аргументът – в НОИ нямало точни данни за осигуровките отпреди 2000 г.?!? Интересно как тогава са определени пенсиите на сегашните пенсионери? Управляващите представят най-новата промяна като сериозно улеснение за хората, на които предстои пенсиониране, тъй като не им се налага да тичат по бившите си местоработи да търсят удостоверения за стажа си. Както се казва: пази, Боже, държавата да се загрижи за теб! Със сигурност мнозина биха предпочели да си причинят това главоболие, но да получават малко по-висока пенсия, нали? Цинизмът на НОИ стигна дотам „да успокоява“, че „само“ 37% от пенсионерите щели да бъдат ощетени. 62% всъщност щели да са с по-високи пенсии. Що за перверзна логика е това?! Кое дава право на държавата да се разпорежда така безпардонно с личните пари за пенсия на хората? Във всяка друга област на това му се вика кражба! Даже грабеж, като се има предвид, че се ощетяват хиляди граждани за години напред! Много по-справедливо би било да се даде правото на избор – пенсиите да изчислят и по едната, и по другата формула и осигуреният сам да посочи по кои правила иска да се пенсионира – по новите или по старите. Интересното е, че дори за престъпниците важи правилото, че при определяне на присъдата им ще се прилага най-благоприятният за тях режим, ако, докато тече делото, законът бъде променен. Но не и за пенсионерите! Помните ли как искаше да национализира всички пари от личните осигурителни партиди в частните пенсионни фондове и да ги налее в НОИ? Пак с аргумента, че ще се погрижи по-добре за тях. Пак без дебати и изчисления. Пак през допълнителните и заключителните разпоредби на закона за бюджета. Изобщо всеки път, когато на държавата й потрябват пари, тя посяга към спестявания, които не са нейни. И всеки път, когато трябва да изпълни своя ангажимент към поверилите й парите си за старини, тя абдикира. Таванът на пенсиите например, който трябваше да е паднал преди много години, все още си стои. И периодично се обещава, че той ще бъде премахнат. Някога, но не сега! Последно това трябваше да стане от 2019 г., но не би! Аргументът тук също е сърцераздирателен – някои пенсионери щели несправедливо да получават по-високи пенсии от полагаемите им се. Затова нека всички да получават по-ниски пенсии от полагаемите им се! Държавата не може да хване тарикатите, затова наказва коректните граждани. Всички тези промени не засягат онези, които са започнали работа след 1 януари 2000 г. Засега! Техните пенсии би трябвало да се определят по новия ред и на база на събираната в НОИ електронна информация за реално внесените пари за пенсия. Но и те не могат да бъдат спокойни. Кой знае какво ще им скимне на депутатите и НОИ, докато дойде техният ред за пенсия. Мога да се обзаложа, че и те ще бъдат прецакани. Просто още не знаем как.    ", "date": "2019.03.06", "title": "Избор имат престъпниците. Пенсионерите нямат"}
{"url": "http://clubz.bg/80267-levski_ima_nov_sobstvenik_ne_osvobodi_ot_otgovornost_spas_rusev_snimki", "text": "Официалният нов собственик на \"Левски\" се казва Георги Попов. Той е приближен на Васил Божков, който не присъства на общото събрание за смяна ръководството на клуба. В надзорния съвет влизат Попов и още двама бизнесмени - Александър Тумпаров (един от съдружниците в \"Еврофутбол\") и Михаил Тодоров (юрист). Те заменят досегашните собственици - Спас Русев и неговият син Евгени, както и клубното величие Кирил Ивков. Васил Божков официално потвърди за \"Левски\" Официално бе съобщено, че Георги Попов, който е вицепрезидент на \"Нове холдинг\", придобива 86,6 процента от акциите. 10 на сто остават в запалянковския тръст \"Синя България\", а останалите малко над 3% - в дребни акционери. Попов е придобил дяловете на Даниел Боримиров и адвоката Стоян Кръстев - по 18,42%, както и 49,89% от Русев. \"Левски\" избира ново ръководство с над 30 милиона дългове Делегатите приеха доклад на управителния съвет за състоянието на дружеството за 2018 г., изготвен на базата на вътрешен одит, който беше огласен официално ден по-рано. Този одит също беше гласуван, както и годишният финансов отчет. Събранието бе водено от друго голямо име в историята на клуба - Ангел Станков. Предстои нов одит, с който отново ще се заеме фирмата \"Желязков ООД 2004\". Георги Попов говори пред делегатите. Форумът единодушно прие предложението на новия бос предишните управителен и надзорен съвет да не бъдат освобождавани от отговорност - именно заради предстоящия одит. Това бе и една от основните теми на пресконференцията след събранието. На нея не присъстваше Попов, а пред медиите застанаха изпълнителният директор Павел Колев и двама от новите босове - Александър Тумпаров и Михаил Тодоров. Вторият заяви, че просто фен, който ходи на мачове на \"Левски\" и гледа от сектор \"В\". Получил е покана от Божков и Попов и веднага се е отзовал. Ще продължи да ходи във \"В\" заедно с приятелите си, нямало да сяда в ложата. Васил Божков платил над 3 милиона дългове на \"Левски\" за 10 дни Акцентът от сбирката действително е, че новите собственици не освобождават старите от отговорност - не и докато не приключи официалният одит. Ако в него се открият нередности при управлението на клуба (а не просто разхищение от некомпетентност), отговорност ще се търси и по друг начин, беше подчертано на брифинга. Павел Колев говори най-дълго и потвърди, че е приета стратегия за управлението на \"сините\". Той заяви, че стои на думите си, че задълженията на клуба са малко над 30 милиона лева. Пет милиона лева дълг са отпаднали по давност и те фигурират в приходната част на бюджета за 2018 г., възлизаща на около 14 млн. Но не са реални приходи, което означава, че \"Левски\" е спечелил едва около 9 млн. за миналата година. При двойно повече разходи. Колев наблегна на това, че за 2019 г. \"коланите ще бъдат затегнати\" - ще се намалят заплати, трансферни суми, комисиони и т.н. Целта е въвеждане на финансова дисциплина, оздравяване и стъпване на солидна база. Ще се постави акцент в детско-юношеската школа, в която ще се направят много промени. Сега за подрастващите отиват около 6 процента от бюджета всяка година, а трябва да са поне 15 на сто, заяви новият директор. \"Левски\" плати задълженията си по лиценза към УЕФА Там ще има нова методика, програма и т.н. Ще се започне с изследване на проблема защо много деца напускат \"Герена\", а други въобще спират да се занимават с футбол. \"Левски\" започва и проучване на фенската си маса, за да може да разчита на нея като най-голям капитал в бъдеще. Ще се направи изследване къде са левскарите, в кои възрасти, социално положение и т.н. Александър Тумпаров призова журналистите да са по-благоразположени към клубовете (не само към \"Левски\"), когато се касае за задължения, за да може футболът ни да има по-добър имидж и да не се създава истерия сред запалянковците. \"Левски\" избира ново ръководство с над 30 милиона дългове Васил Божков платил над 3 милиона дългове на \"Левски\" за 10 дни \"Левски\" плати задълженията си по лиценза към УЕФА", "date": "2019.03.06", "title": "\"Левски\" има нов собственик, не освободи от отговорност Спас Русев (СНИМКИ)"}
{"url": "http://clubz.bg/80261-london_e_gotov_da_otmeni_80_90_ot_vnosnite_mita_pri_brekzit_bez_sdelka", "text": "При \"Брекзит без сделка\" Великобритания ще отмени 80-90 процента от всички вносни мита, съобщи снощи телевизионният канал \"Скай нюз\", позовавайки се на източници от правителството. Тази мярка може да бъде обявена, ако британската министър-председателка Тереза Мей не успее за пореден път да издейства подкрепата на парламента при гласуването идната седмица на споразумението за \"Брекзит\", постигнато с 27-те държави членки на съюза. Според данни на \"Скай нюз\" правителството на Обединеното кралство планира да запази от 10 до 20 процента от митата за вноса на автомобили, говеждо и агнешко месо, млечни продукти и изделия на текстилната промишленост, за да защити британските производители. Излизането на Великобритания от Евросъюза е планирано за 29 март 2019 година. След това според досегашните планове трябва да има преходен период, който ще продължи до края на 2020 година. Ако Лондон и Брюксел не успеят да постигнат одобрение на сделката от британския парламент, не е изключен сценарият \"Брекзит без сделка\". Подобен вариант предвижда едновременно прекратяване на членството в Митническия съюз на ЕС и единния европейски пазар, въвеждане на мита за британските стоки, които се продават на европейска пазар. В краткосрочна перспектива \"Брекзит без споразумение\" може да затрудни транспортните връзки между Великобритания и континента, да доведе до дефицит на някои стоки, както и да създаде препятствия за търговията между Обединеното кралство и страните от ЕС, отбелязва БТА.", "date": "2019.03.06", "title": "Лондон е готов да отмени 80-90% от вносните мита при \"Брекзит без сделка\""}
{"url": "http://clubz.bg/80266-sled_smyrtta_facebook_shte_dyrji_priqtelite_ni_v_kontakt", "text": "Когато умрем, профилът ни във Фейсбук може да продължи да \"живее\" - семейството ни има възможност или да го изтрие, или да го превърне в \"мемориална страница\". Лондон: Фейсбук \"умишлено и съзнателно\" нарушава законите  Сега обаче хората на Зукърбърг добавят още опции, за да държи приятелите ни в контакт дълго след смъртта ни, съобщи TechCrunch.  Мемориалната страница ще може да бъде настроена така, че приятелите могат да постват на времевата линия, както и да коментират на стари постове, написани от починалия. Може да бъде включена и страница с Посвещения (Tributes), на която ще отиват постовете след мемориализирането на профила. Семейството трябва да докаже с документация връзката си с нас, за да поеме контрол над страницата, но сега ще можем и преди смъртта си да назначим \"заветни приятели\", които да станат модератори на страницата ни след смъртта ни. Те няма да могат да четат съобщенията ни или да премахват приятели, а само да редактират посвещенията.", "date": "2019.03.06", "title": "След смъртта Facebook ще държи приятелите ни в контакт"}
{"url": "http://clubz.bg/80270-deputati_ot_bsp_vryshtat_parite_za_lovno_ribarska_komandirovka", "text": "Депутатите от БСП Иван Иванов и Йордан Младенов са заявили, че ще върнат парите за командировката в Залцбург, където са били на изложение за лов и риболов. Това заяви лидерката на партията Корнелия Нинова. Изложението се е провело в периода, в който левицата бойкотира заседанията на парламента. Самата Нинова наскоро призова двамата депутати да върнат парите, които са получили за тази командировка.  Нинова към свои депутати: Веднага връщате парите Тя допълни, че БСП продължава да работи за създаване на общ фронт за прозрачни и честни избори. Днес на \"Позитанов\" 20 се състоя среща по тази тема със Съюза на патриотичните сили \"Защита\" Партията е част от коалиция \"Обединени патриоти\". Нинова каза, че около 20 организации са заявили свое участие в тази инициатива. Изборен кодекс, силикон, политически П*. Или как бе отхвърлено поредно вето Това каза Нинова по повод отхвърленото вето на президента върху последните промени в Изборния кодекс. Според нея ДПС подкрепя ГЕРБ като срещу това в петък ще бъдат опростени задължения на мюфтийството към държавата. Изборен кодекс, силикон, политически П*. Или как бе отхвърлено поредно вето", "date": "2019.03.06", "title": "Депутати от БСП връщат парите за ловно-рибарска командировка"}
{"url": "http://clubz.bg/80264-oficialno_stojcho_stoev_se_zavyrna_v_ludogorec", "text": "Стойчо Стоев се завърна в \"Лудогорец\" като старши треньор на отбора. Специалистът се е разделил още вчера с втородивизионния \"Арда\" (Кърджали) и утре ще бъда представен в Разград. В късния следобед \"Лудогорец\" потвърди новината на Gong.bg на официалния си сайт. В четвъртък \"орлите\" ще тренират под ръководството на новия си (стар за някои от тях) наставник.  Стойчо Стоев ще замени Антони Здравков, който остава в щаба му. Той пък бе назначен на мястото на заминалия си миналата есен Пауло Аутуори. Стоев е четвъртият наставник на \"орлите\" за една година. През 2018-а по това време \"на кормилото\" беше Димитър Димитров. Херо направи тима шампион, но беше уволнен. Стоев бе треньор на \"зелените\" за една година от лятото на 2013-а. Той достигна с тях осминафинал в Лига Европа. През юли 2014 г. беше изненадващо освободен по време на квалификациите за групите за Шампионската лига. Наследилият го Георги Дерменджиев вкара отбора в основната фаза на най-комерсиалния клубен турнир. След това се изрекоха тежки думи от страна на клуба, и от Стоев към бившите му работодатели. В периода 2014 - 2016 г. бившата звезда на столичния \"Локомотив\" беше треньор на \"Левски\". Така, ако Стоев поеме поста в Разград от днес, в неделя го чака интересна битка с историята в мача \"Левски\" - \"Лудогорец\" на \"Герена\". Разградчанинът е бил наставник и на двата отбора, а сега \"сините\" са водени от неговия бивш помощник и наследник Георги Дерменджиев. Двамата бяха един срещу друг на точно обратните позиции. А след \"Левски\" и ЦСКА-София, \"Лудогорец\" също прави треньорска смяна в началото на тази година. Шампионите имат пет точки аванс на върха два кръга преди началото на втората фаза в шампионата.", "date": "2019.03.06", "title": "Официално: Стойчо Стоев се завърна в \"Лудогорец\""}
{"url": "http://clubz.bg/80269-iyn_makkelyn_se_izvini_za_nebrejni_komentari_za_spejsi_i_singyr", "text": "Актьорът Иън Маккелън се извини за свои  коментари. В подкаста „#QueerAF“ Маккелън бе попитан какво мисли по въпроса с обвиненията в сексуален тормоз срещу колегите му, включително за Кевин Спейси и Брайън Сингър. Робин Райт: Кевин Спейси заслужава втори шанс Маккелън не крие своите гей предпочитания и от доста време призовава ЛГБТ колегите си да бъдат открити като него – независимо от последиците, които може да възникнат. Но на 4 март актьорът се отрече от коментара си с кратко изявление в Туитър. Според него самата идея, че скритата сексуалност на обвинените в тормоз е довела до действията им, е „погрешна“. Британският актьор е работил със Сингър в решаващия за режисьора „Прилежен ученик“ (1998), както и във франчайз на „Х-мен“. Сингър режисира оскаровия „Бохемска рапсодия“, но бе уволнен от проекта, когато се появиха обвинения в сексуален тормоз. Брайън Сингър до Кевин Спейси, сред обичайните заподозрени Със Спейси Маккелън е работил в лондонския театър „Олд Вик“, когато Кевин Спейси бе негов артистичен директор. През 2017 г. Спейси се извини публично на обвинителя си Антъни Рап и обяви, че избира да живее живота си оттук нататък като гей. Това породи дори още по-ожесточена критика, а главният аргумент бе, че обявяването на истинската сексуалност не бива да се използва като извинение за насилствено поведение. На въпрос на водещия на подкаста дали Спейси и Сингър трябва да спрат да получават ангажименти в сферите си, Маккелън коментира, че темата е „спорна“ и това „зависи от публиката“: Брайън Сингър до Кевин Спейси, сред обичайните заподозрени", "date": "2019.03.06", "title": "Иън Маккелън се извини за \"небрежни\" коментари за Спейси и Сингър"}
{"url": "http://clubz.bg/80255-izboren_kodeks_silikon_politicheski_p_ili_kak_be_othvyrleno_poredno_veto", "text": "154 гласа \"за\". Нито един \"против\" и нито един \"въздържал се\". Така бе отхвърлено ветото на президента Румен Радев върху част от приетите в средата на февруари изменения в Изборния кодекс. Левицата не бе в залата, за да опонира, и така на практика всички парламентарни групи - на ГЕРБ, \"Обединени патриоти\", ДПС и \"Воля\", приеха повторно закона, който обезсилва преференциалния вот, протака отново машинното гласуване и електронното дистанционно гласуване. Решено: властта отхвърля ветото на президента, после връща преференциите Въпреки предварителните заявки, че ветото ще бъде единодушно отхвърлено от всички партии в парламента с изключение на БСП, която бойкотира заседанията, дебати имаше. И те бяха издържани в най-добрата стилистика на Народното събрание, кореспондираща с ниския му рейтинг. Чуха се определения като \"политически проститутки\", \"силикон\", \"ботокси\" и \"ритнитопковци\", благодарствени слова, че у нас няма \"изнасилване на малолетни\" и \"рязане на глави\", както и странни паралели, вероятно породени от граматическа недостатъчност - че липсата на ма(ъ)жоритарно гласуване обиждала българските граждани от мъжки пол... Извън тези отклонения от професионалните дебати на тема изборно законодателство от ДПС настояха президентът Румен Радев да изпрати в Конституционния съд частта в ИК, която ограничава броя секции за гласуване в страните извън ЕС до 35. От ГЕРБ пък защитиха обезсилването на преференцията, която иначе смятат да върнат в стария й вид по разпореждане на лидера на партията и премиер Бойко Борисов. Атакуваха и въвеждането на машините, за които иначе по едно старо изказване на председателя на правната комисия Данаил Кирилов \"мечтаят\" (а и сами подкрепиха идеятата ДПС след 2020 г. гласуването да се случва само с машини - б.р.). От НФСБ (\"Обединени патриоти\") смятат, че проблеми с вота в чужбина няма - ако имало опашки пред секциите, то било по вина на самите избиратели. Доста време изказващите се отделиха и на липсата на левицата - въпреки че заявяват колко е хубаво в парламента и колко бързо и лесно се работи без БСП. Дебатите започнаха с изказването на лидера на ДПС Мустафа Карадайъ за ограничаването на правата на българските граждани, живеещи извън Европейския съюз, със записаните в изборните правила ограничен брой секционни избирателни комисии (СИК) - до 35. По думите на Карадайъ \"истинските ограничения в Изборния кодекс не са отчетени\" в президентското вето. Той поиска държавният глава да атакува същите пред Конституционния съд. И се позова на чл. 26 от основния закон, който постановява, че където и да се намират, българските граждани имат своите права и задължения. И след поправките ДПС и НФСБ пак ще вдигат прага на преференциите  След което цитира последното проучване на \"Икономист\" за нивото на демокрацията в света.  , посочи в заключение лидерът на Движението. По принципните въпроси на ветото като такова и опозицията като такава реши да се изкаже бившият конституционен съдия, сега депутат на ГЕРБ - Георги Марков. Поантата бе в това, че ГЕРБ бие БСП на всички избори по всички изборни правила и нямало срастване между партия и държава. Президентът пък бил обсебен от машините, докато правителството осигурявало сигурност и стабилност, каквато нямало и в Западна Европа, където се изнасилвали малолетни и се режели глави. ГЕРБ за машинното гласуване: И ние желаем, и ние мечтаем И констатира, визирайки и новогодишното слово на държавния глава: После Марков се впусна в обясняване на познатата опорна точка - че изборите за държавен глава са спечелени от кандидата на левицата по правилата на Кодекса на левицата и че парламентарните бяха организирани от служебното правителство, назначено от Радев. \"Няма изнасилване на малолетни, няма рязане на глави като в Западна Европа\" - затова Борисов биел левицата на избори, продължи Марков. Мустафа Карадайъ възрази, че е очаквал от конституционалиста Марков да коментира ограничения брой секции. Което Марков пропусна и се впусна в обяснения за машинното гласуване. На липсата на левицата отдели внимание и Тома Биков (ГЕРБ). Биков недоумявал и защо се е вдигнал такъв шум с измененията в Изборния кодекс - те не били съществени, а само козметични.  Хамид Хамид (ДПС) пък пак настоя за посевместно машинно гласуване и отхвърли като несъстоятелна тезата, че никъде в Европа не се гласува с устройства.  , посочи депутатът от Движението. ДПС предлага: задължително и само машинно гласуване за местния вот Тази настойчивост на народните представители от ДПС за въвеждане на машините пък накара лидера на НФСБ и съпредседател на \"Обединени патриоти\" Валери Симеонов да се усъмни в мотивите им.  След което се прехвърли на темите с преференциите и гласуването в чужбина. Но не обясни как \"случайно\" попадат някакви хора в партийните листи, подредени иначе от партийните структури и ръководства. \"Патриоти\" готвят ново изменение в прага за преференциите По искането на ДПС за отпадането на ограничението за брой СИК в страните извън ЕС, което бе въведено в изборното законодателство и по искане на НФСБ като отпор на вота от Турция, Симеонов посочи, че на практика няма проблем с гласуването зад граница - всеки желаещ има достъп до секция. Проблемите идвали от това, че избирателите не заявявали предварително участие и на практика било въпрос на организация. С мотива защита на мажоритарния елемент в дебатите се вклини и лидерът на \"Воля\", който е и заместник-председател на законодателния орган - Веселин Марешки, за да каже следното, обръщайки се към Симеонов: Какво общо има мъжкият пол с мажоритарния вот - не стана много ясно. Освен ако зам.-председателят на Народното събрание не прави връзка между мЪж и мЪжоритарност.  \"Единствени мажоритарници\", но дали \"преференциалници\" Симеонов пак излезе на трибуната, за да обяви, че Последни думата взеха председателят на правната комисия Данаил Кирилов и председателят на парламентарната група на ГЕРБ Цветан Цветанов - и двамата да атакуват липсващата левица. И пак изчете справката на правния отдел, според която в цяла Европа преференцията е цената на едно депутатско, общинско или евродепутатско място - каквато бе и върнатата от Борисов поправка на ГЕРБ, ДПС и част от ОП.  Цветанов заобиколно нарече Радев \"българския Мадуро\" Цветанов пък заподозря БСП, че се противопоставяла на измененията в ИК (заради които напусна и парламента), за да си \"гарантира някакви изборни победи\". Паралелът с Венецуела е поради факта, че там се гласува с машини, като така бе избран и Николас Мадуро за президент. Впоследствие се оказа, че е имало измама с около един милион гласа. След повторното приемане на измененията в ИК предстои разглеждането на проекта на ГЕРБ, с който ще бъдат върнати старите текстове за преференциите. Очаква се от НФСБ и ДПС да предложат пак текстове за вдигане на прага на този мажоритарен елемент.  И след поправките ДПС и НФСБ пак ще вдигат прага на преференциите  ГЕРБ за машинното гласуване: И ние желаем, и ние мечтаем ДПС предлага: задължително и само машинно гласуване за местния вот \"Патриоти\" готвят ново изменение в прага за преференциите \"Единствени мажоритарници\", но дали \"преференциалници\" Цветанов заобиколно нарече Радев \"българския Мадуро\"", "date": "2019.03.06", "title": "Изборен кодекс, силикон, политически П*. Или как бе отхвърлено поредно вето"}
{"url": "http://clubz.bg/80235-koncert_za_shturec_i_fondaciq", "text": "Рождения си ден тази година Кирил Маричков няма просто да отбележи в тесен семеен кръг, а кани и феновете си, за да празнуват заедно с концерта „Кирил Маричков на 75 години“. На 30 октомври група „Фондацията“ ще излезе на сцената на зала 1 на НДК, за да отбележи повода. „Рок в минало време“, „Вкусът на времето“, „Конникът“, „Клетва“, „Вълшебен цвят“, „Две следи“, „Хамлет“ и още редица хитове на „Щурците“ стоят в основите на рок културата в България през изминалия век. Техният фронтмен днес е част от формацията „Фондацията“, част от която са ключови фигури и от други музикални формации: Иван Лечев от ФСБ, Добрин Векилов – Дони, Славчо Николов от Б.Т.Р. и Венко Поромански от „Те“. Създадена през 2013 г., „Фондацията“ вече има зад гърба си две успешни турнета в Северна Америка и Европа, свирила е в Близкия Изток в страните Израел, Кувейт, Катар и Дубай, излизала е на сцена в Австралия, Нова Зеландия и Япония. В репертоара на групата са любими песни и хитове на бандите, от които са започнали кариерите на музикантите. Билетите за събитието вече са в продажба – на касите на Билетен център – НДК и онлайн.    ", "date": "2019.03.06", "title": "Концерт за Щурец и Фондация"}
{"url": "http://clubz.bg/80257-truden_jrebij_za_grigor_dimitrov_v_indiyn_uels", "text": "Поставеният под номер 26 в схемата Григор Димитров изтегли тежък жребий на турнира в Индиън Уелс, САЩ - първият за годината от серията \"Мастърс 1000\". Гришо почива в първия кръг, а във втория чака победителя от двубоя Джон Милман (Австралия) - Ян-Ленард Щруф (Германия). Българинът игра с Милман наскоро в Бризбейн и го победи с 2:0 сета. Григор Димитров няма да играе тенис до края на февруари Ако преодолее тази фаза, Димитров може да се изправи срещу Александър Зверев (№3), стига германецът да победи брат си Миша или Мартин Клижан (Словакия). Григор няма успехи в Индиън Уелс досега, той никога не е записвал повече от две победи. Нататък в турнира възможни съперница са Милош Раонич (Канада), Алекс де Минор (Австралия), Жереми Шарди (Франция)... В тази четвъртина са също Кевин Андерсън (РЮА), Стефанос Циципас (Гърция) и Роберто Баутиста Агут (Испания) от по-известните имена. Григор Димитров е в половината на водача в световната ранглиста Новак Джокович. В другата са Рафаел Надал и Роджър Федерер, който преди дни взе титла №100 от ATP. Федерер взе титла №100 след победа над Циципас в Дубай Първата ни ракета не е играл от януари, когато на осминафинал на \"Аустрелиън оупън\" отпадна от Франсис Тиафо (САЩ). Заради болки в рамото той пропусна турнирите в Ротердам (№1 стана французинът Гаел Монфис) и Акапулко (титла за австралиеца Ник Кириос). Федерер взе титла №100 след победа над Циципас в Дубай", "date": "2019.03.06", "title": "Труден жребий за Григор Димитров в Индиън Уелс"}
{"url": "http://clubz.bg/80258-atanas_atanasov_medvedev_dojde_i_postavi_zadacha_na_borisov", "text": "Премиерът на Русия Дмитрий Медведев дойде, за да постави задача на българския премиер Бойко Борисов да се бори за руските интереси пред ЕК. Това заяви пред бТВ лидерът на ДСБ и съпредседател на \"Демократична България\" Атанас Атанасов. Той обясни, че геостратегическият интерес на Русия е да продава газ на своите приятели в ЕС, но да заобикаля Украйна. Атанасов припомни, че според ЕК \"Турски поток\" не отговаря на европейските изисквания. Той допълни, че от Провадия до сръбската граница газопроводът ще се строи за наша сметка и ще струва 3,300 млрд. лв., които ще плащаме поне 20 години. Според Атанасов от \"Турски поток\" ние няма да спечелим нищо, проектът е икономически неизгоден и обслужва чужди интереси. И допълни, че 90% от тръбата на \"Турски поток\" вече е заета от \"Газпром\". Според него твърденията, че \"Турски поток\" може да мине през Гърция, са спекулации, защото и Гърция трябва да поиска разрешение от ЕК. Атанасов е убеден, че АЕЦ \"Белене\" няма да се случи. Той коментира и шегата на Медведев левът да се приравни към китайския юан, за да се улесни пътуването на руснаците у нас. Според лидера на ДСБ и съпредседател на \"Демократична България\" Виктор Орбан е приятел на Бойко Борисов,  Преди няколко дни ДСБ, която също членува в ЕНП, настоя за изключването на партията на унгарския премиер от европейската десница, каквито настроения има.  Атанасов изтъкна, че лидерът на БСП Корнелия Нинова е заявила, че подкрепя Лаура Кьовеши за европейски главен прокурор, докато българското правителство е дало указание да се гласува срещу нея.", "date": "2019.03.06", "title": "Атанас Атанасов: Медведев дойде и постави задача на Борисов"}
{"url": "http://clubz.bg/80260-belgiq_predlaga_na_es_dds_za_samoletnite_bileti_akciz_za_kerosina", "text": "Белгия е предложила вчера в Съвета на ЕС да бъдат обсъдени възможностите за въвеждането на ДДС за самолетните билети и на акциз върху керосина, съобщават местни медии, цитирани от БТА.  Отбелязва се, че засега това белгийско предложение среща подкрепата на Франция, Швеция, Люксембург и Холандия. Очаква се въпросът да бъде обсъден на следващото заседание на европейските министри по околната среда през юни. Уточнява се, че засега нито една държава в ЕС не се е противопоставила открито на това предложение. Мотивът на белгийските власти за предложението, по което още няма анализи, защото е в начална фаза - замърсяването от самолетите расте с 21 на сто за последните три години. Това се дължи на постоянното увеличение на броя на изпълняваните полети и ниските цени на пътуванията по въздух. Властите в Белгия са притиснати от започналите през декември ученически походи в защита на природата, при които хиляди младежи всяка седмица настояват за спешни мерки. Как обаче ДДС върху билетите и акциз върху горивото ще се отрази на цените на пътуванията по въздух, а оттам и на авиокомпаниите -  ще е големият въпрос. Медиите в Белгия съобщиха преди ден, че холандският парламент е настоял за прекратяване на полетите между Брюксел и Амстердам. Обяснението отново е грижата за околната среда. Между двете столици се изпълняват по няколко полета дневно. Разстоянието от 180 километра по въздух се преодолява за около час - почти колкото трае и пътуването между двата града с високоскоростната влакова линия. Цената също е сходна - средно около 100 евро. Според природозащитниците пътуването с влак винаги е за предпочитане, защото замърсява по-малко.", "date": "2019.03.06", "title": "Белгия предлага на ЕС: ДДС за самолетните билети, акциз за керосина"}
{"url": "http://clubz.bg/80259-ukrajna_vadi_plan_b_ako_tranzityt_na_ruski_gaz_q_zaobikoli", "text": "Украйна е разработила план \"Б\", ако от догодина Русия спре да транзитира газ за Европа пред украинска територия, съобщава \"Газета.ру\", позовавайки се на украинската агенция \"Укринформ\". Тя не съобщава подробности от плана, освен това, че Украйна се готви да приеме нови анекси към споразумението за асоцииране към ЕС, които ще позволят на Украйна да се интегрира в енергийния пазар на съюза. Тези анекси биха били правно обвързващи за всички следващи власти в Украйна, където на 31 март предстоят президентски избори. В момента се водят преговори за продължаване транзита на руски газ през Украйна и след 2019 г. Руският премиер Дмитрий Медведев каза вчера в интервю, че това може да стане, ако руският газов монопол \"Газпром\" и украинският му партньор \"Нафтогаз\" решат споровете си в международния арбитраж в Стокхолм, ако Киев предложи по-изгодни финансови условия и гарантира политическа стабилност в страната. Руският министър на енергетиката Александър Новак каза в края на февруари, че транзитът на газ през Украйна към Европа вече става неизгоден за Русия в сравнение с преноса през \"Северен поток\"-1 (по дъното на Балтийско море пряко до Германия) и през газопровода \"Ямал\" през Полша. През миналата година Стокхолмският арбитраж реши, че \"Нафтогаз\" дължи на \"Газпром\" $2 млрд., а \"Газпром\" дължи на \"Нафтогаз\" $4,56 млрд. Руският монопол отказа да плати нетното си задължение от $2,56 млрд. и го обжалва. ", "date": "2019.03.06", "title": "Украйна вади план \"Б\", ако транзитът на руски газ я заобиколи"}
{"url": "http://clubz.bg/80272-smetnata_palata_arhitekturnoto_kulturno_nasledstvo_e_v_opasnost", "text": "Това е основният извод от . Той беше извършен за изпълнението на дейностите по опазваните и поддържането на обектите на архитектурно наследство в градска среда, извършвани от Министерство на културата и от Националния институт за недвижимо културно наследство за периода между 1 януари 2015 г. и 30 юни 2018 г. В изводите от проверката за тези дейности се казва, че \" Сметната палата е предприела одита,  Къщата на генерал Рачо Петров ще бъде съборена   Повече от девет години след влизането в сила на Закона за културното наследство все още няма Национална стратегия за развитието на културата, в която да се определят стратегически цели за управление и опазване на културното наследство. Не са издадени всички подзаконови нормативни актове, предвидени в Закона за културното наследство, които да осигурят прилагането му. Информацията за състоянието на недвижими културни ценности не е събирана, обобщавана и анализирана системно, поради което липсват актуални данни за тях. Декларираните недвижими културни ценности са общо 39 476, от които 19 438 са архитектурно-строителни, в т. ч. 355 от национално значение, а останалите са от регионално, местно, ансамблово значение и за сведение.   Столичната община няма да купува къщата на Яворов Дейността по опазване на недвижимо културно наследство не е осигурена с необходимото количество и качество човешки ресурси. Липсва обвързаност на числеността на служителите в Националния институт за недвижимо културно наследство и Министерството на културата с броя на недвижимите културни ценности и изпълнението на нормативно определените функции. Например  .   , в т. ч. на архитектурни обекти в градска среда, с изключение на няколко обекта с категория „световно значение“ - старинен град Несебър, Ивановски скални църкви, Мадарски конник, Рилски манастир. Боил Банов ще изиска от Киро Японеца да възстанови \"Двойната къща\" И финансирането на дейностите по опазване на недвижимото културно наследство е значително по-малко от необходимото. Например, заделените по бюджета на министерството средства за програма „Опазване на недвижимото културно наследство“, са едва 14 на сто от необходимите. Има слабости в регламентацията на процедурите по издирване, деклариране и предоставяне на статут, не са определени срокове за извършване на отделните етапи от процедурата. Липсва планиране на дейностите по опазване на културното наследство и мониторинг върху изпълнението им. Част от нормативно регламентираните дейностите не се изпълняват, а други се изпълняват в силно ограничени обеми. , на които не е направена и оценка на притежаваните качества на културна ценност. Определянето на режима за опазване на един обект е от ключово значение, тъй като регламентира точното местонахождение и площ на обекта, зоната около него, която попада под защита на закона,  и устройството и условията за ползване на техните територии и охранителни зони.  Не са създадени и предвидените в Закона за културното наследство териториални структури на Министерството на културата и на Националния институт за недвижимо културно наследство.     - През одитирания период   за опазване на културното наследство   Дейността не се планира и отчита адекватно. Националния институт за недвижимо културно наследство за създаването на досиета за обектите.  , тъй като поради спецификата на законодателството през различните периоди е било възможно да се декларират много обекти с един акт, без за тях да е налична каквато и да било документация. А създадените досиета имат пропуски по отношение на пълнота и актуалност. Помещенията, в които се съхранява архивът, не са достатъчни.  Архивът съдържа около 100 000 папки и класьори - досиета на обектите и техническа документация – протоколи от комисии, планове, фотограметрични заснемания и фотодокументация. В резултат на извършения одит са дадени 15 препоръки на министъра на културата и 6 препоръки на директора на Националният институт за недвижимо културно наследство - за подобряване на дейностите по опазване на културното наследство, отбелязват от Сметната палата. В доклада се посочва още, че   през одитирания период носят следните министри на културата: Вежди Рашидов (07.11.2014 г. – 27.01.2017 г.), Рашко Младенов (27.01.2017 – 04.05.2017) и Боил Банов (04.05.2017 г. - понастоящем) и директори на Националния институт за недвижимо културно наследство – Даниела Джуркова (18.10.2013 г.- понастоящем) и Красимир Тодоров (26.06.2017 г. – 03.08.2018 г.) Столичната община няма да купува къщата на Яворов Боил Банов ще изиска от Киро Японеца да възстанови \"Двойната къща\"", "date": "2019.03.06", "title": "Сметната палата: Архитектурното културно наследство е в опасност"}
{"url": "http://clubz.bg/80256-levski_izbira_novo_rykovodstvo_s_nad_30_miliona_dylgove", "text": "\"Левски\" прави днес общо събрание на акционерното дружество и се очаква официално да има нов собственик в лицето на Васил Божков. Бизнесменът реално вече стъпи на \"Герена\" - той назначи нов изпълнителен директор (Павел Колев), управителен съвет и започна да плаща дългове. От тях са погасени 2 милиона лева, заради които УЕФА наложи санкция на \"сините\" и ги заплаши с изваждане от евротурнирите. Очаква се събранието да приключи по обед или в ранния следобед и Спас Русев да предаде мажоритарния пакет акции на Васил Божков. Клубът официално публикува на сайта си годишен финансов отчет (ГФО), доклади на ръководството на клуба и на независимия одитор. От тези документи личи, че текущите и нетекущи задължения на \"Левски\" възлизат на около 36 милиона лева. От тях \"сините\" имат вземания в размер на 2 млн. лв., а през януари са подписали спонсорски договори също за 2 млн. Това означава, че борчовете реално са 32 млн. Неотдавна Спас Русев обеща да отпише \"половината от тях\". \"Левски\" дължи 6,5 млн. лева на НАП, като напоследък не е плащал данъци. Близо 8 милиона са задълженията на клуба за изграждане на сектор \"А\" на стадион \"Георги Аспарухов\". Загубите на \"Левски\" за 2018 г. възлизат на над 4 млн. лв. - увеличение с 3,2 млн. в сравнение с предходната година. Приходите са били 14 милиона лева - нараснали са малко спрямо 2017 г., но и разходите са значително повече. \"Левски\" губи по всички пера - договори за спонсорство и реклама, от УЕФА, приходи от карти и билети, от продажба на футболисти... Увеличени са разходите за заплати и други текущи.", "date": "2019.03.06", "title": "\"Левски\" избира ново ръководство с над 30 милиона дългове"}
{"url": "http://clubz.bg/80237-kashmir_%E2%80%93_na_edno_%E2%80%9Ebum%E2%80%9C_razstoqnie_ot_shangri_la", "text": "Апропо, на 12 януари 2019 г. се навършиха 50 години от издаването на първия албум на квартета „Лед Цепелин 1“. Фронтменът Робърт Плант, който е и основният текстописец, често използва фантастични елементи в парчетата, които заимства от викингската митология (The Immigrant song), романи като „Властелинът на пръстените“ (Stairway to heaven, Ramble on) или в случая с „Кашмир“ – събрани образи и от азиатски легенди, и от западната литература. В текста на песента географският регион в Северен Индустан е наречен Шангри-Ла.  Наименованието е използвано за пръв път от писателя Джеймс Хилтън в приключенския му роман от 1933 г. „Изгубеният град“. То представлява държава утопия, чиито жители водят целомъдрен, пълноценен и смирен начин на живот, отдалечен от забързания ход на цивилизацията. В легендите на множество от общностите на Хималаите, включително и в Кашмир, се срещат близки по концепция „райски градини“, като населяващите ги хора живеят стотици години, странят от светските мелодрами и съзерцават смирено природата.  Не се знае дали някъде из чукарите на Кашмир не се е сгушил някакъв недостъпен „клуб“ на блажени монаси, който нехае за тегобите на външния свят. Едва ли обаче останалите жители на региона намират достатъчно време да се грижат за духовното си израстване покрай нестихващия вече повече от 70 години конфликт между Индия и Пакистан. Днес и Ню Делхи, и Исламабад разполагат с технологията за портал към един окончателен Шангри-Ла, който може да погълне не само региона, но и целия свят – притежателки са на ядрено оръжие. През 1947 г. Великобритания се оттегля от Индустан и на полуострова се появяват Индия, Пакистан и суверенното княжество Кашмир. Съобразно споразумението между страните княжеството разполага с правото да се присъедини към една от другите две държави. По-голямата част от населението е мюсюлманско и Исламабад очаква местните управници да изберат Пакистан. Същевременно обаче светските власти в Кашмир предпочитат да присъединят региона към Индия. Затова на 20 октомври същата година войските на Исламабад нахлуват на територията на княжеството. Лидерът на Кашмир Махараджа Хари Сингх се обръща за помощ към Ню Делхи, като в замяна обещава регионът да се присъедини към Индия. Войната приключва на 1 януари 1949 г. В крайна сметка чрез посредничеството на ООН регионът е поделен: Индия получава югоизточните му части - Джаму, Кашмирската долина и Ладакх (днес те образуват щата Джаму и Кашмир), докато Пакистан присъединява северните и западните покрайнини – Азад Кашмир и Гилгит-Балтистан (Северната провинция). За удобство в този текст ще използваме словосъчетанието Пакистански Кашмир (ПК). Начертана е Контролна линия между Джаму, Кашмир и ПК с дължина 750 км, която е под мандата на Обединените нации. След  40-те години между Индия и Пакистан са водени последователно три войни – през 1965 г., през 1971 г. и през 1999 г.  Конфликтът между Индия и Пакистан формално е регионален, но притежаването на ядрено оръжие де факто го прави значим за целия свят. Затова при всеки намек за обостряне на отношенията ООН и някои от по-влиятелните държави на международната сцена бързо се опитват да тушират напрежението. През 1999 г. например САЩ заплашват Пакистан с международна изолация, ако не изтегли войските си от индийската част на Кашмир. През 2003 г. правителствата на Ню Делхи и Исламабад започват активни мирни преговори, като се постигат множество компромиси – Пакистан обещава да прекрати финансирането на бунтовници  в Джаму и Кашмир, докато Индия освобождава задържаните в региона пакистанци, които са склонни да се откажат от подривните дейности. През 2015 г. отношенията между държавите отново се влошават. Причините за това са разнородни, но е достатъчно да посочим две – в Индия идва на власт националистът Нарендра Моди, докато Пакистан не полага достатъчно грижи да разсее съмненията, че е огнище на терористи.  След изясняването на тези факти лесно може да си обясним събитията от края на февруари и началото на март тази година, когато Ню Делхи и Исламабад отново се хванаха за гушите. В съзнанието на международната общност пък намери подслон злокобната заплаха на пакистанския министър на железниците Шейх Рашид Ахмед малко преди Индия да наруши Контролната линия и да изпрати самолети в ПК. Той се закле, че Исламабад ще отговори на агресия от страна на Индия с ядрена бомба, след която  На 14 февруари 42-ма паравоенни индийци загинаха след самоубиийстен атентат в Джаму и Кашмир. Отговорност за атаката на следващия ден пое базираната в Пакистан терористична групировка „Джаиш-и-Мохамед\". Реакциите в Ню Делхи след най-кръвопролитния акт в Кашмир от десетилетия не закъсняха. Премиерът Нарендра Моди нарече атаката   и  . Външният министър на страната отправи изисквания към Пакистан. Исламабад отрече да има роля в поддържането на терористичната фракция и обвини индийските власти и медии, че необосновано прехвърлят вина върху Пакистан. На 19 февруари напрежението ескалира, след като девет души, сред които четирима индийски войници и един полицай, бяха убити по време на сражения с предполагаеми сепаратисти в Джаму и Кашмир. На 23 и 24 февруари Ню Делхи арестува повече от 160 души, които подозира, че са бунтовници, като по време на безредиците бяха убити петима сепаратисти. На 26 февруари Индия обяви, че нейни самолети са нахлули в ПК и са унищожили лагер на „Джаиш-и-Мохамед“. Според Ню Делхи по време на атаката са били избити   терористи. Исламабад отрече информацията – подчерта, че не са документирани смъртни случаи след офанзивата на индийските самолети и че не е бил разрушен лагер на екстремисти. Пакистан свали два самолета на Индия, а тя - един F-16 на Исламабад На 27 февруари враждуващи самолети водиха сражения над Контролната линия, след които бяха свалени два индийски и един пакистански самолет. Един от индийските летателни апарати заедно с пилота Абхинандан Вартхаман попадна в ПК, като пакистанските власти бързо го арестуваха. Няколко дни по-късно пилотът се превърна в символ на надеждата, че конфликтите между двете държави могат да бъдат разрешавани без излишно насилие. Той стреля предупредително във въздуха, за да държи пакистанците на разстояние, преди да бъде задържан – дори и един смъртен случай в този момент можеше да влоши положението.  Пилотът, който може би спря нова война между Индия и Пакистан Същевременно, след като го арестува, Исламабад не го уби или измъчва, а напротив – освободи го, като по този начин демонстрира пред света добра воля и готовност да води мирна политика с Индия. Няколко дни по-късно Вартхаман вече е звезда в Индия и неговият идиосинкратичен мустак се превърна в мания сред местните мъже. Сблъсъците покрай Контролната линия обаче не свършиха дотук – на 2 и 3 март близо десет души, сред които и цивилни, загинаха, като насилието бе съпроводено от нова серия вербални атаки от правителствата на двете държави.  В Индия опозицията на Моди го обвини, че е нарушил Контролната линия, за да възобнови конфликта с Пакистан и така да енергизира националистите сред електората си малко преди изборите, които ще се проведат през април и май тази година.  Той все още не е представил доказателства за унищожения терористичен лагер в Пакистан – напротив, все повече свидетели (макар и пакистанци), които са били на мястото на събитието, твърдят, че самолетите са се целили напосоки и че по случайност не са убили някого. Работата на Исламабад не е много по-чиста – в интервю за Би Би Си от 1 март 2019 г. външният министър Шах Махмуд Куреши отрече, че „Джаиш-и-Мохамед“ е признала, че стои зад атаките от 14 февруари. Въпреки че групировката пое отговорност по официалния си канал за връзка с обществото още на следващия ден. САЩ започнаха да разследват дали Пакистан е използвал Ф-16, за да свали индийските самолети, тъй като съгласно сделката за продажба пред Исламабад има ограничение относно целите, които може да бъдат атакувани с летателния апарат. Исламабад продължава да поддържа терористични клетки в страната си и това не убягва от погледа на международната общност. На фона на критиките неколкостотин хиляди пакистанци се подписаха, за да номинират премиера Имран Хан за Нобелова награда за мир заради това, което той нарече  - освобождаването на пилота Вартхаман. Министър-председателят запази присъствие на духа и разумно отбеляза, че достоен за наградата ще е този, който окончателно  . Реакцията на САЩ, Китай, ЕС и останалите авторитетни субекти на международната сцена бе своевременна и категорична – те призоваха за мигновена деескалация на напрежението и настояха да се уважават предишните спогодби между държавите. Някои сред по-гласовитите на свой ред притежават ядрено оръжие и са наясно колко опасна може да бъде надпреварата по „надмигване\". Не се знае дали последните няколко седмици на фронта в Кашмир ще останат като бележка под линията на един по-продължителен период на относително примирие. Докато мнозинството от жителите в Джаму и Кашмир се определят като мюсюлмани (по данни от 2011 г. те наброяват 68 процента от населението, а хиндуистите са 28 на сто), едва ли ще може да бъде постигнато абсолютно примирие в обозримо бъдеще. За съжаление нито Ню Делхи, нито Исламабад вдъхват доверието на рационални играчи, които биха прибягнали до ядрено оръжие единствено като последно средство. През 1973 г., само две години след най-насилствената война между Индия и Пакистан, вокалистът на „Лед Цепелин“ Робърт Плант и китаристът на групата Джими Пейдж прекосяват пустинна област в Южно Мароко (между градовете Гулимин и Тан-Тан), когато фронтменът получава вдъхновение за текста на нова песен. По-късно той пише творба, която се възприема като една от най-великите песни в историята на музиката – „Кашмир“ (заема 141-во място в класацията „500-те най-велики песни на всички времена“ на сп. „Роулинг Стоун“).   Плант никога не е посещавал географския регион Кашмир в Северен Индустан.  Работното заглавие на парчето дълго време е било „Пътувайки към Кашмир“. Шангри-Ла винаги е бил \"пътуването\", а не конкретната дестинация.  А ние накъде сме се запътили с тези портали към светкавично самозаличаване? „Генерация Z“ – с подкрепата на „Америка за България“ Пилотът, който може би спря нова война между Индия и Пакистан „Генерация Z“ – с подкрепата на „Америка за България“", "date": "2019.03.06", "title": "Кашмир – на едно „бум“ разстояние от Шангри-Ла"}
{"url": "http://clubz.bg/80245-oshte_edin_pyt_s_poveche_danni_vaksinata_sreshtu_morbili_ne_prichinqva_autizym", "text": "Ново обширно изследване за пореден път отхвърля наличието на каквото и да е връзка между ваксината за рубеола, морбили и паротит (заушка) и аутизма. Подобна обвързаност беше изложена в статия, публикувана преди 20 години - през 1998 г., но оттогава многократно беше опровергавана от учените. Тя обаче се използва като една от основните точки на дезинформация на антиваксърите, когато искат да внушат вредата от имунизациите - като твърдят, че ваксините са причинител на аутизъм. Ново изследване на датски учени от Statens Serum Institut в Копенхаген за пореден път опровергава това. Изследователите се надяват, че представените данни и изводи ще помогнат да бъде отхвърлен един от най-устойчивите антиваксърски митове. В продължение на десет години се проследени всички деца, родени в Дания от датски майки в периода между 1999 и 2010 г. - или точно 657 461 датски деца. Епидемиолозите и статистиците използват регистрите на населението в Дания, за да направят връзка между информацията за имунизационния статус и диагнозата аутизъм, както и да проследят историята на аутизма и други рискови фактори.След 10-годишно проследяване изводите от изследването са, че ваксината не увеличава риска от аутизъм като се дава статистическа сигурност на това, което отдавна вече е медицински консенсус. Изводите от проучването са публикувани в   и те категорично сочат, че т.нар. MMR ваксина не увеличава опасността от аутизъм, дори и при деца с висок риск. \"Изследването потвърждава, че ваксината за морбили, паротит и рубеола не увеличава риска от аутизъм, не отключва аутизъм в по-податливи деца и не се свързва с повече случаи на аутизъм след ваксиниране\", казват авторите на проучването. Кристин Макартни, директор на Австралийския център за изследване и проследяване на имунизациите и професор по педиатрия и детско здраве в Университета на Сидни, определя изследването като много значимо пред австрийската SBC. \"Една от силните страни на изследването е, че то е най-голямото досега по тази тема\", смята тя. Като добавя, че ваксините не причиняват аутизъм, всъщност те предпазват от тежки инфекции, които могат да увредят мозъка. Връзката между ваксините и аутизма е от статия от 1998 г., която се позовава на изследване, чийто водещ автор е бившият вече британски лекар Андрю Уейкфийлд - той прави тази връзка, като изследва едва 12 деца. По-късно той оттегля статията и е отписан от регистъра на Британския лекарски съвет. За съжаление влиянието на твърденията му бързо се разпространява и нанася сериозни вреди. Много хора започват да се съмняват в безопасността на ваксините. Наскоро Световната здравна организация предупреди, че антиваксърското движение се превръща в една от основните заплахи за глобалното здраве през 2019 г. От УНИЦЕФ разпространиха тревожни данни за ръста на заболелите от морбили за едно година - от 2017-а до 2018-а. Болестта е морбили, но истинската зараза е дезинформацията", "date": "2019.03.06", "title": "Още един път, с повече данни: Ваксината срещу морбили не причинява аутизъм"}
{"url": "http://clubz.bg/80253-psj_shte_opita_da_dovyrshi_obezkyrveniq_manchestyr_yunajted", "text": "Тази вечер се играят още два осминафинални реванша в Шампионската лига - \"Пари Сен Жермен\" приема \"Манчестър Юнайтед\" (2:0 в първия мач), а \"Порто\" е домакин на \"Рома\" (1:2). Първите два четвъртфиналиста бяха излъчени снощи - \"Аякс\", който детронира шампиона \"Реал\" (Мадрид), и \"Тотнъм\", справил се с \"Борусия\" (Дортмунд). Катастрофата е пълна - \"Реал\" сдаде европейския трон (СНИМКИ) ПСЖ е изявен фаворит срещу \"Юнайтед\" не само заради отличния резултат от първата среща на \"Олд Трафорд\". Тогава се видя, че френският гранд е много по-силен, а независимо от силната си серия в Англия, \"червените дяволи\" отстъпват на най-добрите в Европа. Нещо повече - те гостуват в Париж без десетима контузени футболисти, като сред тях има важни единици. В самолета за френската столица се качиха четирима юноши. А \"Пари Сен Жермен\" се е прицелил към титлата този сезон. Повече интрига крие реваншът \"Порто\" - \"Рома\". Италианският тим спечели с 2:1 преди две седмици на \"Олимпико\". \"Рома\" беше полуфиналист през миналата година, но няма да е изненада, ако тази вечер отпадне. Мачовете в сряда се излъчват от каналите на бТВ.", "date": "2019.03.06", "title": "ПСЖ ще опита да довърши обезкървения \"Манчестър Юнайтед\""}
{"url": "http://clubz.bg/80223-ide_usb4_spokojno_konektoryt_ostava_syshtiqt", "text": "Към средата на 2019 г. идва нова версия на интерфейса USB - версия 4, съобщиха от USB Promoter Group. USB4 ще обединява заедно USB и Thunderbolt. Базирана е на Thunderbolt 3, ще е съвместима и със старите стандарти USB.  Скоростта ще достига 40 Gbps по сертифицирани кабели.  Флашка с 4 терабайта памет? Засега - прототип А наистина добрата новина е, че се поддържа двупосочна работа с най-новия конектор USB-C. Така няма да има трескава смяна на конектори, както стана, когато повече производители започнаха да изпращат в историята microUSB. Ще е възможно и включване на един кабел на два дисплея с резолюция дo 4K или един с резолюция 5K. Новият протокол ще е безплатен за производителите, за разлика от Thunderbolt 3, което значително ще подобри възприемането му.   ", "date": "2019.03.06", "title": "Иде USB4. Спокойно - конекторът остава същият"}
{"url": "http://clubz.bg/80252-za_kakvo_se_razbraha_medvedev_i_borisov", "text": "Ако трябва с две думи да обобщим първия ден от визитата на руския премиер Дмитрий Медведев в България, бихме могли да вземем тези: „потвърдени интереси“. Българският министър-председател Бойко Борисов потвърди интереса на София към доставки на руски газ за евентуалния хъб „Балкан“ и обеща прозрачен търг за АЕЦ „Белене“. Медведев пък потвърди интереса на Русия към енергийни проекти в България (на първо място АЕЦ „Белене“) и към газова тръба за „Турски поток“. Преговорите се състояха в отсъствието на третата страна, която може да гарантира реализирането на тези проекти - Европейската комисия. Премиерът на Руската федерация го назова в прав текст: Медведев добави, че се надява „българските колеги да разбират това и да работят по въпроса\". Но двамата премиери назоваваха „въпроса“ по различен начин: докато Борисов говореше за хъб „Балкан“, който да продава руски газ на европейските пазари, Медведев приказваше за „Турски поток“, чиято втора тръба е спряла в момента до турския бряг в очакване накъде да поеме - към България и оттам през Сърбия и Унгария до Австрия или към турско-гръцката граница, като оттам газът ще се пренася през Гърция и инфраструктурата на Южния газов коридор до Италия. Първата тръба ще доставя 15 млрд. куб. м. газ за Турция. Липсата на гаранции от страна на ЕК възпира Москва и Газпром да обявят накъде ще поеме втората тръба. А други пречки спират Белград и дъщерното дружество на Газпром в Сърбия - „Газтранс“, известно доскоро като „Южен поток Сърбия“, да започне строителството на сръбската ѝ отсечка - от границата с България до границата с Унгария. Макар първите 300 млн. евро за тръбата да са осигурени, а сръбските власти да твърдят, че съвсем скоро всичко ще потръгне, от сръбската Газова асоциация смятат, че в следващите шест месеца до една година това едва ли ще се случи, тъй като „американците няма да го позволят“, съобщи през февруари изданието Eurаctive. Назованите причини са две - базираната във Виена Европейска енергийна общност, чиято цел е разширяване на вътрешния енергиен пазар на ЕС в Югоизточна Европа и Черноморския регион, в 35 страници е препоръчала на Белград да осигури достъп до тръбата и на други доставчици. Независимо, че Сърбия още не е член на ЕС, изискванията на Третия енергиен пакет очевидно не могат да бъдат заобиколени. Посочено е какъв дял от капацитета трябва да бъде заделен за другите и на кои места да стане това - на границата с България, на границата с Унгария и на още три места в Сърбия. Макар и София, и Белград да правят всичко по силите си, за да осигурят ново трасе за руския газ през Балканите към Европа, изобщо не е сигурно, че плановете им ще се увенчаят с успех. Въпреки това в София Медведев подчерта: Заради напрежението с Украйна, от 2020 година Москва спира Трансбалканския газопровод, който транзитира природен газ през Украйна, Румъния и България към Турция и Гърция. Българските тръби остават празни, искаме си същите количества, подчерта Борисов и добави: И наистина: по силата на дългосрочния договор до 2030 година, „Газпром“ е длъжен да осигури заместващ транзит - или да плати санкции. Изявлението на Борисов, че България иска не повече от сегашния транзит, е отстъпление от заявените през май м.г. в Москва надежди за два пъти по-големи количества. Но премиерът си остава все така амбициран да търгува и разпределя руски газ през лелеяния хъб „Балкан“. Според анализатори, Москва вече е променила схемата, за да не попадне под ударите на Третия енергиен пакет - за строителството и транзита да отговарят местни оператори, а руската страна да не се намесва. Държавната газова компания Булгартрансгаз е готова да поеме като дълг необходимите за строителството на газопровода до Сърбия 2,8 милиарда лева. Защото ако плаща за строителството и е съсобственик на тръбата, каквато беше схемата за „Южен поток“, Газпром попада под ударите на европейските регулации. Де юре Газпром няма да е и изпълнител, но в руското издание РБК се появи информация, че компания, която е негов подизпълнител - „Трубная металлургическая компания” на руския магнат Дмитрий Пумпянский, ще спечели търга, който Булгартрансгаз ще обяви през март. Излиза, че собственост на Газпром ще е „само“ синьото гориво в тръбата. България се надява, че ако ЕК направи изключения за застрашения от американски санкции „Северен поток-2\", после ще стори същото и за „Турски поток“. Както стана ясно, допълнената газова директива на ЕС няма да спре руско-германския проект, но ще позволи на ЕК да преговаря с Русия за него от името на Общността. От срещата Медведев-Борисов не произтича нищо ново и за АЕЦ „Белене“. Русия, чрез „Росатом“, все така заявява желание да участва, а българските власти все така повтарят мантрата за пазарните условия. Въпреки обещанията на властта процедурата за избор на стратегически инвеститор да бъде обявена през февруари, това ще стане чак в края на март или началото на април. Но който и да бъде избран, няма как да мине без „Росатом“ - той е конструктор на проекта, негови са реакторите. Големият въпрос е ще може ли да осигури необходимите 9 милиарда евро без никакви гаранции от държавата. Това обаче няма да се разбере преди началото на 2020 година - заради деветте етапа на процедурата. Така че съдбата на тези енергийни проекти си остава неясна - въпреки ключовото им значение в руско-българските отношения. Непосредствено преди Медведев, на посещение в България бе генералният секретар на НАТО Йенс Столтенберг. След визитата му Борисов побърза да увери, че: това няма нищо общо с руското посещение; не са говорили за енергийни проекти; България не е Троянският кон на Русия, ами дори един от най-дисциплинираните и лоялни членове на НАТО. А вчера се обърна към Медведев с думите, че „поне още няколко години трябва да поддържаме руските самолети, докато дойдат новите (американските изтребители - б.а.)\". След което добави: „Няма да се плашите от това“. Няколко часа по-рано шефът на Газпром Алексей Милер кацна в София с луксозния си частен самолет - „Гълфстрийм“, американско производство.", "date": "2019.03.06", "title": "За какво се разбраха Медведев и Борисов?"}
{"url": "http://clubz.bg/80251-sasht_i_nato_razshirqvat_voennoto_si_prisystvie_v_cherno_more", "text": "Въоръжените сили на САЩ и на НАТО разширяват военното си присъствие в Черно море, потвърди днес главнокомандващият Обединените въоръжени сили на алианса в Европа американският генерал Къртис Скапароти, цитиран от ТАСС.  \n\tТой напомни, че на 1 март напусна Черно море ескадреният миноносец на САЩ \"Доналд Кук\", който се намираше там от 19 февруари. Това бе вторият за последните два месеца американски ескадрен миноносец-ракетоносец, навлязъл в Черно море, отбеляза генералът по време на слушания в комисията по въоръжените сили на Сената на САЩ.  Според Скапароти Русия внимателно следи сигналите, подавани от САЩ и НАТО чрез изпращане на техни кораби в Черно море. НАТО почва учения в Черно море в подкрепа на Украйна Американски изтребители-бомбардировачи от пето поколение се планира да бъдат разположени за постоянно в Европа, каза вчера главнокомандващият Обединените въоръжени сили на НАТО в Европа, американският генерал Къртис Скапароти, цитиран от ТАСС.  Американски изтребители-бомбардировачи от пето поколение са Ф-22 и Ф-35. Това са многоцелеви бойни самолети, проектирани с използване на технологията \"стелт\" и способни да носят ядрени бойни заряди, припомня ТАСС. Заедно със САЩ в проекта за създаването на Ф-35 участват още осем страни - Австралия, Великобритания, Дания, Италия, Канада, Холандия, Норвегия и Турция. Освен това такива самолети купуват още Израел и Япония, пише БТА.", "date": "2019.03.06", "title": "САЩ и НАТО разширяват военното си присъствие в Черно море"}
{"url": "http://clubz.bg/80254-petrolnata_asociaciq_chaka_kriza_za_goriva_ot_1_april", "text": "Криза на пазара с горива в България след 1 април 2019 г. - това предвиждат експерти от Българската петролна и газова асоциация. Причината - изискванията за нов вид на касовите бележки, които се издават на клиентите. Прогнозата направи експертът от асоциацията Светослав Бенчев пред бТВ. А основната причина е идеята на властта в бележките да пише каква е търговската надценка на бензиностанциите за литър гориво, каква е основната цена, каква част от нея отива в държавата под формата на данък и акциз. Според управляващите от ГЕРБ това ще допринесе за прозрачност на пазара на горива. Нововъведението се роди покрай протестите срещу цените на бензина и дизела неотдавна. Той поиска среща с министър-председателя Бойко Борисов, на която да бъдат чути аргументите на асоциацията, за да може срокът за въвежане на новите бележки да бъде удължен с 2-3 месеца. Експертът показа няколко писма, които са изпратени до финансовия министър Владислав Горанов и до премиера Бойко Борисов. На тези писма обаче не бил получен отговор. Относно повишаването на цените на горивата Бенчев коментира, че това е нормално, след като има повишаване на цените на суровия петрол. Борисов към петролния бизнес: Или на светло, или арести бТВ припомня, че за месец повишението е с над 0,10 лв. за литър. Най-масовият бензин А-95 се продава средно за 2,08 лв. за литър. За сравнение в началото на миналия месец цената е с 0,11 лв. по-ниска. Дизелът пък вече е 2,28 лв. литър. За месец поскъпването отново е с около 0,11 лв. По думите на експерта от няколко дни се наблюдава понижаване на цената на суровия петрол, но това трябва да се превърне в постоянен тренд от около 10-14 дни, за да може да се отрази върху цената на горивата. Светослав Бенчев заяви още, че новото поколение биодизел е двойно по-скъп от конвенционалния. Става въпрос за европейски изисквания за намаляване на емисиите въглероден двуокис и България трябва да изпълни задълженията си.", "date": "2019.03.06", "title": "Петролната асоциация чака криза за горива от 1 април"}
{"url": "http://clubz.bg/80250-%E2%80%9Ctagesancajger%E2%80%9D_ruska_peralnq_za_pari", "text": "На   става дума за договор на фирма от Панама за продажба на 20 000 облекла – костюми, якета, палта. Нищо необичайно, обикновен договор.  – погрешно са номерирани отделните клаузи на договора.   – цените са нереални. Така например дамски жилетки от кагерория “delux” са шест пъти по-евтини дори от стандартен вариант. И  – сумата по договора възлиза на седем милиона евро. В действителност обаче по сметката в женевската банка “Credit Agrocole” постъпват 12 милиона евро. Изводът е: договорът изглежда такъв, като че ли съществува с единствената цел да въведе в заблуда банката. Все едно, че става дума за нормална сделка. При това странният договор изобщо не е единственото насочващо обстоятелство за нещо гнило. Купувачите на облеклата са се прикрили зад пощенска кутия на Сейшелите. Тя е само част от верига фирми, прехвърляли милиарди и то от съмнителни руски източници. Парите са пристигали чрез литовската банка “Ukio Bankas”. Отдавна прибалтийските държави са известни със съмнителни трансфери на руски пари. През 2013 г. литовската Централна банка закри “Ukio Bankas” поради подозрение за пране на пари в особено големи размери. Съгласно разпоредбите швейцарските банки са длъжни да проверяват легалността на постъпления в значителни размери, ако са налице рискови фактори. Целта е да се предотврати възможността в страната да пристигнат мръсни пари, като печалби от измами или корупция. Но явно “Credit Agrocole”  не съзира нищо нередно в съшития с бели конци в Панама договор за продажба на облекла за 12 милиона евро, преведени на 80 транша по банковите сметки на двама руснаци. Прокурори влязоха в Дойче банк заради \"Досиетата Панама\" Да приемаш по този начин пари, е крайно опасно. Защо е така, е видно от детайлите на въпросния договор за облекла. Документът и извършените плащания се появиха след журналистическо разследване от последните месеци. То беше координирано от OCCRP (Organized Crime and Corruption Reporting Project). Данните вадят на светло две неща.  – договорът от Панама не е единичен случай. В периода между 2005 и 2013 г. над два милиарда долара са постъпили в десетки швейцарски банки от литовската банка “Ukio”. Транферите също така са били легитимирани чрез фалшиви договори. Има грешки в общата сума, сбъркани валути, също купувач и доставчик.  – данните вадят на светло как паричните потоци са били направлявани. Близо една четвърт от двата милиарда идват от един и същ руски източник. Разследващият журналистически екип му дава наименование “Troika Laundromat”, в превод буквално “Салон за пране Тройка”, по-точно пералня. Става дума за мрежа от 70 анонимни фирми пощенски кутии, изградена от руската инвестиционна банка “Тройка диалог”. По това време зад банката стои олигархът Рубен Варданян, доверено лице на руския президент Владимир Путин. Но как функционира пералнята? По същество системата е от три стъпки: По сметките на фирмите перачници в банка “Ukio” постъпват пари, най-верятно чисти. Между отделните тразакции обаче постъпват големи суми, придобити чрез престъпления. Разследващите журналисти идентифицираха редица фирми, заподозрени в печалби, придобити чрез престъпна дейност. Въпросните фирми са внесли над четвърт милиард долара в “салона за пране”. Най-известният пример е отромна измама, при която от руската държавна каса изчезват 230 милиона долара. Специалистът в областта на данъчното право Сергей Магнитски, който съобщи за случая, през 2009 г. почина в руски затвор вследствие на мъчения. От 2011 г. случая разследва и швейцарската Главна прокуратура. Години наред по сметките на фирмите от “салона за пране” постъпват както чисти, така и мръсни пари. Така не може да се установи откъде първоначално идват сумите. В случай, че все пак някой поставя въпроси, налице е било допълнително подсигуряване – подставени лица, които на хартия са собственици на фирми и банкови сметки. Отчасти тези хора са били в неведение, просто им е била открадната идентичността. Разследващите журналисти са попаднали на такъв случай – открили са управител на голяма фирма от “салона за пране” в олющен жилищен блок в арменския град Ванадзор. Когато журналистите са му задавали въпроси в жилището му, е бил облечен в износено военно яке и кепе. Казал е, че е бил сезонен работник. В Москва е работил по строежи. Бил е стъписан, когато узнал, че подписът му е върху документи, благодарение на които милиони долари са били превеждани по цял свят. Никога не бил чувал за подобно нещо. Парите от “салона за пране” поемат към трети банки. Така, както12-е милиона евро от странния договор за доставка на облекло постъпват в женевската “Credit Agricole”. Все още не е доказано съмнението, че хората, които стоят зад “салона за пране”, са фалшифицирали договора. Документи от балтийски банки, които по-рано разследващите журналисти бяха оповестили, показват, че банкови клиенти са получавали точни напътствия как да съставят фалшиви договори, че и западни банки безсъмнено да ги приемат.", "date": "2019.03.06", "title": "“ТагесАнцайгер”: Руска пералня за пари"}
