{"url": "http://clubz.bg/56469-da_si_karash_po_magistralata_i_da_te_blysne_lodka_snimki", "text": "Абсурдна катастрофа с участваща... лодка е причината АМ \"Тракия\" да бъде блокирана тази сутрин около 150-и километър. Десетки тв зрители и ползватели на социалните мрежи публикуваха кадри от огромното задръстване, което ги изнерви до краен предел в събота сутрин в разгара на сезона. Само в посока Бургас колоната е била над километър. Сигнал за пътен инцидент е подаден малко след 7 часа тази сутрин, става ясно от съобщението на МВР. По първоначални данни в посока София, в района на 150 км, лек автомобил с турска регистрация  ударил движещата се пред него кола, превозваща лодка. В резултат на удара  за движение и се ударила в лек автомобил. До изтеглянето на ремаркето движението в посока Бургас се осъществяваше в двете крайни ленти, а в посока София беше блокирана средната лента от ударения български автомобил, допълва бТВ. Няма други пострадали, освен доброто настроение на отпускарите. Пътни полицаи на място регулираха движението. В резултат на образувалата се тапа в посока Бургас са станали още няколко леки пътни инцидента. След 9 ч МВР съобщи, че трафикът е възстановен напълно. Въпреки това оттам съветват водачите на МПС да са с повишено внимание", "date": "2017.07.22", "title": "Да си караш по магистралата и да те блъсне лодка (СНИМКИ)"}
{"url": "http://clubz.bg/56446-peevski_e_prekaleno_korpulenten_za_da_izchezne_ot_istoriqta_s_ktb", "text": "В обвинението за КТБ отсъстват най-големите виновници. Присъстват само обслужващите. Няма ги политиците,  който без да има легитимна и проверима информация за състоянието на банката, изпраща \"войските\" си в офисите на КТБ, привиква на разпит целия УС на БНБ, докато не сменят позицията си, че банката е проблемна, и дава ход на провокацията със заплаха за убийство от страна на Пеевски. Питам и това е най-важният въпрос: въз основа на каква информация Прокуратурата решава да действа през юни 2014 година? Кой е я предоставил, верифициана ли е от независими източници? Правени ли са им проверки?  Защото \"много хора си мислят\" или \"загрижени граждани ни казаха\" не е отговор. Ако прокуратурата се самосезира по сигнал на Пеевски и това е основанието, то България гърми с много милиарди тутакси. Защото Пеевски вече е бил страна в спора. И вече е било установено, че той лъже за заплаха за убийство от Цветан Василев. Няма грам за политиците, които са получили облаги от КТБ срещу услуги - включително  Няма как да докажат тезата си, че КТБ мирише само и единствено около виновния Цветан Василев и приближени, без да засегнат и схемите, които самите политици са предлагали на принципа \"или го правиш, или страдаш\". И то не само срещу КТБ. Обвинението цели да създаде и лансира предпочетената от Пеевски и Доган версия за КТБ като пирамида, дупка и т.н. Нали бяха 3,5 милиарда лева дупка, нещо са ги смалили в обвинителния акт - само вижте в какви граници варират. Само това е достатъчно за да Ви светне, че нямат и понятие колко са в действителност. Не е ясно как ще удостоверят тази постоянно променяща се \"дупка\" във времето, и то прокурори, при това без помощта на експертни и независими оценки. Освен да засекретят делото, не виждам как ще си спестят публичното унижение при разпита от адвокатите на \"свидетелите\" на обвинението. Продължавам да питам: прокурорите могат да имат всякакви тези, но как ще докажат, че през юни 2014 банката е била в състоянието, което изнася на тезата на обвинението? С пиар не става - трябва обективни доказателства на оторизирани органи. Постфактум също не става.  Защото и първокурсниците по право ще Ви зададат \"дребния\" въпрос за причина и следствие и по.точно: кой провокира атаката на вложителите срещу КТБ въз основа на атаката за дискредитация на банката, НЕСВЪРЗАНА към онзи момент с нейното състояние. Докато Цветан Василев безропотно е давал кредити, не е имал проблем. До момента, в който от ЕК през БНБ затягат режима и той няма ход освен да спре раздаването на кредити, включително и на себе си - и главният прокурор Цацаров се намесва. Пита се в задачата - къде са обезпеченията по кредитите на Пеевски в КТБ, включително по исканата от него и недадена от Цветан Василев гаранция за изпълнение по проекта \"Южен поток\"? Защото те играят съществено значение за критичната оценка на активите на банката пост фактум. Прекалено е корпулентен нашият ДПС депутат, за да изчезне от историята с КТБ. Смешно е дори.  ", "date": "2017.07.22", "title": "Пеевски е прекалено корпулентен, за да изчезне от историята с КТБ"}
{"url": "http://clubz.bg/56468-700_000_dushi_imat_rabota_no_gladuvat", "text": "Работещите бедни у нас са около 700 000, каза днес пред Нова тв социалният министър Бисер Петков. Според него това показва, че самата структура на заетостта в България не е нормална. Става въпрос за работещи нискоквалифициран труд и шивачки - все хора, чиито доходи не са достатъчни да им осигурят нормален живот.  Петков каза, че държавата трябва да мисли да привлича инвеститори и дейности, които генерират по-висока добавена стойност и даде пример с айти сектора - че заплатите там са над 2000 лв. Пилотен проект на социалното министерство пък предвижда 2 млн. лв. за 14 общини от областите Видин, Враца и Монтана, където безработицата е 2 пъти и повече по-голяма от другите части на страната. Това каза още Бисер Петков, като уточни, че става въпрос за места с безработица от – 40-50 и повече процента. Очакванията не министерството са, че с тази сума за около 830 лица ще се осигури възнаграждение в размер на минималната работна заплата поне в месеците до Нова година. \"Става дума за общественополезни дейности, които могат да се извършват с ниска квалификация\", поясни министърът и изтъкна, че водещата роля ще е на общинските ръководства. НСИ: Инфлацията се ускорява, безработицата пада, заплатите растат По повод лансираната от вицепремиера Валери Симеонов идея, че ще се премахне класът за прослужено време  министърът каза, че според него въпросът изобщо не стои в дневния ред на правителството. Той не е извеждан като първостепенен дори на срещите с работодателските организации и синдикатите. Макар Бисер Петков да призна, че реалностите са променени и смяната на работодателите е много по-честа, той смята, че МТСП няма място в този разговор, що се касае до частниците. Социалното ведомство само преди около месец е отправило на социалните партньори ново предложение за механизъм за определяне на минималната работна заплата. Те са предложили 3 сценария, каза още Бисер Петков.", "date": "2017.07.22", "title": "700 000 души имат работа, но гладуват"}
{"url": "http://clubz.bg/56464-interpol_pusna_spisyk_sys_173_eventualni_kamikadze", "text": "Интерпол е пуснал циркулярно съобщение със списък от 173 души, за които се предполага, че са подготвени да осъществят самоубийствени атентати в Европа, като отмъщение за военните поражения на джихадистите в Близкия Изток. Това пише \"Фокус\", цитирайки The Guardian. Глобалната организация за борба с престъпността е получила списъка от разузнавателните служби на САЩ, които пък го прихванали по време на операциите си срещу терористите в Сирия и Ирак. Москва: Ликвидирахме лидера на \"Даеш\" Европейските антитерористически мрежи са притеснени, че след изчезването на „халифата“ в Близкия Изток, рискът от самоубийствени атентати в Европа ще се увеличи. Няма доказателства, че някое от лицата, посочени в списъка, е на територията на Европа, но циркулярното писмо на Интерпол има за цел да провери дали разузнавателните служби на страните от ЕС имат данни за тях Освен това подобно писмо подсказва мащаба на опасността, която грози Стария континент.", "date": "2017.07.22", "title": "Интерпол пусна списък със 173 евентуални камикадзе"}
{"url": "http://clubz.bg/56470-nadejda_nejnski_turciq_ne_ni_kazva_koi_77_bylgari_sa_s_cheren_pechat", "text": "В турския курорт Бодрум  има много българи, но няма пострадали от земетресението. Това заяви посланикът ни в Анкара Надежда Нейнски пред бТВ. По думите й Бодрум се намира върху скала и земята не е била така податлива на труса от 6,7 по Рихтер, който удари региона. Двама загинали при трус от 6,7 в Кос и Бодрум (СНИМКИ) Кметът на Анкара: Външни сили предизвикаха земетресението вчера Нейнски добави, че по летищата няма билети, тъй като много хора искат да се върнат. По повод списъка със 77 българи, които имат забрана да влизат в Турция по подозрения във връзки с терористични организации, Нейнски посочи, че списъкът е много по-голям и най-много хора има от Русия, Франция, Германия и Белгия. Посланикът посочи, че се визират конкретно връзки с ИДИЛ. Тя допълни, че българското посолство е направило запитване за това кои точно са хората, но нямат отговор. Процесите в Турция са много динамични след опита за преврат. Най-голямата промяна е въвеждането на извънредно положение. Във всяка страна това значи съществена промяна на работата на институциите и ограничаването на граждански права, посочи още тя. Захариева: Не ми изглежда турците да ги е страх - доста светски са облечени Според нея , а отношенията между страната и ЕС имат своите пикове и спадове. „Имаше едно замразяване на отношенията, което се счита, че се размрази на срещата на върха на НАТО в Брюксел. Най-важното е да не бъде прекъснат диалогът”, категорична бе посланичката. , заяви Нейнски с уточнението, че посланиците могат да са наблюдатели, но не и участници в процесите в страната, в която са акредитирани. Посланик Гьокче: Не е добре да нападате вашия приятел, съсед и партньор   Кметът на Анкара: Външни сили предизвикаха земетресението вчера Захариева: Не ми изглежда турците да ги е страх - доста светски са облечени Посланик Гьокче: Не е добре да нападате вашия приятел, съсед и партньор", "date": "2017.07.22", "title": "Надежда Нейнски: Турция не ни казва кои 77 българи са с \"черен печат\""}
{"url": "http://clubz.bg/56465-vnoskata_na_velikobritaniq_kym_es_se_uvelichila_dvojno", "text": "Великобритания е била принудена да даде стотици милиони лири допълнително като вноска към бюджета на Европейския съюз през месец юни. Това станало, след като Европейската комисия изрази претенции към Обединеното Кралство, че е плащало по-малко от необходимото през последните години, пише \"Фокус\", цитирайки Express. Правителството на Великобритания е превело 1,25 милиарда лири контрибуция към ЕС – 258 милиона лири повече от стандартното си плащане, според данни, оповестени вчера. Справка в националната статистическа служба на Великобритания сочи, че през юни 2016 г., Обединеното Кралство е платило повече от двойно по-малко – 502 милиона лири. Европарламентът плаши да блокира сделката за \"Брекзит\" Допълнителните разходи през изминалия месец помогнаха на Великобритания да достигне нови рекордни нива на външния си дълг. Неочакваното плащане е накарало правителството да изтегли нови заеми в размер на 6.9 милиарда лири. Така общия дълг вече е приблизително 1,75 трилиона лири или 87,4% от брутния вътрешен продукт (БВП) на страната.", "date": "2017.07.22", "title": "Вноската на Великобритания към ЕС се увеличила двойно"}
{"url": "http://clubz.bg/56466-syboriha_nezakonni_romski_kyshti_v_asenovgrad", "text": "12 къщи, издигнати незаконно в ромската махала Лозница на Асеновград, са били съборени от багери на строителна фирма, наета от общината, предаде БГНЕС. Още четири са премахнати доброволно от хората, които са ги издигнали. Младен Маринов: Хората не се поддадоха на провокации в Асеновград Така още една от мерките, набелязани за разрешаване на конфликта, който избухна в града, бе спазена, припомня агенцията. Асеновград стана център на размирици в последните дни на юни след масов побой, при който роми от махалата атакуваха с тръби и пръти лагер на деца гребци и техни преподаватели. Проверките в махалата продължават, при установяване на адресните регистрации на обитателите още преди седмица стана ясно, че . След акцията по събарянето само малцина са се регистрирали като нуждаещи се. На място те са консултирани от социални работници. Внимавайте с Асеновград... Междувременно на извънредна сесия общинските съветници гласуваха промяна в разчета на финансиране на капиталовите разходи за годината и насочих в махалата. Това е друга от мерките, които бяха набелязани. В понеделник вицепремиерът Валери Симеонов ще се срещне с кмета на Асеновград в града, за да коментират заедно с инициативния комитет на протестите изпълнението на мерките. Внимавайте с Асеновград...", "date": "2017.07.22", "title": "Събориха незаконни ромски къщи в Асеновград"}
{"url": "http://clubz.bg/56467-borisov_izhvyrli_shef_ot_aec_gavril_se_s_policai_video", "text": "Във връзка с разпространен видеоматериал премиерът Бойко Борисов разпореди на министъра на енергетиката Теменужка Петкова да извърши  , съобщават от пресцентъра на Министерството на енергетиката. До това решение се стигна заради проявено от него неприемливо поведение към служител на МВР в град Козлодуй. Действията се развиват в края на месец февруари тази година в рамките на служебния кабинет, но действия по отстраняване на лицето тогава не са били предприети. Тогава патрул на РПУ-Козлодуй спира за проверка автомобил, който бил шофиран от приятел на Караджов. При проверка за алкохол дрегерът отчел 1.2 промила. Полицаят съставил акт, а потърпевшият шофьор се обадил за помощ на Караджов, с когото доскоро разпивали. Енергийният (и енергичен) пазач, който очевидно фъфли, първо започва с добро: \"К'во ше пиеш сега\". После обаче заплашва да  полицая от районното управление още утре, нарича го  Видеото беше качено в YouTube  и фейсбук от Цецо Благоев – също полицай от Козлодуй.  ", "date": "2017.07.22", "title": "Борисов изхвърли шеф от АЕЦ, гаврил се с полицаи (ВИДЕО)"}
{"url": "http://clubz.bg/56471-prodadoha_kosmicheski_doklad_na_yurij_gagarin_za_47_500", "text": "Официалният доклад на английски език за първото пътуване на човек в космоса от съветския космонавт Юрий Гагарин беше продаден за 47 500 долара на търг на Sotheby's. Това съобщи БГНЕС, цитирайки изданието Sputnik. 10 неща, които вероятно не знаете за  Юрий Гагарин В документа пионерът на космонавтиката описва своите впечатления от полета на 12 април 1961 г. на борда на космическия кораб „Восток 1“. Гагарин описва и подготовката си за полета и дейностите по време на кацането. Досието включва и негова оригинална черно-бяла снимка.", "date": "2017.07.22", "title": "Продадоха космически доклад на Юрий Гагарин за $ 47 500 "}
{"url": "http://clubz.bg/56475-bylgariq_s_bilbordove_pyrvo_v_nyu_jork_posle_i_v_drugi_gradove", "text": "България ще има рекламни билбордове в Ню Йорк, съобщи днес във Варна министърът на туризма Николина Ангелкова, която участва в изнесено заседание на Националния съвет по туризъм в \"Златни пясъци\".„ По думите на министърката, паната ще бъдат позиционирани на   На билбордовете, чието поставяне ще стане през октомври-ноември, ще бъдат представени български културно-исторически забележителности, пише news.bg. Според медии текстът ще е изумително неординерен и смайващ: Ангелкова каза още, че с общината в Ню Йорк ще бъдат договорени и други инициативи за рекламиране на нашата страна. Не става ясно те дали ще поискат реципрочност примерно та Петте кьошета или Баня \"Мадара\". Освен в Голямата ябълка, страната ни ще бъде представена и в През септември трябва да бъде окончателно готова програмата за националната туристическа реклама през 2018 г., допълни министърът. По думите й, по предварителни данни  за да бъдат изпълнени планираните инициативи. Дали ще бъде осигурен този бюджет, ще стане ясно след предстоящите разговори с Министерството на финансирате. Спрете да занимавате Ангелкова с глупости Акцент в националната реклама на България догодина ще бъдат основните целеви пазари за страната ни, от които посрещаме най-много гости, посочи още Ангелкова. По думите й, освен на традиционните, страната ни ще се рекламира и в перспективни пазари като  Ангелкова посочи, че ще се залага основно на дигиталния маркетинг и реклама, и различни онлайн активности. През ноември на туристическото изложение в Лондон за пръв път България ще представи 3D-виртуално изображение на част от културно-историческото ни наследство, допълни Ангелкова. На първо време ще бъдат представени 20 забележителности, сред които Рилският манастир, Царевец, Варненската катедрала, крепостта Червен. На изложението в Лондон ще се предлагат миникопия на тези обекти, които ще бъдат отпечатвани от 3D принтер, като сувенири за посетителите на българския кът. През тази година, освен увеличение на гостите, имаме и ръст на приходите, допълни министърът. Тя посочи, че за периода януари-май приходите в сектора са над 1,5 милиарда лева, с 15% повече в сравнение с 2016 г. Тази тенденция за увеличение на средствата показва, че макар и с малки стъпки, у нас започват да идват по-заможни туристи, смята министърът. Тя каза още, че за това лято очакванията са за ръст между 7 и 10% в броя на туристите и между 8 и 11 на сто увеличение на приходите.", "date": "2017.07.22", "title": "България с билбордове: първо в Ню Йорк, после и в други градове"}
{"url": "http://clubz.bg/56467-prokuraturata_ne_si_mrydnala_prysta_sreshtu_shefa_ot_aec_narichal_policaite_pedes_video", "text": "От полицията са предали в прокуратурата всички материали по случая с Пешко Караджов - среднокалибрен шеф от АЕЦ, гаврил се и заплашвал полицаи. Случката е още от февруари. Неусетно шефът на РПУ след това се оказал... редови квартален, но нищо от това не е довело до реакция от държавното обвинение, разкрива бТВ. От прокуратурата през април преценили, че няма данни за извършено престъпление. Един от мотивите бил, че арогантното поведение е проявено  Затова и тогава не е последвало наказание за Караджов  След инцидента обаче съпругата и синът на ръководителя на Областната дирекция на МВР са  , а тогавашният началник на управлението в АЕЦ „Козлодуй”   отбелязва още телевизията. Във връзка с разпространен видеоматериал премиерът Бойко Борисов разпореди на министъра на енергетиката Теменужка Петкова да извърши проверка по случая с непристойно поведение на служител на АЕЦ „Козлодуй“, съобщиха по-рано днес от енергийното министерство. До това решение се стигна заради проявено от него неприемливо поведение към служител на МВР в град Козлодуй. Действията се развиват в края на месец февруари тази година в рамките на служебния кабинет, но действия по отстраняване на лицето тогава не са били предприети. Тогава патрул на РПУ-Козлодуй спира за проверка автомобил, който бил шофиран от приятел на Караджов. При проверка за алкохол дрегерът отчел 1.2 промила. Полицаят съставил акт, а потърпевшият шофьор се обадил за помощ на Караджов, с когото доскоро разпивали. Енергийният (и енергичен) чиновник, който очевидно фъфли, първо започва с добро: \"К'во ше пиеш сега\". После обаче заплашва да  полицая от районното управление още утре, нарича го  Видеото беше качено в YouTube  и фейсбук от Цецо Благоев – също полицай от Козлодуй.  ", "date": "2017.07.22", "title": "Прокуратурата не си мръднала пръста срещу шефа от АЕЦ, наричал полицаите \"педе**с\" (ВИДЕО)"}
{"url": "http://clubz.bg/56473-pavel_vasev_intelektualecyt_e_zatisnat_v_dynoto_na_sandyka_na_nasheto_obshtestvo", "text": "Васев бе сред малцината директори на Народния театър – трупа от особени характери и силни индивидуалности – който бе изпратен от актьорите с любов. На прощалното му тържество всички присъстващи бяха с фалшиви мустаци. Днес Човека с мустака ръководи Българския културен институт в Москва и организира гостуването на някои от най-интересните събития у нас в руската столица. Павел Васев отговаря на традиционната рубрика на сайта \"Площад Славейков\" -  – Аз харесвам фактите на българската култура и изкуство. Обикалям света, гледам, слушам и чета много и намирам явни признаци на културни явления от европейско ниво в България. – Да, поезията на Борис Христов  , спектаклите на Сашо Морфов, пластиката на Вежди Рашидов, анимацията на Николай Тодоров и Анри Кулев, картините на Стоян Цанев-Нанкиса… – Влиятелни в какъв смисъл? Много повлияха Светлин Русев, Стефан Цанев, Георги Господинов, Маргарита Пуева, Рангел Вълчанов, Леон Даниел, да не говорим за Борис Христов, Гяуров, Гена Димитрова, днес много влияе на оперното изкуство Пламен Карталов… – Твърде много са. И ако за литературата, изобразителното изкуство, киното може да се намери и „втори живот”, то това не е така за театъра и операта. Те живеят днес и сега. Там са най-недооценените. Примерът с Любен Гройс – трябваше от СССР да дойде главният редактор на сп. „Театр“ Михаил Швидкой, за да ни каже че това е знаменит театрал. Но нито Копринка Червенкова, нито Любомир Тенев или други оператори на театралната критика имаха смелоста за това. – Според мене – не. Успехът е променлива величина. И лъжлива. – Преди всичко те са свързани с моята работа – първото е представянето на съвременната българска книжнина, която аз много харесвам, на 30-я Московски международен панаир на книгата през септември. Там сме си поставили задачата да защитим по достойнство произхода на азбуката, на която пишем и четем, да представим научните изследвания на нашите институти в областта на езикознанието, историята на българската писменост и литература, както и най-интересни нови издания на български автори. А също така и преведените вече 10 нови български романа на руски език, които се разпространяват в Русия от 2013 г. насам. Второто е проектът, който подготвяме съвместно с „Мосфилм” – „История и кино”. И третото е гостуването на Софийската опера и балет на сцената на Болшой театър през май 2018 г. с четирите спектакъла от „Пръстена на нибелунгите”. – Не мога да преценя. Аз съм пристрастен много към авторите, които харесвам. Елин Рахнев тия дни ми изпрати едни свои стихове – още не мога да се освободя от тяхното влияние. За мен това е събитие. – Според моите интереси това са „Жанет 45”, „Захари Стоянов” и „Колибри”. Но има и други, които са много добри, „Изток-Запад” да речем… но в други области. – Решително не. Той е затиснат в дъното на сандъка на нашето общество. Не може само да се руши. – Категорично съм против всякакви класации. Това е интимен процес и трябва да се уважава отношението и пристрастието на всеки. Тия, дето се обявяват за експерти и определят кой е по- и най-, обикновено бързо изчезват от хоризонта. Защото класацията, която правят, замества страха им от фактите на качеството в изкуството. – Трябва да има държавна културна политика. Тя не бива да се персонализира. Сега има само бюджет за културна дейност, пари за културни политики въобще няма. – Няма такива. Класиците нямат нужда от критерии. Те сами си определят хоризонта, сами са си достатъчни и обикновено не искат нищо от никого. – Не. Няма такъв сблъсък. – И още как. Но това е страдание на безпомощните. Тези, които могат, страдат за душите ни. Това е друго страдание и няма нищо общо с предразсъдъците. – За темата „къде бяхме” работим много, на за темата „накъде вървим” – нищо. – Българските творци не се занимават с политика – и не съм много наясно дали това е добро. – Да. Това е травмата на значимоста на културните факти, които достигат само до Драгоман. Писал съм на тази тема във в. „Култура“ през далечната 1993 г. – Заради несъстоятелноста на политическите формации. Те още не са научили, че равнището на демокрацията е равнището на културата. Политиците са само обслужваща прослойка. За всичко. Като им „светне”, че ако искат да издърпат държавата напред, трябва първо да издърпат културата, тогава ще има някакъв видим просперитет. Иначе… забрава. – Не бих си разерешил такова нещо. Народ сме. И то як народ.", "date": "2017.07.22", "title": "Павел Васев: Интелектуалецът е затиснат в дъното на сандъка на нашето общество"}
{"url": "http://clubz.bg/56463-vreme_e_aferata_%E2%80%9Ebarekov%E2%80%9D_da_byde_razpletena_dokraj", "text": "Корнелия Нинова поискала прокуратурата да огласи всички имена на политици, за които има данни да са финансирани от Цветан Василев и КТБ. Права е, добре е да се знае. Въпросът е какво следва, когато научим подобна информация. Нищо не следва. Кампанията на коалицията „България без цензура, ЗНС, ВМРО и Гергьовден” за изборите за български представители в Европейския парламент през 2014 г. е крещящ пример за престъпна кампания. Тази седмица научихме, че прокуратурата има данни, че тази кампания е финансирана незаконно от Цветан Василев и КТБ. Не че не го знаехме, но друго си е прокуратурата да го напише. Николай Бареков е получавал по 100 хиляди лева месечно от октомври 2013 г., защото вече става политик. По същото време започват и месечните траншове по 600 хиляди лева за дейността на политическия проект. Сами може да сметнете общата сума до изборите през месец май 2014 г. Финансирането на партиите в България обаче си има правила. Юридически лица не могат да бъдат дарители, а физическите имат ограничение – до 10 хиляди лева. Парите е трябвало да бъдат „препрани”. И тук започва серията от нарушения. Всяка партия и коалиция е длъжна да декларира пред Сметната палата получените дарения. „България без цензура, ЗНС, ВМРО и Гергьовден” декларира почти 1 милион и 200 хиляди лева. Дарителите на Бареков и компания се отличават по своя брой и спонтанност. Докато другите участници в изборите имат максимум по няколко десетки дарители, то барековата коалиция има 500 дарители, които даряват еднакви суми по едно и също време. Например, на 16 май 10 човека в Димитровград даряват по 1000 лева. На 21 май в Стара Загора 8 човека даряват по 10 хиляди лева. В същия ден 14 души в Благоевград също даряват по 10 хиляди лева. Това означава, че след като парите напускат банката с резолюцията „Засега даваш”, партийните активисти тръгват из страната и започват да записват „даренията”. Днес са в един град, утре са в друг. Данните за градовете, където са правени даренията, са  Ако някой иска да разследва, може да провери верни ли са разказите на служители на ТВ7 за среднощни курсове на служебните коли, които са разнасяли торбите с пари. Може да издири участниците, може да ги разпита на кого са носили парите, може да научи кой и как е „препирал” даренията. Може да разпита дарителите – или поне тези, чиито имена са вписани като дарители. Още през 2014 г. по телевизията видяхме „дарители” на Бареков и компания, които не знаеха, че са такива. Като например жената от Гложене, която била дарила 1000 лева, но всъщност не е дарила. Ако някой иска да разследва, може да извади списъка от сайта на Сметната палата и да тръгне от врата на врата, да разпита „дарителите”, да установи кой им е разхвърлял парите или пък кой е откраднал личните им данни, за да „изпере” даренията. По-лесно ще е за разследващите, ако към този момент вече са идентифицирали разносвачите на парите. Коалицията „България без цензура, ЗНС, ВМРО и Гергьовден” постигна впечатляващи резултати – над 10% от гласовете и двама евродепутати. Ако някой иска да разследва, ще забележи, че дадените на Бареков пари (според прокуратурата) са много повече от декларираните разходи за кампанията. Ако този някой наистина иска да разследва, ще отвори протоколите от секционните избирателни комисии и ще установи къде резултатът на фамозната коалиция е много над средния за страната. Така ще се доближи до отговора на въпроса къде точно са купувани гласове с останалите пари. По-лесно ще е за разследващите, ако към този момент вече са идентифицирали и разносвачите на парите, и техните получатели по места. Някъде около тях са и купувачите на гласове. Нито едно от тези нарушения не е нещо невиждано. Правили са го и го правят, вероятно, много други политически сили. Но кампанията на „България без цензура, ЗНС, ВМРО и Гергьовден” от пролетта на 2014 г. е крещящ пример за престъпна кампания – от началото до края. Иначе, преди година прокуратурата съобщи – в отговор на въпрос, – че проверява финансирането на кампанията на Бареков. Много време мина, няма данни да са напреднали. Ако някой наистина иска да разследва, има по какви следи да тръгне. Престъпната кампания на „България без цензура, ЗНС, ВМРО и Гергьовден” от 2014 г. излъчи двама евродепутати – Николай Бареков и Ангел Джамбазки. Добре е да не се забравя това и да им бъде припомняно всеки път, когато ни убеждават от телевизионния екран какви патриоти и родолюбци са.", "date": "2017.07.22", "title": "Време е аферата „Бареков” да бъде разплетена докрай"}
{"url": "http://clubz.bg/56472-svetyt_spored_kremyl_nato_naslednici_na_nacistite_oceleli_vyv_vojnata", "text": "Пропагандата на Кремъл и подопечните му медии понякога доста забавлява, дори когато става дума за прекия интерес на Русия - например в Украйна и Балтийските републики. Те са и сред любимите теми на тези \"информационни\" канали. И през последната седмица в европейския седмичен дайджест за пропаганда и фалшиви новини на мрежата    има занимателна история - как, видите ли, украински войници принесли в жертва на \"славянски богове\" местен жител в Донбас. За по-голяма \"достоверност\" е измиселено и в кой полк се е случило това, а на всичкото отгоре има и илюстрация - как войник \"яде\" човешка ръка... Историята като от филм бе разпространена от Sputnik и още няколко прокремълски медии, но се оказа, че ... тя наистина е от филм. Или поне снимката - тя е кадър от фантастична руска кинолента, излязла през 2008 г. и озаглавена \"Ние от бъдещето\". На английски език заглавието е преведено и като \"Black Hunters\" (\"Черните ловци\") През седмицата имаше и съобщения в прокремълски медии как популярните играчки \"спинър\" са инструменти на опозицията срещу властите в Русия - също доста забавна история. Москва: Спинърите са играчката на опозицията (ВИДЕО) Дали и колко хора наистина се връзват на подобни \"съобщения\" няма как да се изчисли,... особено ако понякога гледат кино - руска продукция, например. Кремъл обаче определено \"се върза\" сериозно на видео, разпространено преди дни в официалния канал на НАТО в платформата за видеообмен YouTube, показва анализът на европейката мрежа за разкриване на руска пропаганда в Европа. Става дума за кратък филм, посветен на \"Горските братя\" - партизански отряди в Балтийските страни Литва, Латвия и Естония, които се бодят срещу окупацията от СССР, след като \"Червената армия\" отблъсква войските на Хитлер по време на Втората световна война. В трите европейски и натовски страни \"Горските братя\" се почитат като национални герои. Във филмчето има разкази от участници в събитията от онова време. Но тази част от историята никак не се нрави не просто на прокремълските медии, но и на официалните руски власти. По-скоро - високопоставени държавници в Русия зададоха тон, а зависимите от Москва медии започнаха да   историята през изминатала седмица. Най-цветист бе вицепремиерът на Руската федерация Дмитрий Рогозин. В туитър той съобщи с цялата сериозност на поста си:     Говорителката на руското Външно министерство Мария Захарова продължи в същия дух във фейсбук, наричайки видеото за \"Горските братя\"  А прокремълските медии не просто подеха \"правилната линия\" на реакция. А буквално заляха ефира и изданията с повтаряне на тезите от Кремъл, показва анализът на европейската мрежа срещу пропагандата. Дмитрий Киселков - началинк на държавната международна медийна агенция \"Русия сега\"  - единственият руски журналист със забрана да влиза в ЕС, дори стига дотам, че да нарира партизаните в Балтийските страни    Реакциите срещу опорните точки на Кремъл също не закъсняха този път - Външното министерство на Литва побърза да припомни на руснаците безспорния исторически факт за подписването на пакта \"Молотов-Рибентроп\" и нападението над Полша. Припомня се още, че \"нацистите\", които Москва така обича да привижда навсякъде, където им е необходима агресивна пропаганда, са победени и капитулирали още през 1945 г. А съпротивата на \"Горските братя\" срещу съветската окупация продължава до 1953 г.     ", "date": "2017.07.22", "title": "Светът според Кремъл: \"НАТО - наследници на нацистите, оцелели във войната\""}
{"url": "http://clubz.bg/56474-otkriha_myrtyv_16_godishniq_kristiqn_ot_trigrad", "text": "16-годишният Кристиян от Триград, който доброволци и полицаи издирваха в продължение на две седмици, е открит мъртъв, потвърди кметът на Триград Цветан Славков. Тялото е открито от баща му под висока скала, съобщава бТВ. На място се прави оглед от органите на МВР. Предположенията са, че момчето Вчера акциите по издирването му бяха прекратени. Младежът изчезна на 10 юли, след като блъсна с колата си група туристи на пътя. След инцидента непълнолетният шофьор остави колата и побягна в гората, а преди това си хвърли телефона. В продължение на близо две седмици доброволци и служители на МВР обхождаха района на Триград и близките населени места. Според местни хора, които познават Кристиян, той е изживял много голям стрес заради стореното от него. В гората бяха разлепени листовки с актуалната информация на пострадалите с надеждата, че Кристиян  като разбере, че инцидентът се е разминал без жертви. Преди дни майката на момчето каза пред телевизията, че той се крие, защото изживява шок. По думите й, момчето познавало много добре местността и докато не реши сам да се появи, няма да успеят да го намерят.", "date": "2017.07.22", "title": "Откриха мъртъв 16-годишния Кристиян от Триград"}
{"url": "http://clubz.bg/56478-prochuhme_se_sudjukgejt_v_svetovniq_novinarski_potok", "text": "\"Корупцията може да се настани навсякъде\" - така иронично коментира френският вестник Le Parisien българския корупционен скандал, кръстен условно от Клуб Z - \"Суджукгейт\". Вчера главният прокурор Сотир Цацаров даде нарочна пресконференция, а около депутата от ГЕРБ Живко Мартинов се завихри комичен корупционен скандал - като едното от обвиненията му ще бъде, че е изнудвал добрички колбасар да му даде 4 тона суджук, които уж били лично за премиера Борисов  Цацаров разказа за \"Суджукгейт\". Мълчи за разпит на Пеевски по КТБ Отзвукът от месната афера обаче скоро напусна границите на местното и достигна чак до Париж.     От френския Le Parisien подробно описват случката, като не пропускат нашенската дума  На финала от вестника припомнят, че България, която ще председателства ЕС през първата половина на 2018 г., е редовно критикувана от европейската комисия поради нестихващите корупционни скандали на всяко ниво на държавната власт.", "date": "2017.07.22", "title": "Прочухме се: \"Суджукгейт\" в световния новинарски поток"}
{"url": "http://clubz.bg/56476-remontirat_bionse_bila_tvyrde_bqla", "text": "Предизвикалата недоволството на феновете \"твърде бяла\" восъчна фигура на суперзвездата Бионсе отново зае мястото си в Музея на Мадам Тюсо в Ню Йорк, след като беше подложена на корекция, предаде \"Дарик\", цитирайки световни агенции.     Двойничката от восък на певицата беше представена по-рано през седмицата. Феновете обаче не пропуснаха да забележат очебийната й белота, която се различава от реалния цвят на кожата на Бионсе. Много почитатели не скриха недоволството си, че копието от восък на любимката им прилича повече на Джесика Симпсън, Бритни Спиърс, Шакира или Марая Кери. Не липсваха сравнения дори с... Линдзи Лоън. Част от феновете започнаха да използват хаштага \"Тюсо са толкова бели\" - препратка към скандала с \"белите Оскар-и\", който се вихреше в две поредни години заради липсата на номинирани цветнокожи в четирите актьорски категории. В четвъртък в. \"Ню Йорк таймс\" съобщи, че восъчната двойничка на Бионсе не е била сред изложените в музея. Ден по-късно от нюйоркския Музей на Мадам Тюсо оповестиха, че фигурата от восък отново е на мястото си след промени в \"стайлинга и осветлението\". Говорителка на музея отказа да уточни какви корекции са били направени. \n\t ", "date": "2017.07.22", "title": "\"Ремонтират\" Бионсе - била твърде бяла"}
{"url": "http://clubz.bg/56477-orban_bryuksel_i_mafiotite_na_soros_nqma_da_uspeqt_da_islqmizirat_evropa", "text": "Орбан нападна Еврокомисията заради заплахите срещу Варшава, че ще й отнеме гласа в Европейския съюз и ще й налага тежки глоби заради проблемите в съдебната реформа.  Въпреки всичко снощи полският Сейм гласува спорната закон за Върховния съд и на практика управляващата дясна партия на Ярослав Качински вече ще има пълен контрол при назначаването на висши магистрати в страната, както и над процеса на правораздаване. Това изкара за пореден път на протест около 50 000 поляци във Варшава, както и по улиците на много други градове. И за да потвърди още имиджа си на \"черна овца\" в ЕС, подобно на Качински, унгарският премиер продължи с остри коментари срещу Брюксел. Според него \"ЕС и унгарско-американският милиардер Джордж Сорос искат да направят една нова Европа - смесена и ислямизирана Европа\". Обаче неговите огради, които спирали миграцията на мюсюлманите към Европа, щели да предотвратят тези планове. Докато аз управлявам Унгария страната ще бъде оазис, в който \"западноевропейските християни винаги ще могат да намерят сигурност\". Орбан догодина ще се опита отново да спечели изборите и да управлява пореден -  четвърти мандат. Явно той още отсега е започнал предизборната си кампания. Унгарският лидер призна, че ниската раждаемост превръща Унгария в \"застрашен вид\".", "date": "2017.07.22", "title": "Орбан: Брюксел и мафиотите на Сорос няма да успеят да ислямизират Европа"}
{"url": "http://clubz.bg/56479-naj_bezumnite_danyci_ot_cyrkva_do_hotdog", "text": "Във Ванкувър и Париж е въведен данък за празните имоти, като целта е да се насърчат собствениците да продават незаетите помещения. За Ванкувър стойността е 1% от кадастралната стойност на апартамента, а френската столица въведе    Данък \"Солидарност\" бе приет в Германия след обединението на ФРГ и ГДР през 1991 г. Първоначално е бил планиран като временен налог за възстановяването на Източна Германия, но все още е в сила.  Ставката е  5,5% от служителите, които получават повече от 81 евро на ден. Въпросът за необходимостта от поддържане на такъв данък вече е повдиган няколко пъти, но Федералният финансов съд продължава да счита, че налогът не противоречи на Конституцията на страната. Още, да ги наречем \"странности\", в Германия -  с всяка заплата нейните жители заделят между От плащането на този данък човек може да се откаже, но в такъв случай... той бива отлъчен от нея и не може да получи причастие. Към момента всяка година от плащането на данък \"Църква\" се отказват 10 000 души.  В Германия, Чехия и Словакия собственици на кучета трябва да плащат сериозни налози за тяхното поддържане. В Берлин приходите от таксите носят над 250 милиона евро годишно на хазната, като размерът им зависи от породата на четириногия. Различни са и във всички федерални провинции.  В Щутгарт например за първо куче се плаща 108 евро на година, за второ- 216 евро, а за бойни кучета  - 612 евро.  В Ню Йорк действа закон, по силата на който всички, които са работят на юг от 96-а улица (което е голяма част от Манхатън, без да се включва само на територията на Колумбийския университет и Харлем), трябва да плащат към наема на помещението си   Жителите на Токио пък са длъжни да плащат извънредно данък върху земята, където се добиват полезни изкопаеми. Ставката е между 200 и 400 йени за развитие (на хектар на година).  Пословичен налог обаче е измислен в Ню Йорк, за да бъде покрит дългът на държавата от 9,2 милиарда долара през 60-те. Там От 1 юли тази година шахът и други настолни игри като \"Монополи\" минават като луксозни стоки в Индия и ще се облагат с 20%. Данъкът беше увеличен и за маслотото, телевизорите, детската храна, конфитюра, скъпите бисквити ($ 1,6), корнфлейкса, обувките над 500 рупии (7,8 долара), часовниците и автомобили. Данъчно облекчение обаче ще има за лекарства, контактни лещи и ръчно изработени музикални инструменти.  И докато сме на тема Индия - в щата Керала действа данък върху т.нар. фастфууд -  Купувайки нещо подобно, човек трябва да плати 14,5% отгоре. Гореми вериги каго Pizza Hut и Burger King намаляват цените на продуктите си, за да може все пак те да са достъпни за гражданите. ", "date": "2017.07.22", "title": "Най-безумните данъци - от църква до хотдог"}
{"url": "http://clubz.bg/56481-nishto_novo_cska_pak_padna_ot_ludogorec", "text": "\"Славия\" препъна ЦСКА на старта с 1:1", "date": "2017.07.22", "title": "Нищо ново - ЦСКА пак падна от \"Лудогорец\""}
{"url": "http://clubz.bg/56480-antiromsko_naprejenie_i_v_nova_zagora_sled_poboj_s_boks", "text": "Стотици младежи се събраха на мирен протест срещу агресията в Нова Загора, предаде БГНЕС. Повод за протеста е инцидент от миналата неделя. Тогава 17-годишен младеж бе нападнат от група роми и ударен с метален бокс. До агресивното поведение е довел спор за една цигара. Случката се е разиграла, докато момчето е изпращало приятелката си - макар че според медии става въпрос за бой между двама съученици от български и ромски произход. В протеста срещу насилието се включиха и възрастни жители на Нова Загора. Протестът завърши с шествие през центъра на града. Организаторите подчертаха, че  . На него обаче бяха издинати искания - Българският хелзинкски комитет да напусне страната. Срещу 17-годишния нападател бе образувано бързо досъдебно производство, очаква се през средващата седмица обвинителният акт срещу него да влезе в съда, пише dnes.bg.", "date": "2017.07.22", "title": "Антиромско напрежение и в Нова Загора след побой с бокс"}
