{"url": "https://clubz.bg/83609-kato_v_naj_dobrite_si_dni_grigor_podchini_marin_chilich_v_epichen_mach", "text": "Григор Димитров записа епична победа във втория кръг на \"Ролан Гарос\" - 6:7(3), 6:4, 4:6, 7:6(2), 6:3 срещу един от най-неудобните си съперници в тура, Марин Чилич (Хърватия). Това е втори пореден 5-сетов мач за Димитров, продържил този път четири часа и двадесет и три минути. Следва двубой със Стан Вавринка. Никога досега първата ни ракета не е прескачал третия кръг на Откритото първенство на Франция. Двубоят с Чилич бе на изключително високо ниво, двамата няколко пъти заслужиха аплодисменти с разиграванията си, а Григор прояви характер и в края превъзмогна болки в рамото.", "date": "2019.05.29", "title": "Като в най-добрите си дни - Григор подчини Марин Чилич в епичен мач"}
{"url": "https://clubz.bg/83587-aej_efiryt_ne_biva_da_se_pylni_s_robi", "text": "Асоциацията на европейските журналисти - България (АЕЖ) излезе с позиция по повод последните събития в медиите. В понеделник продуцентите на предаването \"Господари на ефира\" обявиха, че то няма да се завърне в ефир - преговорите с всички телевизии не са довели до резултат, след като изтече контрактът по Нова. Спортните журналисти на Дарик напуснаха Гонг. Заради \"редакционна намеса\" Същият ден спортните журналисти на \"Дарик радио\", начело с Томислав Русев, казаха в ефир, че се оттеглят от сайта Gong.bg (част от медийната група на \"Нетинфо\" и \"Нова броудкастинг груп\") в знак на солидарност със своя колега Николай Александров, напуснал поста главен редактор. Двама продуценти на новините на Нова напуснаха телевизията Те алармираха за   в Gong.bg. Защо \"Господари на ефира\" слезе от ефира Вижте цялата позиция на АЕЖ, без редакторска намеса:  Двама продуценти на новините на Нова напуснаха телевизията Защо \"Господари на ефира\" слезе от ефира", "date": "2019.05.29", "title": "АЕЖ: Ефирът не бива да се пълни с роби"}
{"url": "https://clubz.bg/83590-cacarov_nagradi_prokurorka_tormozena_ot_burgaskite_vylci_na_putin", "text": "Главният прокурор Сотир Цацаров награди прокурорка от Районна прокуратура - Бургас, която разследваше хулиганството, извършено от т.нар. \"Вълци на Путин\". Това съобщиха от прокуратурата. Под ръководството на Венета Стефанова-Иванова бяха постигнати отлични резултати в разследването на хулиганство, извършено на 30.06.2016 г. на публично място - бензиностанция в Бургас от Атанас М., Стойчо Г. и Светлозар М, известни в медийното пространство като „Вълците на Путин\". Тримата са осъдени и ще лежат в затвора въпреки оказания продължителен натиск върху прокурорката. По време на досъдебното производство, както и в съдебната фаза, в рамките на която бяха проведени осем съдебни заседания, прокурорката Стефанова е била подложена от обкръжението на обвиняемите - членове на формированието „Войнски съюз\", на критики, подигравки и косвени заплахи. В \"Ютуб\" е бил създаден канал „Дело хунтата срещу народа\", в който са излагани твърдения, че тя е корумпирана, че изпълнява поръчки на премиера и ще я изправят на съд заедно със съдията. В този канал са излагани сведения за семейството и децата й, с което очевидно се е целяло да бъде сплашена. Това наложи провеждането на заседанията при засилена охрана, тъй като на тях присъстваха по около 30 лица от посоченото формирование. Стефанова-Иванова бе подложена и на медийни атаки, засягащи нейната професионална квалификация. С присъда на Районен съд - Бургас, постановена на 08.06.2018 г., потвърдена от Окръжен съд - Бургас, и влязла в законна сила, обвиняемите Атанас М., Стойчо Г. и Светлозар М., бяха признати за виновни като им бе наложено наказание „лишаване от свобода\" между 1 и 3 години. Това се казва в съобщението на прокуратурата.", "date": "2019.05.29", "title": "Цацаров награди прокурорка, тормозена от бургаските \"Вълци на Путин\""}
{"url": "https://clubz.bg/83598-bivshata_g_ja_bezos_imam_ogromna_suma_za_spodelqne", "text": "Макензи Безос, която наскоро стана четвъртата най-богата жена в света, след като се разведе с Джеф Безос, собственик на „Амазон“, ще дари повече от половината си богатство. В момента тя е 22-ият най-богат човек на планетата с актив от 36,6 млрд. долара, съобщава „Гардиън“. 49-годишната Макензи коментира на 28 май, че има   и обеща, че ще работи много, за да прави дарения, „докато сейфът не се изпразни“. Тя обяви това в писмо до „Giving Pledge“ – филантропската инициатива, основана от Уорън Бъфет и създателя на „Майкрософт“ Бил Гейтс. Нейната цел е да насърчи най-богатите хора в света да дадат поне половината от богатството си за благотворителност. Макензи сключва брак с Джеф Безос през 1993 г., една година преди той да основе „Амазон“ от гаража си в Сиатъл. Макензи още не е обявила конкретните каузи, с които ще се обвърже. В миналото се е обявявала за равенство между половете в брачните двойки, посвещавала се е на каузи, подпомагащи бездомните хора, дарявала е за стипендии, за имигранти без документи, както и за научни изследвания за Алцхаймер и рак. Джеф Безос е най-богатият човек в света с актив от 114 млрд. долара, но не се е включил в „Giving Pledge“. Той дарява най-вече за бездомните хора и за семействата, живеещи под прага на бедността. Парите, давани от него за благотворителност, са по-малко от 2% от богатството му, или 2 милиарда долара. Той поздрави бившата си съпруга в Туитър: Макензи стана 22-ият най-богат човек на планетата, според индекса на милиардерите на „Блумбърг“, когато получи 25% от акциите на бившия си съпруг в „Амазон“. Това се случи, след като разводът им бе финализиран през април. Безос запази напълно собствеността си над вестник „Уошингтън поуст“, както и над компанията си „Blue Origin“, която се занимава с изследването на Космоса. Тя бе един от 19-те богаташи, които във вторник обявиха, че се отдават на каузата „Giving Pledge“. Сред останалите са британският милиардер Дейвид Хардинг; Брайън Актън, съосновател на „Уотсап“; Пол Сиара, съосновател на „Пинтерест“… С това хората, посветили се на каузата на Бил Гейтс, стават 203-ма. Те идват от 23 държави и сред тях са Марк Зукърбърг и съпругата му Присила Чан, Макъл Блумбърг и Илон Мъск.", "date": "2019.05.29", "title": "Бившата г-жа Безос: Имам огромна сума за споделяне"}
{"url": "https://clubz.bg/83605-mylyr_da_obvinim_trymp_ne_beshe_pozvoleno_video", "text": "Екипът от прокурори, разследвал президента на САЩ Доналд Тръмп, не е допускал възможността да го обвини в престъпление, каза днес специалният прокурор Робърт Мълър. В първите си публични коментари за своята анкета той цитира указанията на министерството на правосъдието, които забраняват да бъдат повдигани обвинения на действащ президент.     Съкратена версия на доклада на Мълър беше публикуване през април със заключението, че Русия неколкокрано се е месила в изборите през 2016 г. и че екипът на предзборната кампания на Тръмпе имал многобройни контакти с руски представители, но не е влизал в престъпен заговор с Москва, за да влезе в Белия дом. Докладът не Мълър също не отсъжда дали Тръмп е възпрепятствал правосъдието, въпреки, че посочи 10 случая, в които Тръмп се е опитвал да попречи на разследването. Мълър каза, че 448-страничният доклад говори сам по себе си. Той не прие да отговаря на въпроси. Тръмп, който многкратно е порицавал разследването на Мълър като \"лов на вещици\", каза, че въпросът е приключен. \n\t От публикуването на доклада демократите спорят дали да да повдигнат обвинения за импийчмъвт на Тръмп или просто да продължат многобройните разследвания на администрацията и на частния му бизнес. Конгресменът Джъстин Амаш, едиственият републиканец, казал, че Тръмп е извършил престъпления за импийчмънт, написа в Туитър: \"Топката е в нашето поле, Конгрес\". \n\t", "date": "2019.05.29", "title": "Мълър: Да обвиним Тръмп не беше позволено (ВИДЕО)"}
{"url": "https://clubz.bg/83607-shefyt_na_netinfo_bezprecedentna_namesa_v_redaktorskata_politika_na_gong_i_novinite_na_netinfo", "text": "Спортният сайт Gong.bg, част от Нетинфо, публикува обръщение на изпълнителния директор и съдружник в медийната група Христо Христов. То е по повод оттеглянето на целия редакторски екип на Дарик радио от Gong в знак на солидарност с подалия молба за напускане главен редактор Николай Александров и срещу   както се изрази популярният водещ и продуцент Томислав Русев. Спортните журналисти на Дарик напуснаха Гонг. Заради \"редакционна намеса\" Христов явно се опълчва на новите собственици на въпросните медийни групи - братя Домусчиеви. И посочва пример с линк към новина, за която е оказан натиск да бъдат публикувана  Христо Христов отказва да приеме молбата за напускане по взаимно съгласие на Николай Александров. От изявлението му става пределно ясно какъв е проблемът - не че досега не беше, но това е първото изявление на шеф от медията. На входа и на изхода - Кирил Домусчиев На входа и на изхода - Кирил Домусчиев", "date": "2019.05.29", "title": "Шефът на Нетинфо: Безпрецедентна намеса в редакторската политика на Гонг и новините на Нетинфо"}
{"url": "https://clubz.bg/83603-bsp_hvyrlete_viziqta_v_kosha_trqbva_vi_vergangenheitsbew%C3%A4ltigung", "text": "Загубата на БСП е сред най-интересните резултати на европейските избори. БСП ще си обсъжда вътре проблемите, ще се карат разни крила, ще си разглеждат и преразглеждат кампанията и как са сбъркали тук или там. Но в загубата им има и по-дълбока причина. БСП долови, че България има нужда от някакво ново начало, някакво рестартиране. Написа и програма, която кръсти Визия за България. Дотук добре. БСП обаче не прави и най-малък опит да промени себе си. За да спечели избори, БСП трябва да промени първо себе си. И не да смени един лидер с друг, да сложи няколко млади лица начело, а да се промени дълбоко. Това започва от миналото. Това ще е най-болезнената промяна и ще засегне твърдия и електорат, но без да преосмисли миналото си, няма как да мръдне напред, просто, хората ще си умират и БСП ще губи. БСП се завръща. Утре Твърдения от типа, че нямаме нищо общо с атентата в \"Св. Неделя\", Народния съд, Белене, Ловеч и другите лагери, зависимостта от СССР, преименуването на турците и други отрицания от този род само вредят. Вредят дълбоко. Няма как БСП да вземе активите от миналото, пък да загърби кървавите пасиви. Политици по света поднасят извинения за търговия с роби и колониална политика отпреди 100 и 200 години, няма как БСП да продължи с к'вот било, било. Не само това, БСП обича да навира тежкото си минало в очите на хората. След като встъпи в длъжност, Корнелия Нинова поведе елита на партията да слагат цветя на паметника на Тодор Живков! Един напълно неграмотен диктатор, който до края на живота си не можа да се научи да произнася думата социализъм и който поиска да подари България на СССР! Цветя! БСП трябва да се оправи и с просъветското си минало както и със сегашното си отношение към Русия. Проруският сантиментализъм няма как да я докарат до където и да било. Русия е корумпираща сила, износът за Русия е миниатюрен, а енергийната ни и вносна зависимост са огромни. Преглътнете Ленин, Евтушенко и Путин, бъдете реалисти. Хората искат глас, западноевропейски стандарт на живот, искат да пътуват, искат да изучат историята си, не да им бъде постоянно подменяна с нелепа пропаганда. Заявете, че сте против намесата на руските тролове във вътрешните работи на тази държава. Вигенин: Корнелия Нинова не трябваше да подава оставка Заявете, че просперитетът на България не зависи от това дали Газпром ще направи отстъпка на Румен Овчаров или някой негов заместник, обявете се за намаляване на зависимостта от Русия. Най-вече своята собствена зависимост. Не изпадайте в некомпетентното енергийно и икономическо поведение на Първанов. Не може във Визията си да казвате \"сътрудничеството с Русия трябва да има за приоритет икономиката и енергетиката; политиката на противопоставяне и икономически санкции, провеждана от Европейския съюз, е непродуктивна, следва да бъде ревизирана и заменена с политика на диалог и взаимно уважение\", а да не споменете и дума за Крим. Откъде накъде ще печелите избори с откровено незачитане на международното право?  Накрая, освободете се от постоянното вайкане как страната се стопявала, младите си тръгвали и как вие ще ги върнете. Ами няма да ги върнете. С руски газ ли ще ги върнете? Или с Белене? Или с възраждане на Кремиковци? Или с истерии за Истанбулската конвенция, Стратегията за детето и норвежките крадци на деца? Съвземете се. Ще ги върне оня, който помогне на развитието на новите индустрии, който създаде по-добра среда за предприемачите, който убедително предложи по-добро образование, който гарантира по-дълбоките връзки с проспериращия свят. На първо време хвърлете вашата Визия за България в кошчето, това е обидно неграмотен документ, напишете визия за БСП и я кръстете Vergangenheitsbewältigung. В български тази дума я няма, но все пак това е езикът на Маркс. Тогава може да станете реална политическа сила. Успех!         Вигенин: Корнелия Нинова не трябваше да подава оставка", "date": "2019.05.29", "title": "БСП, хвърлете \"Визията\" в коша. Трябва ви Vergangenheitsbewältigung*"}
{"url": "https://clubz.bg/83596-kak_cvetan_vasilev_si_izpylnil_mechtata_i_posle_si_vyrnal_dds_za_neq", "text": "Цветан Василев и парите: уж много дружества, а една каса От първия ден, в който води монолога си изявление*, Бисер Лазов защитава най-общо една теза: че всички над 150 дружества, ръководени от Василев, макар и несвързани \"на хартия\", са били обединени във  . Така нарицателно той описва бизнес империята, която е имала само една каса, всички пари кеш са постъпвали в нея и само един шеф се е разпореждал - Цветан Василев. Регистрираните десетки и десетки нови дружества пък са получавали мълниеносно кредити от КТБ, а после - със задължителното условие да се мине през поне една фирма посредник - тези кредити са се наливали във Фирмата. Оттам вече Василев се разпореждал с паричните средства като със свои.  Адвокат: Ако Бисер Лазов иде при работодателя си в Дубай, може и да не се върне Така в структурираното си изявление, което вече дни наред чете, Лазов днес се спря на парите, които са отивали за лични нужди на семейството на Василев и 100% имали краен източник - банката. Те се отбелязвали в отчета, който му подготвяли само за него с гриф \"ЦВ\". Парите са отивали за Днес той се концентрира върху перото на харчове \"ЦВ\" и обвини бившия си работодател и в данъчни престъпления. Защото...  Така се започнал строежът на дома им в кв. \"Бояна\". Но за разлика от началото, когато сем. Василеви го финансирали , в една неделя на 2008 г. това се променило, защото шефът му звъннал. Разпоредил някое от дружествата им, регистрирано по ДДС, да послужи за проекта построяване и обзавеждане на къщата.  А семейството само плащало наем. Цветан Василев - авторитарен, покрай него - раболепни и уплашени Така се появил списък с най-лични покупки, с които новоназначено лице - иконом на семейството,  . Резулирала ги с \"ок\" само Антоанета Василева. Цветан Василев - авторитарен, покрай него - раболепни и уплашени Лазов си спомни и покупката на самолет \"Лиърджет\" за над 10 млн. долара, пак с пари, които според него са с краен произход: кредити  от КТБ. А покрай едната от вноските за самолета - пак с пари от банката, били осчетоводени и 7200 евро за дрехи на професор Василева от магазин в Солун. Лазов не пропусна да спомене и жилище на съпругата на Василев край Южния парк, което той й купил в сградата \"Ред епъл\", спомни си паметливият свидетел. Свидетел си спомни само един политик, гравитирал около КТБ - Иван Костов Загрижен, още тогава счетоводителят попитал Василев  Самият Гьобел пък негласно се интересувал откъде Василеви имат такива пари, за да строят подобни имоти После в публиката се чуха предложения към тримата прокурори, които по цял ден слушат показанията: и срещу Йозеф Гьобел - както срещу Елена Йончева, Радосвета Василева и др., да бъде образувано дело за пране на пари, защото е харчил средства от КТБ. --- Адвокат: Ако Бисер Лазов иде при работодателя си в Дубай, може и да не се върне Цветан Василев - авторитарен, покрай него - раболепни и уплашени Цветан Василев - авторитарен, покрай него - раболепни и уплашени Свидетел си спомни само един политик, гравитирал около КТБ - Иван Костов", "date": "2019.05.29", "title": "Как Цветан Василев си изпълнил мечтата. И после си върнал ДДС за нея"}
{"url": "https://clubz.bg/83589-kak_pravilno_se_blagodari_na_bojko_borisov", "text": "Варненският и Великопреславски митрополит Йоан днес изнесе открит урок как се благодари на премиер и в частност на Бойко Борисов. На началото на правителственото заседание владиката се появи редом с министър-председателя, седна до него и зареди благодарности. За отпускането на още половин милион за строителството, по думите му на  Варненският митрополит даде отчет как се изразходват средствата за изграждането на храма \"Св. Прокопий Варненски\". Като няколкоминутното си изказване усря да благодари на премиера Борисов 7 пъти. При това показа реторична виртуозност. 1. Благодарности към вседържателя Бога и лично към Вас, г-н Борисов. 2. Благодаря сърдечно на Вас, че през 2017 г. Вие отпуснахте 300 хил. лв. за довършването на храма, които бяха отчетени миналата година. (тук вече Бог, известен още и като Началника, не се споменава) 3. С чувство на дълбоко уважение Ви благодаря сърдечно на Вас, защото съм чувствал винаги Вашата подкрепа. 4. С чувство на дълбоко смирение, с чувство на дълг и по-скоро безукорно трудолюбие, което трябва да се прояви и с разсъдителност от все сърце Ви пожелавам здраве и Ви благодаря за Вашето отношение към Светата Църква... 5. И Ви благодаря по принцип за доброто отношение и за прекрасните симфонични отношения между църквата и държавата. 6. Благодаря сърдечно. Извинявайте. ( 7. Благодаря Ви Така че обяснение за топлите отношения между правителство (и най-вече премиер) и Българската православна църква, както и щедростта на държавата към нея и в частност към Светия Синод може да се търси и в добрите маниери на българските владици, които знаят как да благодарят. Правителството на днешното си заседание гласува още: - 15 млн. лв. за доставка на метровлакове в София - 1,4 млн. лв. за община Петрич за реконструкция, рехабилитация на съществуващо трасе и изграждането на ново от Рупите до Хераклея Синтика - 4 млн. за община Габрово. „За Община Габрово - 4 млн. лв. Видяхте онзи ден тунели, мостове, огромни строежи. Тази техника минава през селата и чупи пътищата, а хората не са длъжни да търпят несгоди. Отпускаме тези пари за да се отремонтират всички тези несгоди, вследствие на големите строежи там“, обясни Борисов. ", "date": "2019.05.29", "title": "Как правилно се благодари на Бойко Борисов"}
{"url": "https://clubz.bg/83595-vijte_koi_hrani_svalqt_holesterola", "text": "Високият холестерол често притеснява хората, тъй като се свързва с риск от инфаркт и инсулт. Преди да предпишат медикаменти, лекарите обикновено съветват пациентите да променят начина си на хранене. Определени храни помагат по естествен начин за понижаване на нивата на \"лошия\" холестерол. Сред тях са богати на фибри и полезни мазнини продукти, пише в. \"Дейли стар\", позовавайки се на американски специалисти.  За да се противодейства на високия холестерол, е важно хората да съблюдават какви храни консумират, напомня сайтът Харвард хелт.  Експертите препоръчват употребата на хранителни продукти, съдържащи разтворими фибри, които се свързват с холестеролните частици и допринасят те да бъдат изведени от тялото, вместо да запушват артериите.  Изследване показва, че приемът на приблизително 30 г. разтворими фибри дневно помага за намаляване с 18 процента на нивата на липопротеина с ниска плътност или т.нар. \"лош\" холестерол.  Харвардските специалисти препоръчват също да се консумират храни, богати на ненаситени мазнини.  - отличен източник на разтворими фибри, които улесняват извеждането на холестерола от тялото.  и други пълнозърнести продукти - допринасят за понижаване на риска от сърдечносъдови заболявания и също са добър източник на разтворими фибри.   - друг отличен източник на прочистващи холестерола разтворими фибри.  - нискокалорични зеленчуци, богати на фибри.   - изследвания показват, че консумацията на ядки допринася за понижаване с 5 процента на нивата на \"лошия\" холестерол. Експертите препоръчват да се избягват осолени и захаросани ядки.  - естествените масла съдържат ненаситени мазнини, които помагат за понижаване на холестерола.   - включвайте тези продукти в менюто си, за да увеличите приема на разтворими фибри.   - изследвания показват, че консумацията на 25 грама соев протеин дневно понижава с между 5 и 6 процента нивата на \"лошия\" холестерол.  - съдържат ненаситени мазнини, които спомагат за прочистване на холестерола.  БТА", "date": "2019.05.29", "title": "Вижте кои храни свалят холестерола"}
{"url": "https://clubz.bg/83580-joshka_fisher_horata_v_iztochna_evropa_se_chuvstvat_kato_vtora_klasa", "text": "Преди 15 години се състоя голямо разширяване на ЕС, съпроводено с големи надежди. Не би могло да се твърди, че оттогава Източна и Западна Европа са се сближили, преди всичко ментално не. В Източна Европа благоденствието нарасна, но пропастта между Изтока и Запада остава,  Източна Европа преживя огромна миграция, предимно на млади хора, което в някои държави доведе до обезлюдяване. От друга страна тези хора превеждаха суми в държавите си и това доведе до икономически възход. Още преди голямото разширяване на ЕС през 2004 г. старите държави членки проведоха две срещи на върха в Амстердам и Ница. Стана ясно, че е изключително трудно да се приеме новата реалност – да се съгласуват новите финансови трасфери в един разширен Европейски съюз. Тази форма на отказ да се приеме реалността от страна на европейците продължава и до днес с една разлика – сега еднакво са засегнати стари и нови държави членки. След края на студената война Западът очакваше обединение на континента в мир и благоденствие. Днес реалността изглежда по друг начин. Вместо тогавашният оптимизъм за бъдещето, настъпи дълбоко разделение между Изтока и Запада, както и противоречиво възприемане на ценностите. Петнадесет години по-късно източноевропейците се чувстват повече отвсякога като граждани на ЕС от втора класа. За тях западноевропейците са арогантни, концентрирани върху запазване на собствените им интереси. От своя страна западноевропейците се жалват от липса на благодарност и солидарност от страна на източноевропейците, примерно по отношение на свободното придвижване. На запад нараства впечатлението, че на изток на правовата държава и разделението на властите се гледа като на западноевропейска отживелица, а не като на неотменими основни ценности, върху които да се гради общият европейски дом. Унгарският премиер Виктор Орбан мечтае за “нелиберална демокрация”, при която мнозинството е всичко, а малцинството нищо. Изглежда той действително вярва, че точно на този принцип може да се гради ЕС и неговата неотменима солидарност. Заблуждава се. На фона на тези абсурдни идеи, както и при редицата опити да се посегне на независимостта на прасъдието, става видимо разцеплението на Европа на Изток и Запад, смятано в близкото минало за невъзможно. Относно основите на ЕС между Изтока и Запада настъпиха дълбоки противоречия, които в краткосрочен план няма да могат да бъдат преодолени. Това изисква време, много време и проява на взаимно разбиране. Европейският съюз няма шанс като националистически проект, тъй като от историческа гледна точка ЕС бе изграден в Европа срещу авторитарни диктатури и национализма. Който иска нещо друго, той е длъжен да знае какви ще са последиците, а именно разрушаване на европейския проект. От гледна точка на сегашните глобални промени и изместването на осите по посока на Азия и Пацифика за европейците това би означавало категоричен срив. Краят на студената война и разширяването на ЕС на изток доведе до разкриване на работни места в Източна Европа посредством преки инвестиции на западноевропейската автомобилна индустрия и така се стигна не само до подобряване на материалното положение в тези държави, но същевременно се създаде европейска автомобилна индустрия, от която и двете европейски части са в еднаква зависимост и така Западна и Източна Европа са материално обвързани. Понастоящем тази индустрия е в началото на фундаментален структурен обрат – загърбване на моторите с вътрешно горене и напред към електрификация. Като наблюдател обаче можеш да добиеш впечатление че става въпрос за западноевропейски проблем, а не за общоевропейски. Това е голяма заблуда, тъй като задаващият се структурен обрат в автомобилната индустрия ще засегне много работни места, преди всичко в Източна Европа. Всъщност това е общоевропейско предизвикателство и така трябва да се възприема. Налице обаче е и огромен шанс да се свие пропастта между Изтока и Запада, като се търсят съвместни отговори на предизвикателствата при елекрификацията и дигитализацията. Това би било от интерес дори за Виктор Орбан.", "date": "2019.05.29", "title": "Йошка Фишер: Хората в Източна Европа се чувстват като втора класа"}
{"url": "https://clubz.bg/83581-bez_ukrajna_v_nato_dokato_trae_konfliktyt", "text": "Украйна едва ли ще се присъедини към НАТО, докато продължава конфликтът на нейна територия. Това стана ясно от думите на посланик Кърт Волкър - представител на САЩ в преговорите за бившата съветска република. Той участва в конферентен телефоен разговор с журналисти в Брюксел. Но веднага след това добави: Но и властите в Киев имат да свършат много работа в различни сфери - засилването на демократичните институции, борбата с корупцията, стабилизирането на икономиката, а също така реформиране на отбранителния сектор и допринасяне за общата сигурност в Европа. Зеленски положи клетва пред украинския парламент и го разпусна Унгария също спира по някакъв начин пътя на Украйна към НАТО и Молкър призна, че засега няма напредък в тази сфера. Заради приетия от Киев закон за езика Будапеща блокира работата на комисията „НАТО - Украйна“. Мнението му е, че Унгария допуска грешка, като използва НАТО като инструмент за натиск на фона на външните заплахи за Украйна. Те би трябвало да безпокоят Будапеща, както и останалите страни от пакта. САЩ покрепят усилията на новоизбрания украински президент Владимир Зеленски, който обеща дълбоки реформи, изтъкна Волкър. Според дипломата Вашингтон е готов да продължи контактите си с Москва по въпроса за кризата в Украйна. Главният проблем е продължаването на войната в Донбас. А прилагането на Минските споразумения трябва да бъде цялостно - с прекратяване на огъня, изтегляне на чуждестранните, т.е. руските сили, разоръжаването на незаконните въоръжени групи и създаване на ситуация на сигурност в региона. Само така могат да бъдат предприети допълнителни политически стъпки, които също са част от съглашенията. Сред тях се одобрените вече от Украйна амнистия за хора, извършили престъпления като част от конфликта, и прилагането на специалния статут на Донбас според украинската конституция, провеждането на местни избори там и реинтегрирането на региона. Специален статут обаче не означава автономия, изтъкна американският представител. Пречката за всички тези стъпки е неспазването на поетите ангажименти от страна на Кремъл. Путин дава лесно гражданство на всички украинци САЩ не признават и никога няма да признаят анексията на Крим. Вашинтон води политика на санкции и тя няма да бъде променена. Същевременно разполагането на въоръжение на присъединения със сила полуостров не представлява голяма промяна на руското военно присъствие в Черно море, смята Волкър. Той припомни, че това присъствие и без Крим е силно. Дипломатът не вярва, че украинците от Донбас ще се втурнат да получават руски паспорти, каквито Москва обеща на жителите на региона. Причината според него е, че те доста страат от руската окупация. Но и САЩ могат да вземат мерки срещу тези действия на Кремъл: Путин дава лесно гражданство на всички украинци", "date": "2019.05.29", "title": "Без Украйна в НАТО, докато трае конфликтът"}
{"url": "https://clubz.bg/83593-antikampaniqta_na_siderov_i_loshiq_mu_rezultat_vypros_za_sydbata_mu_v_malkata_koaliciq", "text": "Кампанията, която Волен Сидеров водеше срещу собствените си партньори в \"Обединени патриоти\" (и в частност ВМРО) по време на евровота, както и лошото представяне на \"Атака\", която в крайна сметка получи малко над 1% от гласовете, отново повдигнаха въпроса - трябва ли Сидеров да продължи да се титулова председател на парламентарната група на ОП. Темата бе поставена днес, в първия работен ден на Народното събрание след изборната ваканция, когато депутатите на ВМРО, НФСБ и \"Атака\" се събраха заедно. Но по стара традиция - Сидеров се покри. Досега смяната на лидера на \"Атака\" като председател на групата се искаше основно от хората на Валери Симеонов, а \"воеводите\" запазваха неутралитет.  Каракачанов хвърля синята каска, Джамбазки ще съди Сидеров По време на предизборната кампания обаче Сидеров атакуваше кандидатите на ВМРО постоянно, като дори засегна сексуалната ориентация на водача на листата Ангел Джамбазки, заяви и, че той пише доноси за него в Брюксел, а ВМРО обвини в сключване на сделка с ГЕРБ и ДПС - \"за да получат този резултат от купен вот\". Сидеров обяви и, че има информация за това, която ще \"стигне до съответните органи\". В резултат пък Джамбазки се закани да го съди. За разлика от \"Атака\" и НФСБ, които получиха малко над 1 на сто на евровота, \"воеводите\" успяха да вкарат в Европейския парламент Джамбазки, а вероятно и втори евродепутат (Андрей Слабаков) и така демонстрираха и тежестта си в малката управляваща коалиция. Лидерът Красимир Каракачанов, който преди кампанията сложи синя каска и се обяви за помирител в конфликта между Сидеров и Валери Симеонов пък, обяви, че я сваля.  Каракачанов: Не знам как утре с \"Атака\" ще се гледаме в очите Днес рано сутринта лидерът на \"Атака\" обеща да коментира напрежението в \"Обединени патриоти\" пред журналисти и се скри в пленарната зала. В края на заседанието, което вече традиционно приключва над час по-рано, избяга от въпросите. Искрен Веселинов от ВМРО обаче охотно коментира темата: И уточни, че говори за Волен Сидеров. Утре от ВМРО се събират на заседание на изпълнителния си комитет, за да направят разбор на изборите, като една от темите, които ще се обсъждат е и предложение за отстраняването на Сидеров от поста. За да мине такова предложение има мнозинство в парламентрната група. Депутати от ВМРО споделиха пред Клуб Z, че е от голямо значение кой председателства ПГ. Имало случаи, в които Сидеров преговарял по законопроекти с останалите партии в парламента от името на цялата група на ОП, без да се допита до партньорите си от ВМРО и НФСБ. На утрешното заседание можело да се стигне и до разговор за смисъла на оставането на \"Атака\" в коалицията изобщо. Иванчева: Моят резултат е голям шамар за партиите Днес лидерът на НФСБ Валери Симеонов не откри огън по другите две партии в \"Обединени патриоти\". За разлика от Сидеров, Симеонов не води кампания срещу \"воеводите\" и към момента не е коментирал в негативен контекст фактът, че получиха с около 6 на сто повече гласове от неговата предизборна коалиция \"Патриоти за Валери Симеонов\" (водач на листата бе самият Симеонов).  Отношенията ще се обсъждат на коалиционен съвет, добави Симеонов. Кога ще има такъв обаче не е ясно, въпреки че от ВМРО увериха, че се свикат. Това в действителност е така, свикват се, но Сидеров и хората му бойкотират заседанията, знаейки за старото искане за смяна на председателя на групата. Заседание веднъж бойкотираха и от НФСБ. А по повод собствения си провал на изборите, на които независими кандидати минаха по гласове и НФСБ, и \"Атака\", отбеляза, че резултатите наистина са лоши и може и да има промени в партията на предстоящ политически съвет. Каракачанов: Не знам как утре с \"Атака\" ще се гледаме в очите Иванчева: Моят резултат е голям шамар за партиите", "date": "2019.05.29", "title": "Антикампанията на Сидеров и лошия му резултат - въпрос за съдбата му в малката коалиция"}
{"url": "https://clubz.bg/83584-dvama_producenti_na_novinite_na_nova_napusnaha_televiziqta", "text": "Двама от основните продуценти на новините на Нова тв напускат телевизията. Цветомир Семов и Диана Димова са обявили намерението си тази сутрин по време на планьорка, научи Клуб Z. Това е поредната рокада в медията с идването на новите собственици - братята Домусчиеви.  Кадър на ТВ7 и Канал 3 пое новините на Нова В края на миналия месец бе съобщено, че от 2 май Миляна Велева ще е новият директор \"Новини и актуални предавания\". Велева е кадър на бившата \"телевизия на Цветан Василев\" ТВ7 и на Канал 3, която неофициално се свързва с депутата от ДПС Делян Пеевски. Тя е и сестра на вицепремиера и министър на правосъдието в кабинета \"Орешарски\" Зинаида Златанова. Последваха още рокади. В началото на месеца стана ясно, че Силва Зурлева, която от 20 години е във висшия мениджмънт на \"Нова Броудкастинг груп\", се разделя с медийната група. Силва Зурлева бе в управлението на Нова тв от 1999 г., като с нейното име се свързва получаването на лиценза за национално ефирно разпространение на телевизията през 2003 г., както и създаването на множество иновативни формати и предавания. От 2009 г. тя бе главен консултант на Нова тв и член на управителния съвет. Телевизионни рокади: Нова тв се разделя със Силва Зурлева Ден след като новото управление съобщи, че се разделя с дългогодишния ръководител в медията Зурлева, се оказа, че има още промени. Виктория Бехар, която преди два месеца стана мениджър в новините на телевизията, също бе освободена. Официалната позиция за поредната мениджърска рокада в телевизията бе \"оптимизация на нюзрума\". Оствката на Бехар дойде след първата среща на новинарския екип с новия директор на новините Велева. На нея журналистите поискали да разберат при какви условия ще работят в медията, какви принципи ще се защитават и каква ще е етиката. Към Миляна Велева имало въпроси от репортерите и за това дали е обвързана по някакъв начин с издателя и депутат Пеевски. Още рокади в Нова тв. Журналисти питали и за Пеевски  Преди два дни пък спортните журналисти на Дарик радио начело с Томислав Русев обявиха, че повече няма да работят за сайта Gong.bg, който създадоха преди малко повече от 12 години. Причината е   както се изрази Русев. Както и знак на солидарност с напусналия главен редактор на сайта Николай Александров - техен колега. Спортните журналисти на Дарик напуснаха Гонг. Заради \"редакционна намеса\" Gong.bg наскоро стана собственост на Кирил Домусчиев като част от придобиването на Нова телевизия и пакета медии на \"Нетинфо\". Gong е сред най-посещаваните интернет български медии - не само в спортния раздел. Миналата седмица е напуснала и продуцентката в сутрешния блок \"Здравей, България\" Елена Гюрова. Домусчиеви и MTG финализираха сделката за Нова тв През април \"Адванс медиа груп\" на Домусчиеви и MTG финализираха продажбата на \"Нова Броудкастинг груп\". Акциите, представляващи 100% от капитала на дружеството, бяха прехвърлени на купувача.  Информацията, че Домусчиеви купуват Нова тв, беше потвърдена още в края на февруари. Сделката беше одобрена и от Комисията за защита на конкуренцията. Новият председател на съвета на директорите на \"Нова Броудкастинг груп\" е Георги Домусчиев.  За изпълнителни директори на \"Нова Броудкастинг гГруп\" АД бяха назначени досегашните прокуристи Вяра Анкова и Николай Андреев – дългогодишен финансов директор.  \"Нова Броудкастинг груп\" АД притежава най-голямата и водеща медийна група в България. В портфолиото ѝ влизат 7 телевизионни канала. Компанията е най-големият участник на онлайн пазара в страната, достигайки до около 75% от хората, използващи интернет в България. В нея работят 650 души. До продажбата на Домусчиеви се стигна, след като \"Нова Броудкастинг груп\" обяви в началото на годината, че телевизията няма да бъде продадена на компанията на чешкия мириардер Петр Келнер PPF Group. Това се случи, след като Комисията за защита на конкуренцията (КЗК) обяви сделката за невъзможна през лятото на миналата година. Преди това бе съобщено, че е сключен предварителен договор на стойност 185 млн. евро. Телевизионни рокади: Нова тв се разделя със Силва Зурлева Още рокади в Нова тв. Журналисти питали и за Пеевски  Спортните журналисти на Дарик напуснаха Гонг. Заради \"редакционна намеса\" Домусчиеви и MTG финализираха сделката за Нова тв", "date": "2019.05.29", "title": "Двама продуценти на новините на Нова напуснаха телевизията"}
{"url": "https://clubz.bg/83604-bosyt_na_botev_plovdiv_uvolni_trenora_nikolaj_kirov", "text": "Целият спортно-технически щаб на \"Ботев\" (Пловдив), начело с треньора Николай Киров, е уволнен, обяви клубният собственик Георги Самуилов на пресконференция.  По-рано този месец босът изрази разорачованието си от поведението на отбора в загубения финал за Купата срещу \"Локомотив\" (0:1) и обеща да направи анализ и вземе мерки. Собственикът на \"Ботев\": Вяло и безизразно представяне \"Локомотив\" (Пловдив) отнесе купата след победа над \"Ботев\" (СНИМКИ) Самуилов каза още, че треньорите трябвало да се извинят на феновете на \"Ботев\" - поне един от тях. \"Локомотив\" (Пловдив) отнесе купата след победа над \"Ботев\" (СНИМКИ)", "date": "2019.05.29", "title": "Босът на \"Ботев\" (Пловдив) уволни треньора Николай Киров"}
{"url": "https://clubz.bg/83606-cska_sofiq_predstavi_treti_proekt_za_nov_stadion_ilyustracii", "text": "ЦСКА-София показа трети проект за нов стадион на мястото на сегашния \"Българска армия\" в Борисовата градина. Той е дело на DESET architects. Преди няколко седмици клубът публикува на официалния си сайт други два. За третия се казва, че са \"намерени и решения за паркингите и прилежащата инфраструктура, която да не оказва влияние върху функционирането на алейната мрежа на парка\". ЦСКА-София показа два проекта на бъдещия си стадион (ИЛЮСТРАЦИИ) Точно паркоместата са сред трудните решения за новата арена, за строежа на която \"червените\" фенове събират подписка. В проекта за нов Подробен устройствен план на парк \"Борисова градина\" е записано, че строителни дейности могат да се извършват само в рамките на настоящата \"чаша\" на стадиона. Това е един от деликатните моменти. Министърът на спорта: ЦСКА има право да строи в Борисовата градина В третия проект не се виждат терени край арената, каквито има сега. Междувременно ЦСКА-София обяви четвърто ново попълнение - 33-годишният защитник Петър Занев, който през пролетта се готвеше с отбора. Ветеранът е бивш играч на \"Литекс\" и доскорошен национал с дълъг стаж в Русия. ЦСКА-София - всеки ден най-малко по един нов играч (СНИМКИ) Много вероятно е на \"Българска армия\" да се завърне като \"свободен агент\" Густаво Кулма, който от няколко месеца е без тим. Министърът на спорта: ЦСКА има право да строи в Борисовата градина ЦСКА-София - всеки ден най-малко по един нов играч (СНИМКИ)", "date": "2019.05.29", "title": "ЦСКА-София представи трети проект за нов стадион (ИЛЮСТРАЦИИ)"}
{"url": "https://clubz.bg/83597-boris_djonsyn_na_syd_za_lyji_za_brekzit", "text": "Бившият британски външен министър Борис Джонсън, който е фаворит да заеме премиерския пост след оттеглянето на Тереза Мей, ще бъде изправен пред съда по обвинение, че е излъгал обществото за \"Брекзит\", предаде Ройтерс. \n\tУестминстърският магистратски съд реши, че Джонсън трябва да отговаря по обвинение, че е извършил три нарушения, докато е заемал държавна длъжност. Джонсън е фаворит за поста на Мей Обвиненията са свързани с недостоверни изявления на бившия външен министър, направени във и след кампанията за референдума за \"Брекзит\" през 2016 г., на който британците гласуваха с 52 на сто против оставане в ЕС. В решението на съда се казва, че обвиненията не са доказани, но Джонсън ще бъде задължен да се изправи пред съда за предварително заседание, след което делото ще бъде предадено на Съда на короната. \n\tЗасега няма коментар от говорителя на бившия външен министър. БТА.", "date": "2019.05.29", "title": "Борис Джонсън на съд за лъжи за \"Брекзит\""}
{"url": "https://clubz.bg/83601-nov_fatalen_avioincident_pilot_zagina_kraj_myglij", "text": "Пилотът на лека авиационна техника Румен Иванов загина в района на мъглижкото село Юлиево, община Мъглиж в сряда сутринта. Сигналът за катастрофата е получен около 8:30 часа днес, като на този етап точните обстоятелства не са ясни, съобщава бТВ. Загиналият пилот е изпълнявал селскостопански полет с мотоделтапланера си, като малко след излитане двигателят е отказал. При опита за аварийно кацане колесникът е закачил дърво и е последвало преобръщане с фатален изход. Загиналият пилот е бил изключително опитен. Той е един от основателите на делтапланеризма в България и собственик на най-голямата фабрика за производство на делтапланери в страната. Окръжна прокуратура - Стара Загора е образувала досъдебно производство по случая, назначени са експертизи, разпитват се свидетели. Пак трагедия с малък самолет - този път край Ихтиман Това е пореден инцидент в леката ни авиация. Последният беше в събота, когато край Ихтиман падна малък самолет и загинаха мъж и жена. В края на април други двама души загинаха, след като самолетът им се разпадна във въздуха над пловдивското село Оризари. В началото на същия месец цяло българско семейство загина в Северна Македония, след като машината им се разби в планински масив. Малък самолет се разби край Пловдив, жертвите са две Малък самолет с българско семейство се разби в Македония Това заяви директорът на Специализираното звено за разследване на авиационни събития (СЗРАС) към Министерство на транспорта Христо Христов, цитиран от \"Фокус\". Военен хеликоптер се разби до Пловдив. Двама пилоти загинаха Загиналият пилот Румен Иванов е бил с много голям дългогодишен житейски професионален опит в летенето. Малък самолет се разби край Пловдив, жертвите са две Малък самолет с българско семейство се разби в Македония Военен хеликоптер се разби до Пловдив. Двама пилоти загинаха", "date": "2019.05.29", "title": "Нов фатален авиоинцидент - пилот загина край Мъглиж"}
{"url": "https://clubz.bg/83600-grafa_nqma_da_byde_remontiran_poveche_fandykova_nalaga_290_hil_lv_globa", "text": "Ремонтът в Зона 2 на центъра на София няма да бъде връщан отново, съобщи днес столичната кметица Йорданка Фандъкова.  Става дума за района на бул. \"Граф Игнатиев\", площадите \"Славейков\" и \"Гарибалди\" и ул. \"Солунска\". Нови \"надгробни плочи\" по \"Графа\" - този път - пейки След обстоен преглед вчера Фандъкова е приела работата на \"Джи Пи Груп\", въпреки множество дефекти по изпълнението й. За тях ще бъде наложена максималната глоба от 10%, които са за \"недобре изпълнени дейности на общо 15 дка\" от 40-те декара площ, която строителната фирма ремонтира в столицата вече над година. Настилката е недобре оформена и завършена, фугите са на места с различна големина, на други пък са недостатъчни. Ще бъде наложена и глоба от 57 хил. лв. за повредени дървета, както и 3000 лв. за лошо почистване на обекта. Проектантът пък ще бъде глобен с максималната неустойка от 10%, или 35 хил. лв. Пътеката за незрящи на \"Гарибалди\", която би отвела човек с нарушено зрение във фасадата на сграда, ще бъде единственото, което ще се ремонтира веднага. Фандъкова обаче припомни, че от \"Джи Пи Груп\" са заложили гаранция от 603 хил. лв. като гаранция в началото на ремонта, и половината от тази сума ще остане по време на 8-годишния гаранционен срок за оправяне на новопоявили се дефекти. След два месеца ще дойдат и новите ограничители по дължината на трамвайната линия, с които се бориха столичани през последните месеци.  \"Дъждовни дни\" ще удължат ремонта на \"Графа\"  Няма обаче да се наложи глоба за пресрочване на изпълнението на проекта, който трябваше да бъде завършен за 300 дни, но в крайна сметка отне 386, първо заради \"температури под 5 градуса\" през зимата, после заради дъждовни дни през пролетта, по думите на надзорника на ремонта инж. Тодор Тодоров. \"Дъждовни дни\" ще удължат ремонта на \"Графа\" ", "date": "2019.05.29", "title": "\"Графа\" няма да бъде ремонтиран повече, Фандъкова налага 290 хил. лв. глоба"}
{"url": "https://clubz.bg/83586-bsp_se_zavryshta_utre", "text": "Депутатите от БСП ще са на работа от утре - четвъртък, 30 май. Това е решението на парламентарната група, след като вчера 7-часовият пленум на левицата даде мандат да се уточни датата на завръщане.  Бойкотът на Народното събрание от социалистите продължи близо 4 месеца - от 17 февруари насам. Той бе обявен по искане на лидерката Корнелия Нинова от Националния съвет на партията, въпреки че част от партийците бяха против.  БСП казва в сряда  кога се връща в парламента, смени датата на конгреса Така левицата пропусна точно 37 пленарни заседания с днешното - 5 през февруари, 13 през март, 12 през април и останалите - през май.  Още днес социалистите ще започнат работа в парламентарните комисии, става ясно още от решението. В днешния ден те пропуснаха да гласуват по поредното вето на президента Румен Радев - този път върху промените в Закона за държавната собственост.  Депутатите отхвърлиха 15-ото вето на президента Бойкотът на социалистите първоначално доведе до известни смущения в събирането на кворум на парламента, защото ГЕРБ и \"Обединени патриоти\" не успяваха да съберат 121 гласа. С малко дисциплина и помощ от \"Воля\" на Веселин Марешки, а в последствие и от ДПС, провали на заседания заради празна зала нямаше.    Депутатите отхвърлиха 15-ото вето на президента", "date": "2019.05.29", "title": "БСП се завръща. Утре"}
{"url": "https://clubz.bg/83591-ek_preporycha_zapochvane_na_pregovori_s_tirana_i_skopie", "text": "Съветът на ЕС  да започне преговори за присъединяванес Албания и Република Северна Македония. Тази препоръка на Еврокомисията бе огласена току-що в Брюксел. ЕК прие своята   за извършването на реформи от патньорите си на Западните Балкани и Турция В белгийската столица смятат, че двете страни са извършили реформите в ключови сфери. Еврокомисарят по разширяването Йоханес Хан пък изтъкна, че Албания е предприела задълбочена промяна на правосъдната система. Напредъкът трябва да бъде признат, макар да остава още работа за вършене. Комисията излезе и с мнение за молбата на Босна и Херцеговина за членство в ЕС. За първи път ЕК разпространява аналитичен доклад, отразяващ ситуацията в страната вв връзка с прилаганите от ЕС стандарти. Брюксел смята, че преговори със Сараево трябва да започнат, след като тази бивша югорепублика постигне необходимата степен на изпълнение на критериите за членство и най-вече политическите критерии, изискващи стабилност на институциите и гарантиране на демокрацията и върховенството на закона. Босна трябва да подобри из основи законодателната и институционалната си рамка. В същото време оценката на Комисията за Турция е, че макар да е ключов партньр на ЕС, тази страна продължава да се отдалечава от него. Отстъплението е в сферите на върховенството на закона и основните човешки права, както и чрез отслабването на ефективните спирачки и баланси след влизането в сила на конституционните поправки. В Европейската комисия продължават да са на мнение, че преговорите с Анкара са на практика в застой и трябва да се решава дали следващите глави от преговорите трябва или не да бъдат отваряни. Сега трябва Съветът на ЕС да обсъди препоръкте на Комисията и да реши какви ще бъдат следващите стъпки. Това най-вероятно ще се случи през юни. Журналист попита дали започването на преговори с Албания и Северна Македония не е възнаграждение, подобно на това, което получиха България и Румъния. Според колегата София и Букурещ били приети не защото са били готови за членство, а заради въздушното пространство, което са дали на НАТО за бомбардировките срещу Сърбия през 1999 г. И се поинтересува кои сега са приятелите на Тирана и Скопие. Преговорният процес досега е бил продължителен и това няма да се промени, предупреди Йоханес Хан. И припомни, че на Хърватия са били необходими 8 години, за да изпълни всички критерии на ЕС – от човешките права до валутната политика. По думите му на Западните Балкани остава още много работа по въпросите на върховенството на закона, човешките права, борбата с корупцията и организираната престъпност, добросъседството, като се следва македонския пример. По-рано на среща с евродепутати Хан  посочи нарастващото влияне на Пекин на Западните Балкани като главна причина да бъдат подкрепени Скопие и Тирана, въпреки съпротивата на страни като Франция и Холандия.", "date": "2019.05.29", "title": "ЕК препоръча започване на преговори с Тирана и Скопие"}
{"url": "https://clubz.bg/83592-kak_i_koj_shte_vryshta_pari_ot_partijna_subsidiq_proektyt_na_vlastta", "text": "Партиите, които са получавали или получават държавна субсидия след 26 май 2016 г. над записаните в бюджета 11 лв. на глас, ще трябва да ги връщат. Опциите как да стане това са две - на тези, които продължават да взимат държавни пари, ще им се удържат суми от бъдещи траншове. На тези, които след парламентарните избори 2017 г. нямат право на субсидия - ще им бъде вменено да връщат суми. Със сложната законодателна схема се очаква със задна дата бюджетът да си върне 14,5 млн. лв.   Слави Трифонов обвинява партиите, взели 6 млн. лв. повече Това предвижда проектът за промени в Закона за политическите партии, внесен от Министерския съвет. В понеделник кабинетът прие \"на подпис\" текстове, но самите те не бяха оповестени. До ситуацията се стигна след разкрития на \"Шоуто на Слави\" - вместо по 11 лв. на получен глас на последните парламентарни избори, за миналата 2018 г., партиите с право на субсидия, са получили повече пари. Оказа се, според Министерството на финансите, че причината за това е в начина, по който е написан  текст в закона за партиите от Министерството на финансите. Той гласи следното:  Така в изчисленията попадат и гласовете, дадени за партии без право на субсидия, но са действителни. Въпреки че предходен член от закона обяснява, че субсидия се отпуска според броя гласове само на партии, които имат над 1% от гласовете на последните парламентарни избори. Сумата 11 лв. на глас не е променяна чрез бюджета в последните години.  Кабинетът иска партиите да върнат надвзети субсидии от 18,6 млн. лв.  Промяната, която сега предлага правителството, регулира момента с тълкуването - тоест целта е да е ясно, че в изчисленията на субдидията влизат само гласовете за съответната партия, която има право на плащанията. Властта обаче предлага новите разпоредби да имат обратно действие - тоест със задна дата. В преходните и заключителни разпоредби на предложения проект става ясно, че парите - дадени в миналото, ще бъдат преизчислени по методиката, записана сега  Изчисленията, описани в мотивите, гласят следното:  От това излиза, че партии ще връщат или няма да получат общо 14,5 млн. лв. със задна дата. Защото ще има ревизия на вече изчислени и изплатени пари на тези, на които се полагат. В няколко решения на Конституционния съд (КС) в годините се казва, че не може да има законодателство, което да действа със задна дата. Големият въпрос е дали идеята на правителството не противоречи на основния закон и дали ще има кой да попита за това КС, ако текстовете бъдат приети.  В бъдеще икономиите ще са 6,5 млн. лв. на година, в случай, че сумата на глас остане и догодина 11 лв.  Партиите, които от май 2016 г. до март 2017 г. (когато са последните парламентарни избори - б.р.) са имали право и са получавали пари от бюджета, са парламентарно представените в 43-ото НС  , съставните части на коалицията  , на коалицията  , на коалицията  \" и  Освен тях до 2017 г. държавни пари са получавали още   и  на база гласовете от парламентарния вот през 2014 г.  Според проекта пари ще се удържат от новите траншове на парламентарно представените и сред 2017 г.  , съставните части на  \"Щета\" от субсидиите, изплащани в бъдеще - от април 2017 досега, и за следващите месеци в мандата на 44-тото Народно събрание, ще понесат парламентарната   и партия  на парламентарните избори получи повече от 1% от гласовете).  Пари ще трябва да връщат в хазната със задна дата - за периода май 2016 - април 2017 г. - партиите, които вече не са в Народното събрание. Това са формациите от бившия \"Реформаторски блок\" -   Следват  , както и съставните части на коалицията около формацията на Николай Бареков, чиято партия вече има друго име -  .   В новия проект има и опция, която гласи, че дори парламентарните сега партии може да се окаже, че ще връщат пари. Това ще се случи, ако \"надвзетите\" от тях суми са по-големи от бъдещите полагащи се траншове.  От БСП реагираха днес, че ще се съобразят със законовата поправка, ако бъде приета. ГЕРБ явно също са съгласни, след като правителството предлага \"реформата\", която на практика \"замазва\" начина, по който Министерството на финансите е тълкувало действащия текст.  Изчисленията какви суми над полагащите се 11 лв. на глас за партия са взели изброените партии предстои. Особено сложно ще е то за формациите, участвали в коалиция, защото разпределенията там зависят от коалиционните споразумения. Част от коалициите вече не съществуват, други партии са в различни формати от тези на вота през 2014 г., на база ка който са изчислявани средствата за периода май 2016 - април 2017 г.  В прокуратурата има сигнали срещу финансовия министър Владислав Горанов заради начина, по който е тълкувал закона за партиите.  Предстои да се разбере дали предложеният законопроект би бил изпратен в Конституционния съд заради действие със задна дата. Ако бъде приет и мине без вето.  Кабинетът иска партиите да върнат надвзети субсидии от 18,6 млн. лв. ", "date": "2019.05.29", "title": "Как и кой ще връща пари от партийна субсидия - проектът на властта"}
{"url": "https://clubz.bg/83583-prokuraturata_povdiga_obvinenie_na_kmeta_na_bojurishte", "text": "Спецпрокуратурата повдига обвинение на кмета на Божурище Георги Димов за длъжностни престъпления. Това стана ясно по време на брифинг. Бе съобщено, че Димов е теглил е кредит от 1 млн. лева при годишна заплата от 22 хиляди лева. Разследва се имотното му състояние. Обвинения ще има за заместника му Габриела Дончева и началника на отдела общински имоти. Те ще бъдат подсъдими за документни престъпления. Спрямо тях ще бъде постановена парична гаранция. Двете са подали информация, че са пуснати обяви, за участие в търга за апетитните имоти. В хода на разследването обаче е установено, че такава информация не е имало. Обявата за продажбата на имотите в село Гормазово не е публикувана. Предстои Георги Димов да остане още 48 часа в ареста. След което ще бъде поискано постоянното му задържане. Ако бъде признат за виновен го грози затвор над 5 години. Димов бе задържан вчера, когато бе оповесетно, че 80 декара частна общинска собственост са продадени от община Божурище за общо 150 000-160 000 лв., при реална стойност 8 милиона лева. Продажната цена е 2,16 лв. на кв. м, а реалната - 50 евро на кв. м.", "date": "2019.05.29", "title": "Прокуратурата повдига обвинение на кмета на Божурище"}
{"url": "https://clubz.bg/83588-timermans_bojniqt_pes_na_es", "text": "Полиглот и бивш дипломат, холандецът Франс Тимерманс се надява да стане новият силен човек в Брюксел, като заеме председателското място в Европейската комисия - амбициозно постижение, до което е по-близък отвсякога, пишат Сара Маниет и Дани Кемп от Франс прес. \n\tКандидат на европейското социалистическо семейство, този внук на миньори и син на дипломат с произход от южнохоландски католически род прекарва по-голямата част от живота си в чужбина. \n\tРоден през 1961 г. в Маастрихт - град, символизиращ идентичността на ЕС след сключването на известния договор от 1992 г., 58-годишният Тимерманс учи в Рим, после завършва френска филология в Холандия и европейско право в един от университетите на френския град Нанси. \n\tОглавявал известно време външното министерство, през 2014 г. той идва в Брюксел, за да стане дясна ръка на Жан-Клод Юнкер като първи зам.-председател на Европейската комисия. \n\tПредставен първоначално като човек, поемащ голяма част от текущото управление на институцията, в екипа на Юнкер Тимерманс не получава пълен поглед върху нещата и скоро се запитва има ли всъщност реални пълномощия. Вебер и Тимерманс в битка за сърцата на германците Сега този мъж с посивяваща брада решава да излезе от сянката и да застане начело на Европейската комисия; междувременно след изборите се очертават ожесточени борби за ключовите постове в евроинституциите.  Освен майчиния си език, Франс Тимерманс говори руски, италиански, английски, френски и немски. Езикови умения, които наред с риторичните му дарби го правят \"твърде компетентен\" политик, смята Ейми Върдън, преподавател по европейска политика в Лайденския университет, Западна Холандия. \n\tКомисията впрочем често се възползва от ораторските му способности, за да изтъкне предимствата и историческото значение на Евросъюза в днешния кризисен период. Тимерманс отговаря по-специално за откритите срещу Полша и Унгария санкционни процедури с обвинения, че нарушават принципа за правова държава - така си е спечелил сериозни неприятели в страните членки. \n\tСлед провала на консултациите с двете държави холандецът стартира без колебание тази извънредна мярка, въведена наскоро с цел да се реагира при \"системни рискове\" в страна членка.  Финансира ли Сорос кампанията на еврокомисаря Тимерманс? Заявил през 2002 г., че като дете е бил сексуално тормозен от свещеник педофил, миналата седмица Франс Тимерманс призова католическата църква \"да не оставя безнаказани\" подобни престъпления. \n\tБаща на четири деца и футболен фен, той води доста затворен частен живот, при все че поддържа имидж на човек, близък до народа. Описват го като амбициозен политик, който кара екипа си да работи упорито. \n\tНякои го подкрепят, други не, но след европейската изборна нощ холандският печат единодушно констатира, че присъствието на Франс Тимерманс в Партията на труда е сред основните причини за изненадващата победа на лейбъристите в Холандия. \n\tТе опровергаха прогнозите - получиха шест кресла в Европейския парламент, изпреварвайки и Консервативната Народна партия за свобода и демокрация (НПСД) на премиера Марк Рюте, и популистите от \"Форум за демокрация\", които се очакваше да спечелят. \n\tХоландските медии обясняват този резултат с \"ефекта Тимерманс\". БТА. Финансира ли Сорос кампанията на еврокомисаря Тимерманс?", "date": "2019.05.29", "title": "Тимерманс - бойният пес на ЕС"}
{"url": "https://clubz.bg/83314-bnt_falira_prez_oktomvri", "text": "На прага на избора на нов генерален директор на БНТ телевизията е изправена пред фалит. Пари за заплати има до октомври, научи Клуб Z. Миналата седмица синдикатите на обществената медия излязоха с писмо до премиера Бойко Борисов, в което предупреждават, че натрупаните дългове са за 35 милиона лева и настояват за спешна помощ от държавата. Реалното число обаче е почти двойно. БНТ има да покрива задължения по договори и стари плащания за 60 милиона лева - почти колкото е бюджетът ѝ за тази година (67,7 милиона лева), научи Клуб Z от източници в телевизията. Търсят се: директори на БНТ и БНР По стара \"традиция\" всеки нов генерален директор поема медията с 20-30 милиона лева задължения, натрупани основно заради невъзможността да се заплаща таксата за цифрово излъчване. Изключение не прави и Константин Каменаров (който подаде оставка предсрочно в края на миналия месец). В мандата си (от септември 2017-а) Каменаров е сключил договори за близо 30 милиона лева за спортни права за различни периоди, някои от които и тригодишни (до 2021 г.) - договорено е излъчването на над 250 спортни срещи - и др. Сред договорите има и екзотики, като например излъчването на   Закупувани са с право на преотстъпване - тоест могат да се продават и на други телевизии. В момента обаче БНТ трябва да заплати 3 милиона лева заради настъпил падеж към УЕФА, иначе всеки момент, включително днес може да не бъде излъчен финалът на Лига Европа между “Челси” и “Арсенал” заради неиздължените плащания. Кошлуков оглавява БНТ, Каменаров подаде оставка Иначе закупуването на права за футболни срещи не е никак евтино начинание, като с годините цените растат. Обществената телевизия е и единствената, която излъчва в последните години мачовете на националния отбор, като правата за тях струват 3 милиона лева (за 2-годишен квалификационен цикъл). Всяка година по закон БНТ е длъжна и да дава  - което прибавя към задълженията още над 10 милиона лева. Последното нещо, което е произведено, са двата детски сериала, одобрени преди мандата на Каменаров, като по този начин се е изпълнила и квотата за детски предавания. Има и спечелени  , които също чакат плащания. Те са предимно за техника, строителство, ремонти на студиа. 1,6 милиона лева пък са заделени за летните олимпийски игри в Токио през 2020 г. (в пакет със зимните в Южна Корея), като в медията се говори, че този път няма да се командироват екипи от журналисти, а състезанията ще се коментират от София. Първоначално поисканата цена е била 4,2 милиона лева, но се твърди, че Каменаров е успял чрез преговори да я свали. Трябва да се отбележи обаче, че с влизането на Каменаров на \"Сан Стефано\" 29 телевизията получи допълнително средства от държавата, в т.ч. за излъчване. През 2017 г. има две постановления на Министерския съвет за отпускане още пари - едното е от януари, а другото - от декември. Съответно сумите са 5 милиона лева и 14 милиона лева. И в двата случая те са отпуснати за разплащане на задължения по договори за предоставяне на електронни съобщителни услуги за разпространение - т.е. за излъчване. Т.е. като генерален директор Каменаров започва работа с доста повече средства от обичайния бюджет на БНТ. Към 31 декември 2017-а дефицитът е стопен до малко над 7 милиона лева. За Каменаров, БНТ и двете гледни точки Телевизията получи и допълнителни 8 милиона лева по линия на българското председателство на ЕС, което бе в първата половина на миналата година. Най-големият проблем за БНТ в момента са сключените договори за спорт. На канала БНТ3 се залага като на бъдещ спортен канал, каквито вече утвърдени имат и бТВ, и Нова тв. Идеята бе той да се превърне с времето в конкуренция на спортните канали на двете търговски телевизии. Според представители на сегашното ръководство на телевизията обаче сключените довогори са твърде много. Сашо Диков се кандидатира за шеф на БНТ БНТ инвестира и в някои скъпи външни продукции, най-успешната от които е \"Стани богат\". Популярното състезание е с бюджет 4,4 милиона лева на година (или над 20 000 лева на състезание). В същото време приходите от реклама са се увеличили до над 20 милиона лева за миналата година при над 7,5 милиона лева за 2017-а, но това се дължи на Световното първенство по футбол. БНТ обаче има ограничение по закон за честотата и времетраенето на рекламните блокове, каквото търговските телевизии нямат и вероятно тази година приходите от реклама ще се върнат до обичайните си нива.  Клуб Z се свърза по телефона с временно изпълняващият длъжността директор на обществената телевизия (преди това програмен директор) Емил Кошлуков, който отказа коментар. По думите му твърдението, че телевизията ще фалира до есента, е силно преувеличено, но държавата в действителност трябва да намери трайно решение на проблема с финансирането ѝ.   Евровизия 2019: Благодарим на БНТ, че не участвахме Въпросът сега е ще отпусне ли правителството допълнителни средства за БНТ, след като разчетите показват, че при сегашното си финансово състояние ще е във фалит до края на годината и пари има само за заплати. За това призовават и петте синдикални организации, които освен до Борисов, са адресирали писмото си и до финансовия министър Владислав Горанов, както и до Съвета за електронни медии (СЕМ). Те настояват и за финансова инспекция преди избора на нов генерален директор, както и за отпускане на държавни средства, за да започне телевизията \"на чисто\". Въпреки че Агенцията за държавна финансова инспекция влезе в БНТ още миналата година и тя може да каже какъв е размерът на дълговете. И посочват в заключение: От СЕМ коментираха пред Клуб Z, че са запознати с писмото на синдикатите  , но нямат правомощия да извършват финансова инспекция в обществената телевизия. Смятат обаче да поставят въпроса пред кандидатите за нов генерален директор - по време на изслушванията им - как смятат да разрешат паричния проблем. Самият Владислав Горанов е отговарял неведнъж на исканията на телевизията за още средства с \"първо реформа - после пари\". Документи за нов шеф на БНТ се приемат до 3 юни, а самият избор ще е на 5 юли. Един от сигурните към момента кандидати е Кошлуков. Кошлуков оглавява БНТ, Каменаров подаде оставка За Каменаров, БНТ и двете гледни точки Сашо Диков се кандидатира за шеф на БНТ Евровизия 2019: Благодарим на БНТ, че не участвахме", "date": "2019.05.29", "title": "БНТ фалира през октомври?"}
{"url": "https://clubz.bg/83582-kit_haringtyn_se_lekuva_ot_stres_iztoshtenie_i_alkoholizym", "text": "Актьорът Кит Харингтън е постъпил в рехабилитационен център в САЩ, за да се лекува от стрес, изтощение и злоупотреба с алкохол, съобщиха Асошиейтед прес и Ройтерс. \n\tКит Харингтън се е възползвал от пауза в ангажиментите си, за да се погрижи за себе си. Сериалът \"Игра на тронове\", в който той играе Джон Сноу, го превърна в световна звезда. Действията на героя му в последния епизод обаче бяха голям шок за феновете.  Джон Сноу бил Иванушка Глупака Луксозният уелнес център \"Приве-Сюис\" в кънектикът, в който Кит Харингтън е постъпил, струва повече от 120 000 долара месечно. Клиентите му се учат как да се справят със стреса и отрицателните емоции. Близък на актьора е казал пред в. \"Ню Йорк Пост\", че неговите проблеми са стрес, изтощение и алкохол. Кит Харингтън е на свободен режим и може да излиза от центъра. Затова и фенове са го видели в гр. Медисън преди финала на осмия сезон на \"Игра на тронове\" на 19-и май. Той си е купувал книги и е казал, че е във ваканция. \n\tРоуз Лесли - съпругата на Кит Харингтън, която също участва в \"Игра на тронове\", го подкрепя. Тя го е насърчила да си почине. \n\tКит Харингтън е споделял, че трудно се справя със славата, която му донесе сериалът. Той я е наричал \"ужасяваща\". ", "date": "2019.05.29", "title": "Кит Харингтън се лекува от стрес, изтощение и алкохолизъм"}
{"url": "https://clubz.bg/83571-doncheva_qdroto_na_bsp_edva_hodi_trqbva_lider_kojto_da_ne_intrigantstva", "text": "БСП има потенциал да играе важна роля, но в момента е просто удобен противник на ГЕРБ, а не истинска опозиция. Това заяви Татяна Дончева, лидер на Движение 21 и бивш член на левицата, в предаването \"Лице в лице\" снощи по бТВ. Нинова в оставка, но запазва поста до 15 юни  Вътрешните конфликти са имали ключов ефект върху резултата на БСП, добави тя.  Според нея обаче на българите ни харесва да живеем така: Според нея електоратът на левицата вече е изключително застарял и много от тях не са отишли да гласуват, защото буквално \"са немощни\". Трябва лидер, който да решава тези проблеми, а не да създава измислени интриги и битки, каза още тя. Предварително: Станишев - втори в листата на БСП с преференции Дончева отбеляза, че е голяма грешка да се ползва Елена Йончева, за да \"елиминира Станишев\", но отбеляза, че и той носи вина за сегашната ситуация: И отбеляза, че Нинова в момента се опитва да прекъсне мандата не само на себе си, но и на областните лидери на левицата, които по устав са фиксирани на определен срок и определен брой мандати, а те няма да искат това. Предварително: Станишев - втори в листата на БСП с преференции", "date": "2019.05.29", "title": "Дончева: Ядрото на БСП едва ходи, трябва лидер, който да не интригантства"}
{"url": "https://clubz.bg/83576-vyv_venecuela%C2%A0ima_petrol%C2%A0no_nqma_benzin", "text": "Двеста коли чакат пред бензиностанция в западната част на Венецуела. Причината е недостигът на бензин, който засегна някои щати на латиноамериканската страна, информира Франс прес, цитирана от БТА. Венецуела има най-големите залежи от петрол в света, но е подложена на американско ембарго върху суровия петрол.  Пред него има стотици коли, чиито шофьори, също като Луис, са прекарали нощта на задните седалки, за да са сигурни, че няма да изпуснат реда си, когато пристигне камионът цистерна.  Същата сцена се повтаря пред десетки венецуелски бензиностанции от близо седмица, най-вече в западните щати Сулия и Тачира, където се намира Сан Кристобал. Така е и в източния щат Боливар, разказват кореспондентите на Франс прес. В столицата на Сулия, Маракайбо, която е силно засегната от прекъсвания на електрозахранването, Ариани Каруйо обяснява, че  Във Венецуела бензинът не достига, но петролът е в изобилие. Страната разполага с най-големите доказани находища от над 300 милиарда барела. Бензинът, който е под държавен монопол, е  обяснява пред Франс прес икономистът Хесус Касике. Доказателството - в супермаркета едно яйце струва 933 боливара (около 15 евроцента) или сума, която ще е достатъчна, за да се закупят... 93,3 милиона литра бензин. Той подчертава желанието на правителството на Николас Мадуро да поддържа някаква форма на социален мир, задържайки цените на бензина.  Само че венецуелският петролен сектор, който е управляван от национална петролна компания Петролеос де Венесуела (PDVSA), е в много лошо състояние, което обяснява отчасти липсата на бензин в момента. На фона на икономическата криза (брутният вътрешен продукт вероятно ще се понижи с 25 процента тази година, според прогнозите на Международния валутен фонд) производството на петрол, което осигурява 96 процента от приходите на Венецуела, твърди Хесус Касике. Преди 10 години страната произвеждаше 3,2 милиона барела на ден. През април производството е било само 1,04 милиона барела на ден, според ОПЕК. В петък лидерът на опозицията Хуан Гуайдо обвини правителството на президента Николас Мадуро, че е унищожило петролната индустрия на страната с  Към вътрешните трудности се добавят и новите американски санкции срещу Венецуела, целящи да повишат натиска върху Николас Мадуро. Вашингтон иска той да се оттегли от поста си в полза на Гуайдо. На 28 април САЩ наложиха ембарго върху венецуелския петрол, което забранява на всяка американска компания да купува петрол от Петролеос де Венецуела или филиалите й и на всяка чуждестранна компания да използва американската банкова система при сделки по закупуването на венецуелско черно злато. Така Венецуела не може да изпраща суров петрол в САЩ, за да го рафинира, а й е \"много по-сложно да внася продукти като разтворители  които преди това идваха от американския пазар\", каза Хенкел Гарсия. Недостигът на петрол обаче не засяга Каракас, подчерта той, тъй като  Инфлацията във Венецуела през 2018 г. е била 130 060 процента, а между 2013 и 2018 г. икономиката се е свила с 47,6 процента, сочат данните, огласени от централната банка на страната - първите, които тя публикува от три години, предаде Франс прес. Според банката през 2016 г. инфлацията е била 274,4 процента, през 2017 г. - 862,6 процента, а през 2018 г. - 130 060 процента. Тези данни са доста по-различни от числата на Международния валутен фонд (МВФ), който изчисли инфлацията във Венецуела за миналата година на 1 370 000 процента, отбелязва АФП. За 2019 г. МВФ прогнозира инфлация от 10 000 000 процента. Спадът в брутния вътрешен продукт е изчислен до третото тримесечие на 2018 г. Централната банка обяви също, че през 2018 г. износът на петрол, който осигурява 96 на сто от приходите на страната, е спаднал до 29,81 милиарда долара. Приходите от този износ са възлизали на 85,603 млрд. долара за 2013 г. и на 71,732 млрд. долара за 2014 г., когато цените на петрола се сринаха и избухна икономическа криза във Венецуела. Въпреки повишаването на цените след 2016 г. драматичният спад на производството на петрол във Венецуела възпрепятства увеличаването на приходите. По официални данни предлагането на венецуелски петрол, което преди десет години беше 3,2 милиона барела дневно, през април е бил 1,03 милиона барела на ден. Преди три години лоялната на чависткия режим централна банка престана да публикува данни, без да посочи причина.", "date": "2019.05.29", "title": "Във Венецуела има петрол, но няма бензин"}
{"url": "https://clubz.bg/83564-isk_za_1_mln_lv_sreshtu_elena_joncheva_za_kyshtata_na_borisov_v_barselona", "text": "Един милион лева - за толкова е гражданският иск, заведен в Софийския градски съд срещу Елена Йончева от бизнесмена Иван Саздов, научи Клуб Z. Делото е образувано в понеделник, макар че той е входирал искова молба на 23 май - последния работен ден преди евроизборите, на които бившата журналистка бе водач на листата на БСП и практически вече е избрана за евродепутат. Елена Йончева припозна атаката срещу Борисов за \"къщата в Барселона\" Още на 23-ти собственикът на тенис клуб „Банкя“ Иван Саздов обяви пред медии, че завежда дело срещу Йончева. Той съди водачката на листата на БСП по станалия много \"актуален\" Закон за задълженията и договорите, по точно - за  . Така искът - понеже е за над 25 000 лв., стартира направо от Софийски градски съд. В исковата си молба той твърди, че е пострадал имиджът му на дългогодишен бизнесмен.  Според \"Трафик нюз\" Саздов припознава клевета и набеждаване, изречени на предизборен митинг в Хасково, а после - и от ефира на бТВ, където Йончева обяви, че  и че има офшорка - „Палмс Ентерпрайсиз“, в която е превел 1,7 милиона евро. Той беше ясно заявил, че ще търси \"максимален размер\" обезщетение. Ищецът до вторник още не бе внесъл задължителната държавна такса от 4% или - 40 000 лв, но това едва ли ще му е проблем. Елена Йончева осъди Бойко Борисов за клевета Самата Йончева неотдавна осъди Бойко Борисов по същата схема - за изказванията му, че държавата е плащала за репортажите й. Срещу нея имаше материал в прокуратурата и от Валери Симеонов за \"нещо като държавна измяна\", затова че показваше оградата с Турция, твърдейки че там има огромни злоупотреби. Но прокуратурата постанови отказ за образуване.  Прокуратурата отряза Валери Симеонов и сигнала му срещу Елена Йончева Затова пък я преследва по наказателно дело за пране на пари - заради съвместни тв продукции на нейната фирма с друга, ползваща пари на фалиралата КТБ. Елена Йончева осъди Бойко Борисов за клевета Прокуратурата отряза Валери Симеонов и сигнала му срещу Елена Йончева", "date": "2019.05.29", "title": "Иск за 1 млн. лв. срещу Елена Йончева за \"къщата на Борисов в Барселона\""}
{"url": "https://clubz.bg/83569-ivan_kostov_za_naj_golqmata_tema_i_po_strashnata_beda", "text": "Едва ли има друг български политик, който да буди толкова противоречиви емоции: Иван Костов е силно обичан и мразен. Пред Дойче веле той говори прямо и открито за ролята си в българската политика и за истинската цена на прехода. Всеки може да не е съгласен с моята книга. Но в случая бяха нарушени едновременно три закона: за изборите, за конкуренцията и за авторското право. Така ни се показва, че живеем в едно общество, в което няма върховенство на правото. А иначе преходът заслужава дебат. Не моята книга, а самият преход. Защото обществото ни не може да продължи напред с тези убеждения, задръстени от несъстоятелни представи за това какво е преживяло. Субектът на прехода е тази настроена за европейски реформи част от българското общество, която никога не е била много голяма.  Да, това е една от главните беди. Но по-страшна беда беше, че бяхме невежи политически, незапознати със защитата на националната сигурност. А това нанесе много тежки поражения. Глухата съпротива идва от посткомунистическия манталитет на българското мнозинство. Не става дума толкова за щети и страдания, колкото за начин на живот, който е бил защитаван от тези хора, но е трябвало да бъде заменен с друг. С един, да го наречем, европейски начин на живот, където почти всичко е различно: и конкуренцията за работното място, и конкуренцията на пазара, демокрацията, липсата на единоначалие и т.н. Вижте, хората навсякъде са много близки по своите представи и виждания. Това го има навсякъде. Разбира се, в нашето общество в много по-голяма степен. За мен основна си остава обаче съпротивата: организираната, силната, финансираната, ползващата се с масова подкрепа, организирана от Комунистическата партия, наистина сменила си името… Тази съпротива имаше срещу себе си една неорганизирана демократична сила. И това е основната причина. Защото в едно общество промените обикновено са движени от малцинства, които са авангардни. Те трябва да преодолеят съпротивата на мнозинството и да го убедят в правотата си, за да го поведат след себе си. Това се случи веднъж: през 1997. Не, не е правилно това впечатление. Реформите започнаха още по времето на правителството на Димитър Попов, а продължиха и бяха задълбочени от първото демократично правителство (на Филип Димитров - бел.ред.). Пътят към демокрацията беше прокаран с премахването на член 1, с новата конституция, но самото изграждане, дълбоките икономически и политически промени, промените в съдебната власт - те бяха направени главно в периода 1997-2001 година. Тогава се промени структурата на българската икономика. Тогава се осъществи раздържавяването. А то е основното. Ами аз станах политик - според моите представи. За определен период от време. Бях политик и след това, докато носех последствията си. До излизането си от политиката съм си останал политик, но станах политик постепенно. Бях доста далеч от тази професия - и си признавам всички дефицити. Не. Определено не. Недоверие е точната дума. Изпитвах недоверие. Защото в нашите среди, изобщо сред интелигентните хора в София, беше ясно кои са се наредили на Кръглата маса в по-голямата си част. Това, че не разбират от икономика, е вярно. Но че съм първият истински демократ не е вярно, защото голямото усилие, дори голямата саможертва, която направиха, която направи д-р Желю Желев, за да стартират реформата, в условия на нейното отхвърляне от голямото мнозинство от българското общество - те са подчертани в книгата ми. Желю Желев направи нещо, което заслужава да бъде признато и отбелязвано винаги. Той успя да натисне спусъка на промяната. Пак казвам: при едно подавляващо мнозинство, което беше против. Това е голяма политическа заслуга. Не може да се твърди, след като съм казал тези неща, че имам самочувствието, че съм едва ли не първият демократ или първият политик. Аз знам върху какво съм стъпил и какво съм продължил. И съм отдал дължимото на тези, които са направили първите стъпки. Разбира се, че се смятам. Само че това е голяма тема - как да кажа с две думи на какво се уповавам? Аз имам възглед за това как подредбата на ценностите предопределя кой какъв е - дали е консерватор или либерал, дали е ляв или десен. В моите ценности на предно място стои сигурността на собствеността. Собственост, сигурност и благоденствие - благоденствие през сигурността. Така расте благосъстоянието в обществото. И след това свободата. Аз не поставям свободата на първо място, защото за да я има, е нужно все пак обществото да е сигурно и да върви по пътя на благоденствието. Така са наредени моите ценности и заради това аз съм консервативен човек. А защо съм вярващ? Вярващ съм, защото майка ми ме е направила такъв. Разбира се! На първо място: прошка. Да отдадеш дължимото, да простиш - това е. Аз съм преживял много неща, имам много зараснали рани, нанесени точно от хора, на които после съм простил. А от всички религии единствено християнството прощава. В книгата си съм посветил много редове на тези отговори. Отговарям и за „Нефтохим“, отговарям и за „Кремиковци“, и за авиокомпания „Балкан“. Ако има други примери - и на тях с лекота бих отговорил. Вътре в тези обвинения има много несъстоятелни представи, има чисто икономическо невежество. Аз съм го показал - и съм се подиграл с тези, които са си позволили такива неща от най-високата трибуна на държавата. Защото това боравене с числата, тази гигантска политическа измама - то си заслужава подигравки. Те непрекъснато се объркват: левове ли са, деноминирани ли са, долари ли са, евро ли са… Това заслужава само такова отношение. За Сашо Божков съм написал хубави думи. И съм се мотивирал. Ако Сашо Божков беше злоупотребил от приватизацията, той нямаше да изживее така последните си години и нямаше да остави в такава мизерия семейството си. Това е толкова красноречив отговор на човешките заблуди, че просто крещи в очите. За Сашо Божков е така. Той е честен човек, който беше много несправедливо обвинен. Те не заслужават да бъдат споменати в книгата. Когато се атакува приватизацията, когато се атакува смяната на собствеността, се атакува на практика самата основа на предприемаческата активност в страната. Създава се абсолютно превратна представа за хората, които трябва да произвеждат стойност и добавена стойност и по този начин да увеличават благосъстоянието на цялото общество. Вижте как в днешни дни намира отговор този Ваш въпрос, ако позволите. Гледах телевизионните студиа преди изборите. И особено втората група - тези, за които се смяташе, че няма да влязат. Там всичките говореха за мизерията, за бедността, за ниските заплати, за това, че в Европа заплатите са високи, а в България са ниски и хората мизерстват… Цялата тази кохорта, с изключение на Радан Кънев, който стана евродепутат и който не говореше въобще по този начин - цялата тази кохорта от хора получи резултати по-ниски от тези на осъдената Иванчева. Разбирате ли колко е изтлял този мит? И колко е ясно на хората, че за да получат повече, трябва някой да им даде възможност да произведат повече добавена стойност. Че в Европа взимат по-големи заплати, защото произвеждат много повече от нас. Когато ние произвеждаме толкова, колкото произвеждат в Европа за един работен час, тогава и ние ще взимаме тези пари. Но това става с предприемаческа инициатива - то не става, защото държавата преразпределя. Тя може да преразпредели само произведеното. Ето, точно тези отговори бяха направо смазани от тая пропаганда. Много пъти, много пъти. Точно тези хора, които твърдят, че цената на прехода е сривът на стандарта, точно за тях дадох пример как ги разобличи българският избирател на евроизборите. И оставяме тази тема като отговорена. Що се отнася до другата цена, която аз съм видял: тя е истинската цена. Да смениш институциите на хората, да смениш отношенията помежду им - това винаги, когато и да се случи в човешката история, на което и племе да се случи или нация, винаги е много тежък и труден процес. Той се преодолява трудно. Това изисква много от самия човек, иска неговата дълбока вътрешна реорганизация. Не всички хора са способни да го направят, нямат сили или не знаят как. И това поражда за тях много страдания, неудачи, неуспехи и т.н. Това е цената. Това е цената на реформите. Много се радвам, че ми зададохте този въпрос, защото допирате до голямата тема, която трябва да бъде тема на дискусия за прехода. Оставете приватизацията, оставете другите неща. Голямата тема е: Какво струва да правиш реформи, за да върви обществото напред? Какво струва на обществото, какво струва на политиците? Това е най-голямата тема. И докато тя не започне да се говори, политиците няма да смеят да правят реформи и хората няма да са готови да ги приемат. Колкото и да чувстват, че са им необходими. Това е темата на бъдещето, защото в нашия бързо променящ се свят само онзи, който съумява да се реформира - само той ще се развива. А който не съумява, ще изпадне от прогреса.", "date": "2019.05.29", "title": "Иван Костов за най-голямата тема и по-страшната беда"}
{"url": "https://clubz.bg/83577-asimilaciq_chrez_etnichesko_prochistvane", "text": "На днешния ден преди 30 години беше дадено началото на така наречената Голяма екскурзия. Повече от 350 хиляди български граждани са изгонени от страната заради това, че са етнически турци. Те си тръгват с толкова покъщнина, колкото могат да вземат... Без право да се завърнат. Голямата екскурзия е началото на дълбочинните процеси на демографската криза в България.  Петте години от началото на „Възродителния процес“ в края на 1984 г. до развръзката в края на 1989 г. са период на затъване в безизходицата на асимилацията. През него България необратимо изпада в състояние на локална – къде по-открита, къде по-завоалирана – гражданска война. На всички нива и във всички области мерките, свързани с „турския проблем“, носят белезите на план за бойни действия; целият силов апарат е на крака и впрегнат в задачи, произтичащи от етническата политика. В международен план страната е затворена в обръча на все по-плътна дипломатическа изолация, активността на българските и чуждите тайни служби достига пароксизъм. В този контекст управленските решения все повече започват да следват собствена логика, стесняваща степента на свобода и полето за избор. Управляващите изпадат в ситуация без печеливш изход и без изгледи за разумно отстъпление. Икономиката се появява в пейзажа, но императивите на асимилационната кампания правят редица от приеманите в условия на нарастваща принуда стопански мерки още по-ирационални. В течение на няколко години „Възродителният процес“ не е определящ за цялостното макроикономическо равновесие в страната, ала започва да генерира точкови напрежения. За да се стигне до кулминацията от 1989 г., когато неговите последици ще се превърнат в епицентър на икономическия разпад. Тук няма да се спирам на обширната тема за годините, през които асимилацията бива нормализирана. В тях репресията и сплашването се връщат към мащаби, познати от най-мрачното минало, възстановяват се символи на насилието като лагера в Белене… Информацията за хода на кампанията препълва всички партийни и полицейски канали с обичайния примес от параноя, повдигащ духа бодрячески патос и дежурни декларации за предпазливост, които да избегнат обвинения от началството за изпадане в лековерен оптимизъм. Из всички етажи на властовата пирамида се създават многобройни структури, натоварени да провеждат и контролират приетите мерки. Следенето става още по-всеобхватно. Контролът над кореспонденцията е постоянен: задържат се изходящите писма за Турция с отрицателни коментари по „Възродителния процес“ и с прояви на турска етническа принадлежност, входящите с „подстрекателски характер“, цялата вътрешна кореспонденция на турски език (преобладаваща в редица окръзи). По-нашироко се разгръща „борбата“ с непогасимата „изселническа психоза“ (терминът е в употреба далече преди лятото на 1989 г.). С пълния си потенциал е впрегнат пропагандният апарат, особено по линията на Отечествения фронт. Провеждат се „срещи с трудови колективи“ и събрания (само в Силистренски окръг в началото на 1986 г. са обхванати 21  000 слушатели), създават се „щабове по Възродителния процес“ за агитационно-масова и политико-възпитателна дейност, развива се бурна лекционна активност по „патриотичното възпитание, политическите и исторически основания“ на „Възродителния процес“, провежда се „индивидуална работа по местоживеене (на 6, 8 или 10 семейства има определени по трима агитатори с главен отговорник), лансират се „хубави идеи“ (например „във върховите моменти на обслужване в магазините да се поставят дежурни с червени ленти, нещо като обществен контрол“). С течение на времето начинанията стават по-настъпателни и всеобхватни. Произвеждат се документи от по няколко десетки точки с все по-изразено идеологическо-политико-репресивно съдържание. Асимилацията се провежда с проникване във всички гънки на личния и публичния живот. Създава се истинска „полиция на езика“ (по точния израз на Надеж Рагарю), която, разбира се, има ограничен ефект (само за един ден, през февруари 1988 г., в едно селище са констатирани 457 „нарушения на единната езикова среда“; в Асеновградска община са санкционирани 102 души). Налагат се (при „съчетаване методите на убеждението и принудителните мерки“) стандарт на облекло и „празнично-обредна система“, контролира се религиозно-културни практики (особено обрязването), провежда се линия за отделяне на поколенията с цел избягване патриархалното влияние на по-възрастните. Отделна, все още непроучена системно сюжетна линия, опираща до много по-общия въпрос за ролята на българската интелигенция, е участието на историческата колегия (и на хуманитаристиката като цяло) в идеологическата офанзива от 1985 – 1989 г. Науката е мобилизирана като при военна операция, от нея се иска тилова поддръжка чрез все по-широко и активно „научно-теоретическо обезпечаване на Възродителния процес“; очаква се „научните сили“ да се ангажират „за срочно написване на книги, статии, справочници и други материали по историческия, народностния, културния, социално-битовия и морален аспект на възродителния процес“. Тази продукция многогласно се рециклира от идеологическия и агитаторски апарат, но апетитите му са ненаситни и той редовно се оплаква, че „все още е слаба работата на историческите и етнографските музеи… събирателската и краеведческа дейност… [по] пропагандирането на историческата истина за българския етногенезис на населението с възстановени имена и откриването и популяризирането на устни предания и спомени за разделени родове от епохата на османското иго“.  Установява се досаден дефицит на доказателства, водещ до „съществени трудности в масовата лекционна пропаганда по Възродителния процес, и то най-вече в неговия исторически аспект“: в Североизточна България (Силистренския санджак) за нещастие, асимилационните процеси са се оказали „твърде трудни за изследване поради ранния им период“, което налага „прелом в изследователската дейност… [и насочване] дейността на нашите окръжни музеи, окръжният архив и т.н.… изключително за нуждите на Възродителния процес“. Накрая, през „спокойните“ години (1986 – 1988 г.) специално място е отредено на самите турски елити и интелигенция. По познатия модел на колективни писма и декларации те са впрегнати в подкрепа на следваната политика (или в заклеймяването на набелязаната мишена). Образец е декларацията, подписана от 38 интелектуалци и общественици „от средата на българите, възстановили българските си имена“, публикувана още в началото на „Възродителния процес“ (25 юли 1985 г.) и използвана за легитимиране на кампанията. С този очевидно унижаващ подписалите го пропаганден документ са ангажирани най-видни представители на турската общност, редица от които са известни публични фигури след 1989 г., като Вежди Рашидов, Ибрахим Татарлъ, Ибрахим Ялъмов… Може да се предположи разностранният морален, служебен и политически натиск, на който тези хора са били подложени. Много от тях със сигурност са правили компромиси и за да стигнат до съответното обществено положение. Ето защо пълният смисъл на документа (и на други подобни) би се разкрил едва ако излязат наяве имена на отказали да го подпишат. Зад фасадата на четирите години стои и многоликата съпротива на турското население. Първите ѝ форми се проявяват и структурират твърде бързо, като с времето претърпяват своята еволюция. Те са скрупульозно регистрирани в огромната продукция на полицейските и партийните съгледвачи и представляват друга от магистралните теми в историята на събитията. А от нея ясно се вижда, че въпреки дежурните официални уверения за успех на кампанията режимът си дава сметка, че резултатите са нищожни и обратни на желаното. Така се стига до втората повратна точка във „Възродителния процес“, когато той рязко сменя посоката си. Целта за асимилация на българските турци е подменена от опит за тяхното прогонване чрез предизвикване на етническо прочистване. Избистрянето на контекста на настоящето проучване налага да се претеглят мотивите и за тази промяна.", "date": "2019.05.29", "title": "Асимилация чрез етническо прочистване"}
{"url": "https://clubz.bg/83585-sled_4_godini_nov_ipod_na_pazara", "text": "\"Епъл\" (Apple) представи снощи първия си нов модел \"айПод\" (iPod) от четири години, предаде Франс прес. Новото поколение iPod touch, по същество iPhone без функцията за обаждане, бе пуснат в над 20-ина страни в онлайн магазините на \"Епъл\" с начална цена 199 долара. \n\tПо думите на вицепрезидента на \"Епъл\", отговарящ за продуктовия маркетинг, Грег Джозуиак новото устройство е два пъти по-бързо от предходното и има \"добавена реалност\". Шефът на \"Епъл\" все по-рядко използва iPhone Супер тънкият и олекотен дизайн на iPod touch винаги го е правил идеален за игри, музика и много други неща, които пожелаете, допълни той. \"Епъл\" пусна първия модел iPod през 2001 година, който пожъна голям успех и беляза насочването на компанията към преносимите устройства преди световната премиера на iPhone през 2007 година. iPod touch стана популярен сред хората, които искаха мобилните устройства да могат да се ползват за интернет без обаче да се покриват разходи за телекомуникационни услуги. \n\tМобилните устройства могат да се свързват с интернет, като ползват wi-fi. \"Епъл\" представи по-рано тази година планове за стрийминг на видео наред с абонамент за новини и игри. Тези новости са част от усилието компанията да пренасочи акцента в дейността си към дигитално съдържание и услуги, за да не бъде толкова зависима от продажбите на iPhone, пише БТА.", "date": "2019.05.29", "title": "След 4 години - нов iPod на пазара "}
{"url": "https://clubz.bg/83579-vigenin_korneliq_ninova_ne_trqbvashe_da_podava_ostavka", "text": "Изявлението дойде от депутата от левицата Кристиан Вигенин ден след като Нинова обяви, че подава оставка и свиква конгрес на 16 юни, който да констатира тази оставка. Пак конгресът ще трябва да реши какъв избор на нов председател ще последва от това - пряк, както иска Нинова, или от конгреса - както иска вътрешната опозиция на председателката. Вигенин се обяви за първия вариант - вот от всички членове на партията. БСП казва в сряда  кога се връща в парламента, смени датата на конгреса Нинова в оставка, но запазва поста до 15 юни  По думите на депутата целта на Нинова с оставката от вчера е да получи ясен мандат, ако бъде преизбрана. Според него председателката на БСП трябва да успокои страстите в партията, а вътрешната опозиция трябва да е по-внимателна.  Дончева: Ядрото на БСП едва ходи, трябва лидер, който да не интригантства Попитан защо БСП загуби европейските избори, Вигенин отвърна, че този вид вот винаги е бил труден за левицата в Европа. После направи следната аритметика: Нинова в оставка, но запазва поста до 15 юни  Дончева: Ядрото на БСП едва ходи, трябва лидер, който да не интригантства", "date": "2019.05.29", "title": "Вигенин: Корнелия Нинова не трябваше да подава оставка"}
{"url": "https://clubz.bg/83578-deputatite_othvyrliha_15_oto_veto_na_prezidenta", "text": "В първия си ден след евровота Народното събрание отхвърли единодушно 15-ото поред вето на президента Румен Радев.  Държавният глава върна промени в Закона за държавната собственост, приети на 15 май, точно ден след евровота.  Основният мотив на законопроекта, комбинирано предложение на ГЕРБ и \"Обединени патриоти\", бе да се оптимизира и ускори изграждането на значими национални обекти. Промените предвиждаха и по-добри компенсации на собствениците на земеделски имоти над 50 дка при принудително отчуждаване.  Вето: президентът върна поправките в Закона за държавната собственост Според Радев обаче промените имат потенциала да засегнат множество частни имоти без гаранции, че това са обекти за общо ползване в обществен интерес.  В мотивите си той отбелязва, че не е постигнат баланс между обществения интерес и конституционното право на собственост, като всъщност се създава риск от забавяне на важни инфраструктура обекти.  Въпреки това държавният глава приветства промените за насърчаване на инвестиции и мотивите на промените.", "date": "2019.05.29", "title": "Депутатите отхвърлиха 15-ото вето на президента"}
{"url": "https://clubz.bg/83573-obrat_konsorciumyt_s_ruska_vryzka_shte_stroi_turski_potok", "text": "Обрат - консорциумът \"Аркад\" от Саудитска Арабия няма да строи българската част от \"Турски поток\", въпреки че спечели търга на \"Булгартрансгаз\" за изграждане на тръбите от турската до сръбската граница. Държавната компания \"Булгартрансгаз\" е сменила изпълнителя, след като не е подписан договор с избрания през април консорциум. Консорциум от Саудитска Арабия ще строи \"Турски поток\" Вместо това договор ще бъде сключен с втория кандидат за строежа, който първоначално се очакваше да спечели (заради руската си връзка), но предложи много по-висока цена.   на \"Булгартрансгаз\" е публикувано вчера в сайта на държавната фирма.  Решението за подмяната на изпълнителя на \"Турски поток\" през България казва, че от \"Аркад\" не са придвижили в срок документите за подписване на договор за изпълнение на проекта. Твърди се, че след дълга кореспонденция между двете страни и искане за промени в договора от страна на компанията не е постигнато споразумение, а сроковете са изтекли. Водена е кореспонденция между избрания изпълнител на търга и \"Булгартрансгаз\", имало е и няколко срещи, но в крайна сметка на 27 май се разбира, че валидността на офертата на арабите е изтекла и договор не може да се подпише. Отхвърлени са и исканията за промяна на клаузи преди това. \n\tДокато текат разговорите с \"Аркад\", на 17 май останалият на второ място при търга консорциум  \", който не обжалва загубата си, по собствено желание и усмотрение праща писмо на \"Булгартрансгаз\". В него се обяснява как според достъпната информация договор със спечелилия търга не е подписан в едномесечен срок. В резултат обединението обявява, че подновява валидността на офертата си и заедно с това прави 31.5% отстъпка от обявената цена. Именно твърде високата оферта бе обявена като причина да бъдат предпочетени саудитците.  В новата си оферта свързаният с Русия консорциум предлага цена за проекта от 1,1 млрд. евро вместо първоначалната 1,6 млрд. евро. Новата сума е същата като предложената от \"Аркад\".  Третата фирма в обединението с италианските гиганти обаче е интересна - става дума за \" . Според информацията в Търговския регистър българският клон е основан в началото на януари 2019 г. и е с предмет на дейност \"Проектиране, техническо консултиране и строителство на газопровод в България и експлоатация и управление на този проект; b. Други инвестиционни и търговски сделки и дейности; и c. Всякакви други дейности, които не са забранени от закона\". Неин представител е руският гражданин  . Компанията майка е регистрирана в Люксембург. Българският клон обаче изглежда специално създаден за търга на \"Булгартрансгаз\" с оглед на регистрацията, направена след обявяването на поръчката и предмета на дейност. Според информация в различни регистри към 2013 г. лице със същото име - Андрей Владимирович Пархомчук - е било на ръководна позиция в търговския отдел на руската компания  . Преди това Пархомчук е бил и в ОАО \"Мечел\" - голямо руско металургично предприятие. Въпросното предприятие е имало и собственост в България преди години - \"Топлофикация Русе\", преди да я продаде през 2012 г., както става ясно от публикация в самия сайт на \"Топлофикация Русе\". Още докато течеше срокът за подаване на оферти в търга, руското издание РБК обяви, че вече се знае кой ще доставя тръбите за \"Турски поток\" в България. Според изданието това ще е руската компания \"Трубная металлургическая компания\" (ТМК) на Дмитрий Пумпянски. От самата корпорация са казали пред РБК, че обмислят да кандидатстват на търга на \"Булгартрансгаз\".  В публикацията на РБК се споменаваше и за вариант, при който ТМК се свързва с австрийската \"Щрабаг\" и двете участват по този начин в процедурата. Пред РБК от \"Щрабаг\" отрекоха да се водят разговори с руснаците. Очевидно и \"Щрабаг\" не участва в търга на \"Булгартрансгаз\". Но участват двете италиански фирми в консорциум.  \"Комплишънс дивелъпмънт\" има клон и в Белград - в Сърбия \"Газпром\" ще строи газопровода от българската до унгарската граница като продължение на \"Турски поток\". \"Капитал\" пък разкрива, че доскорошният директор на \"Комплишънс дивелъпмънт\" Владимир Шматович е заместник генералният директор по развитието на руската \"Тръбна металургична компания\" (ТМК) и член на борда на директорите на подразделението й за газови и петролни тръби IPSCO Tubulars Inc.  \"Турски поток\" през България ще се строи с руски тръби Простичко казано - руската връзка в строежа на газопровода от турската до сръбската граница в България, съобщена от руски медии още докато течеше търгът на \"Бургартрансгаз\", се потвърди, макар и във втория етап на процедурата. В офертата на консорциума са обявени други доставчици на тръби, а не споменатата руска компания, която има връзка с победителя. Какво реално ще се случи и откъде ще дойдат доставките - предстои да видим Решението за избор на нов изпълнител подлежи на обжалване през КЗК. Ако то се случи - това може да забави строежа и тръбата да не е готова до 2020 г., какъвто е планът. Дали ще има обжалване обаче, също предстои да видим. Новият изпълнител на търга има 30 дни за подготовка на документите за подписване на договор. Кой ще гради \"Турски поток\": две от три компании остават, едната е с по-ниска оферта \"Турски поток\" през България ще се строи с руски тръби Кой ще гради \"Турски поток\": две от три компании остават, едната е с по-ниска оферта", "date": "2019.05.29", "title": "Обрат: консорциумът с руска връзка ще строи \"Турски поток\""}
{"url": "https://clubz.bg/83553-medijnata_reklama_na_volq_e_izlqzla_9_lv_na_spechelen_glas_na_ivancheva_8_st", "text": "Медийната реклама на \"Воля\" е излязла 9 лв. на спечелен от партията глас, а на независимата кандидатка за евродепутат Десислава Иванчева - 8 ст. Това показват   за парите, които участниците в евроизборите са отделили за отразяване в медиите. Кой колко похарчи за медии на евровота (ТАБЛИЦИ) Партията на Веселин Марешки е на второ място по похарчени средства, но с най-висока неефективност - защото няма спечелено евродепутатско място. На другия полюс е Десислава Иванчева, чийто резултат от изборите е доста интересен - с над 29 хил. гласа за нея се оказва, че са гласували повече българи, отколкото за управляващи партии като \"Атака\" например. А парите, дадени от партията на Волен Сидеров, за медийно отразяване са над 4 лв. на глас. Независимият кандидат Минчо Христов също е доста ефективен - при дадени 2900 лв. за медии той получава възвращаемост от над 22 хил. гласа, или 13 ст. за глас. И след изборите Борисов пак е в джипа Кампанията на ГЕРБ също е евтина като съотношение - 86 ст. на глас, но тук не се взема предвид доста наситеното медийно присъствие (от зори до мрак) на премиера Бойко Борисов. Според официалното решение на ЦИК обаче това не е предизборна кампания. БСП е дала около 1,50 лв. за глас. И след изборите Борисов пак е в джипа", "date": "2019.05.29", "title": "Медийната реклама на \"Воля\" е излязла 9 лв. на спечелен глас, на Иванчева - 8 ст."}
{"url": "https://clubz.bg/83574-peevski_dojde_za_vtori_pyt_v_parlamenta_nqma_da_e_evrodeputat_snimki", "text": "Без БСП, но с Делян Пеевски - така започна първият работен ден на Народното събрание след евроизборите. Избраникът от ДПС и втори в листата на движението на евровота се появи тази сутрин в парламента. Това е второто му влизане в сградата от конституирането на 44-ото НС на 19 април 2017 г. Тогава народният представител положи клетва. Малко след влизането си в парламента Пеевски (малко преди старта на пленарното заседание в 9 ч) съобщи, че няма да е евродепутат. И поясни, че решението било взето колективно в ДПС, защото е по-нужен в България. Престоят му в НС не надхвърли повече от половин час, като депутатът все пак се регистрира в зала. После излезе, за да обяви решението, че се отказва от мандат в Европейския парламент.   - попитаха го те. Централното оперативно бюро и парламентарната група на ДПС провели вчера заседание. И личното решение на Делян Пеевски, изразено на заседанието, било да остане народен представител в България, обяви лидерът на партията Мустафа Карадайъ, който също се отказа от мястото си в ЕП и бе неотлъчно до депутата си по време на импровизираната пресконференция. \"Заедно ще ходим в Брюксел\", даде заявка Карадайъ. последва нов въпрос. След това се намеси Карадайъ, който отново заговори за промяна на формулата на управление - за \"програма за догонващо развитие\". И отчете, че ДПС е единствената партия, която подобрява изборните си резултати спрямо 2017-а. Словоизлиянието на Карадайъ бе прекъснато от нов въпрос - дали Пеевски не се отказва от мястото в ЕП заради несъгласие от страна на АЛДЕ - политическото семейство на ДПС. \"Ако АЛДЕ имаше обструкции, нямаше да ни е такава листата. Извинявайте, това са само внушения\", допълни Карадайъ. Според зам.-председателя на ДСБ Радан Кънев, който беше избран и за евродепутат, политици като Делян Пеевски нямат място в Европейския парламент.  \n\t Може ли ДПС да седне на една маса с ГЕРБ и Обединени патриоти за нова формула на управление, каквато от Движението искат - бе попитан конкретно Пеевски. А той отвърна: На въпрос дали не подвежда избирателите, отказвайки се от мястото в ЕП за втори път, пък заяви: Той не се бе появявал на публично събитие и място допреди последната седмица преди европейските избори на 26 май. Дни преди вота бяха разпространени снимки на кандидата от срещи с граждани по време на кампанията във Велинградско.  Пеевски влезе и в пленарната зала за старта на днешния пленарен ден.  В деня след евровота от ДПС заявиха, че дали Пеевски ще отиде в Европейския парламент или не ще се реши, когато ЦИК обяви официалните резултати от вота. Това събитие се очаква днес. БСП все още не са се върнали на работа след обявения през февруари бойкот. Очаква се и това да се случи в днешния ден.  ", "date": "2019.05.29", "title": "Пеевски дойде за втори път в парламента. Няма да е евродепутат (СНИМКИ)"}
{"url": "https://clubz.bg/83572-skandal_v_chelsi_predi_finala_na_liga_evropa", "text": "Нещо рядко срещано се случи на последната тренировка на \"Челси\" преди финала на турнира Лига Европа тази вечер срещу \"Арсенал\" от 22 часа. \"Сините\" се готвеха на Олимпийския стадион в Баку, но в края на заниманието се стигна до скандал и гневни реакции от страна на треньора Маурицио Сари. Обикновено тези тренировки са по-скоро за опитване на терена и леко раздвижване, но снощи се видя, че в \"Челси\" има напрежение. Рекорд - английски финал и в Лига Европа Защитникът Давид Луис и нападателят Гонсало Игуаин се сдърпаха след поредица от остри единоборства помежду си. Трябваше техни колеги да застанат на пътя им. Малко преди края на подготовката Сари хвърли шапката си на тревата и я ритна демонстративно на път за съблекалнята. Английски медии показаха това на видеозаписи. По-късно \"Челси\" обяви официално, че недоволството на Сари не е било продиктувано от станалото между футболистите му - бразилец и аржентинец. Според говорителя на клуба той се е ядосал заради това, че цялата тренировка на тима е останала открита и играчите не са имали възможност да тренират заучени статични положения. Съдбата на Маурицио Сари е неясна. Още от ранната пролет се твърди, че Роман Абрамович ще го смени - както и да свърши сезонът. В последните дни се спекулира, че колоритният специалист се е разбрал с \"Ювентус\", отпратил наскоро Масимилиано Алегри. Мачът тази вечер е много вероятно да е последен в синьо за Еден Азар, който има оферта от \"Реал\" (Мадрид).  \"Арсенал\" също имаше проблеми преди мача с невъзможността да използа Хенрик Мхитарян - клубът и футболистът решиха той да не пътува за Баку заради взривоопасните отношения между Армения и Азербайджан. \"Арсенал\" няма да използва Мхитарян в Баку. Заради политика Местните власти уверяваха, че няма проблем халфът да пристигне и играе в столицата им и останаха недоволни от развръзката на казуса - заради лошата реклама за тях. Начинът, по който полицаи се отнасят с фенове на \"топчиите\", носещи фланелки с името на Мхитарян обаче, показва, че решението той да остане в Лондон е по-скоро правилно. А решението на УЕФА да даде мача на дестинация като Баку предизвика недоволство както сред двата отбора, така и сред запалянковците. Някои от тях трябваше да сменят три или четири самолета, за да стигнат до Азербайджан. Евроцентралата пък предостави само по 6000 билета на финалистите за 68-хилядния стадион. \"Арсенал\" няма да използва Мхитарян в Баку. Заради политика", "date": "2019.05.29", "title": "Скандал в \"Челси\" преди финала на Лига Европа"}
{"url": "https://clubz.bg/83570-i_bilderberg_shte_bistri_evroizborite", "text": "Групата \"Билдерберг\", на чиито срещи всяка година се събират известни личности от европейските и североамерикански политически и икономически среди, ще организира среща в швейцарския град Монтрьо, за да обсъди редица теми, включително Европа и климата, предаде Франс прес. \n\tСред участниците тази година са Джаред Къшнър, зет и съветник на президента на САЩ Доналд Тръмп, холандският премиер Марк Рюте, германската министърка на отбраната Урсула фон дер Лайен, френският министър на икономиката и финансите Брюно Льо Мер, генералният директор на ЮНЕСКО Одри Азуле, генералният секретар на НАТО Йенс Столтенберг и бившият държавен секретар на САЩ Хенри Кисинджър. \n\tОбщо около 130 участници от 23 страни са потвърдили участието си в 67-ата среща \"Билдерберг\", която ще се състои от 30 май до 2 юни в Монтрьо, подчертаха организаторите в изявление. \n\tНа срещата ще присъства и холандският крал Вилем-Александър. \n\tОт бизнес средите в срещата ще участват ръководителят на френската корпорация за добив и производство на петролни продукти \"Тотал\" Патрик Пуяне и директорът на банка \"Креди сюис\" Тиджейн Тиам. \n\tПрограмата на срещата включва 11 теми, включително световната стабилност, бъдещето на Европа и Брекзита, климатичните промени, киберзаплахите, Китай, Русия, бъдещето на капитализма и изкуствения интелект. Около две трети от присъстващите са от Европа. \n\tСрещата ще се проведе съгласно правилата на \"Чатъм хаус\": участниците могат свободно да използват получена на срещата информация, но не трябва да разкриват източниците й, съобщава БТА.", "date": "2019.05.29", "title": "И \"Билдерберг\" ще бистри евроизборите"}
