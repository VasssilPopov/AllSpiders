{"url": "http://clubz.bg/60251-da_zabranish_ili_da_regulirash_uber_razlichniqt_opit_na_estoniq", "text": "Първият закон, който регулира използването на услугата за споделено пътуване Uber, влиза в сила в Естония тази седмица, пише \"Политико\". Близо две години естонските регулатори и парламентът се опитват да удовлетворят исканията на всички заинтересовани страни - компанията, таксиметровите фирми и клиентите. Накрая обаче  Естония е сред първите европейски страни, в които влиза в сила закон, позволяващ на Uber да действа свободно на територията й. През септември парламентът в Латвия прие подобни регулации, които влизат в сила през март догодина. Във Финландия законът започва да действа през юли. Европа може да наложи на Uber правилата за таксѝ компаниите Първоначалният вариант на проектозакона се отнася само за платформите за споделено пътуване като Uber и Taxify. След като е обявена идеята на правителството, над  . През 2014 г. Естония променя закона за обществения транспорт и затяга регулациите върху таксиметровите фирми. Кабинетът в Талин първоначално отказва да промени отново тези правила, което предизвиква протестите на шофьорите. Депутатите и министрите решават да върнат проекта за преразглеждане. Новият закон предвижда  . Въведени са регуации за Uber, а тези върху такситата са облекчени. Всички ще трябва да кандидатстват за лиценз за осъществяваните услуги, но няма задължение личните автомобили, използвани за споделено пътуване, да имат отличителни значи или да отчитат изминатото разстояние. И Лондон забрани Uber За разлика от балтийските страни, европейските държави не са отворени към платформи като Uber, включително и България.  . ВАС потвърди решението за спиране на услугата и компанията преустанови дейността си у нас. Последно властите в Лондон отказаха да подновят лиценза на компанията.  До края на годината  . Мнозина очакват компанията да бъде определена като транспортна услуга, а не като онлайн платформа. Тоест да подлежи на същите регулации като таксиметрова компания. От Uber многократно заявяват, че не бягат от регулации, били те национални или европейски, но възразяват те да бъдат същите като за заварената услуга, на която компанията предлага алтернатива. Тезата е, че тя не се конкурира на таксиметровия пазар, а предлага друга услуга, различна от традиционните таксита. Uber предлага на потребителите си два вида услуги. Собственик на лек автомобил, който иска да сподели свободните места в колата си с други хора по даден маршрут, става откриваем за потенциалните пътници. Потенциалният потребител може да открие къде и кога има коли на Uber, които може да ползва по даден маршрут. Компанията не наема шофьорите, те не са нейни служители, нямат работно време и работят когато и колкото искат. Трябва обаче да имат чисто съдебно минало, да са правоспособни, колите им да отговарят на определени технически стандарти. Плащанията са изцяло безкасови и приходите се делят между фирмата и шофьорите. И Лондон забрани Uber", "date": "2017.11.02", "title": "Да забраниш или да регулираш Uber - различният опит на Естония"}
{"url": "http://clubz.bg/60239-falshiva_novina_duma_na_godinata", "text": "Словосъчетание, което доминира в заглавията - и особено съобщенията в един много популярен туитър акаунт, беше избрано за \"дума на годината\" според изданието за речници Collins, съобщава Би Би Си. Става дума за  Президентът на САЩ Доналд Тръмп използва израза непрекъснато, но не е само той. \"Фалшива новина\" е завладяла света - като употребата на фразата е скочила с 365% през 2017 г. Това е петата година, в която Collins определя дума на годината. Сред предишните победители бяха Brexit и Geek. Новата дума ще бъде включена в речника пред следващата година.  Президентът Тръмп не е единственият държавник, който обича да говори за фалшиви новини.  \"Гардиън\" избра дума на годината. Вдъхновена от Тръмп Хелън Нюзстед, директор на издателството по езиковото съдържание, коментира: \"Фалшива новина - и като обвинение, и като констатиране на факт- беше навсякъде тази година, като допринесе за подкопаването на доверието на обществото в отразяването на новините.\" неологизъм, чието значение всички добре научихме покрай процеса на оттегляне на Великобритания от Европейския съюз.  - това е глагол и означава да гледаш много телевизионни програми - примерно епизодите от един сезон на даден сериал - бързо, без прекъсване, един след друг.  да провалиш фотография, като се изпречиш отпред, докато се прави снимката, като правиш смешни и глупави физиономии. това е човек, който е много на \"ти\" с компютрите, като те му са по-интересни от хората.", "date": "2017.11.02", "title": "Фалшива новина - дума на годината"}
{"url": "http://clubz.bg/60241-prokuror_poiska_arest_za_puchdemon", "text": "Арест за отстранения премиер на Каталуня Карлес Пучдемон и негови министри поиска днес прокуратурата в Мадрид, съобщиха световните медии. Регионалният лидер беше призован от Върховния съд в Испания, но не се яви на изслушването и прокуратурата поиска съдът да издаде    за него и за четирима от министрите му. По-късно в четвъртък вечер испанският в.\"Вангуардиа\" съобщи, че съдията Кармен Ламела е издала исканата заповед,   Говорителка на съда не можа веднага да потвърди това пред агенцията. Този вид заповед, който съществува в ЕС от 2004 г., опростява и съкращава значително процедурите за екстрадиция от една държава членка в друга на търсени от правосъдието обвиняеми или осъдени. Пучдемон се намира в Белгия и отказва да се върне в страната си, защото смята, че процесът срещу него е политически. Когато белгийската прокуратура получи заповедта, тя трябва да задържи петимата визирани политици и да ги предаде на съдия-следовател, съобщи белгийският всекидневник \"Либр Белжик\". Те могат да я обжалват в процедура с продължителност до два месеца, т.е. - до началото на януари.  В Каталуня са насрочени извънредни избори за 21 декември.   Сваленият лидер и министрите му са обвинени в организиране на бунт, противодържавна дейност и финансови злоупотреби заради проведения през октомври референдум за независимост на Каталуня. Ако бъдат признати за виновни в организиране на бунт, ги заплашват до 30 години затвор. Пучдемон иска да дава показания в Белгия Пучдемон и четирима от министрите му днес не се явиха на разпит от съдия-следовател, за който бяха призовани в Мадрид. Останалите деветима се явиха във Върховния съд. Осем от тях ще бъдат арестувани.  150 см, 46 години - Сорая, която ще управлява Каталуня  Миналата седмица централното правителство отне автономията на Каталуня и установи пряко управление върху нея, сваляйки воденото от сепаратистите регионално правителство.  150 см, 46 години - Сорая, която ще управлява Каталуня ", "date": "2017.11.02", "title": "Прокурор поиска арест за Пучдемон "}
{"url": "http://clubz.bg/60242-naredba_za_hranene_po_malko_vyglehidrati_poveche_beltyci_i_po_malko_voda_tablici", "text": "Засилен прием на белтъци и ограничаване на въглехидратите. Това са част от препоръките за хранене, които се съдържат в проект за изменение на Наредбата за физиологичните норми за хранене на населението. В нея се дават нови препоръчителни стойности на прием на редица хранителни вещества, витамини, минерали и вода. Те са съобразени с последни проучвания на Световната здравна организация (СЗО). Сред новостите са и указанията да се приемат по-големи дози витамин D и витамин С.  В предложението са актуализирани всички стойности за среднодневни потребности от енергия и всички стойности за адекватен прием на пълноценен белтък. Въведени са стойности за адекватен прием на есенциални мастни киселини и n-3 дълговерижни полиненаситени мастни киселини, както и стойности за адекватен прием на хранителни влакнини, диференцирани по възраст. Актуализиран е и приемът на витамините, минералните вещества, стойностите за адекватен прием на калий и вода, въведени са стойности за минимални потребности от натрий и калий; стойностите за горни граници за нерисков прием на витамин D и флуор; препоръчителните интервали за прием на общ белтък, общи мазнини, мастни киселини, общи въглехидрати, диференцирани по възраст. Приложени са специални таблици, които указват какъв да бъде приемът на калории за всяка възрастова група, както и колко белтъци, въглехидрати, мазнини и т.н. трябва да поемате в зависимост от това на колко сте години. Значително са намалени средните енергийни потребности, които се изискват дневно от физически здраво население. Те са разделени на три групи, в зависимост от физическата активност на индивида. При умерен начин на живот необходимостта от 3000 килокалории дневно е занижена на малко над 2600 при мъжете на възраст до 60 години, и от 2300 на 2000 - при жените. Наредбата се променя за първи път от 2005 г. и, ако тогава препоръчителният дневен прием на вода за мъжете е бил 3,7 литра, то днес той е понижен до 2,5 литра. Не, не трябва да пиете по 2 литра вода на ден При жените пък, ако старата наредба препоръчва да се пие 2,7 литра вода дневно, то днес е разписано, че приемът за 24 часа не трябва да надвишава 2 литра.  За мъжете препоръчителният прием е занижен с над 1 литър, а за жените - със 700 милилитра. От 3,3 л пък дневният прием на вода при момчетата на възраст между 14 и 19 години е занижен на 2,5 л. При момичетата от същата възрастова група препоръчителното понижение е от 2,3 л на 2 литра. Обновяването на наредбата се изисква от Европейския съюз и проектът е публикуван за обществено обсъждане на интернет страницата на здравното министерство.", "date": "2017.11.02", "title": "Наредба за хранене: по-малко въглехидрати, повече белтъци. И по-малко вода (ТАБЛИЦИ)"}
{"url": "http://clubz.bg/60232-iskat_15_novi_sydijski_shtata_ochakvat_2500_dela_za_korupciq", "text": "Това каза днес пред журналисти представляващият ВСС Боян Магдалинчев по повод един от най-сериозните \"завои\" на подсъдността, касаещи корупцията по върховете, в последните години. Според промените в НПК, , а до момента нищо не е направено. Искането на Ушев обаче не е минало през Комисия \"Бюджет и финанси\", затова засега е оставено без разглеждане, стана ясно от думите на Магдалинчев. Той допълни, че въпросът тепърва ще стигне до съдийската колегия, \"когато му дойде времето за обсъждане\". Разбира се, това води след себе си и съдебни служители, а и тежък (и още незапочнал) разговор за материалното осигуряване. Магдалинчев повтори, че искането засега е единствeно за разкриване на 15 съдийски щата в СпНС. На въпрос на Клуб Z - за разчетите и обосновката, които е представил Ушев, Магдалинчев каза, че иде реч за около 30 % натоварване на работата. От около 4600 дела сега се очаквало нарастване на над 2000-2500 бройки. Въпросът стои и за оборудването и той е на вниманието и на бюджетиращите съдебната власт, напомни Магдалинчев, като те са заявили пред МФ нуждите си. За местенето пари в сегашния вид на бюджет'2018 изобщо не са предвидени, както не са предвидени  които са нужни по изчисления на ВСС за новото правило: до 6 заплати бонус за работещите в специнстанциите. Освен негативната позиция на Магдалинчев против бонусите, такава изрази днес и Лозан Панов. Той напомни, че във Върховния касационен съд се допрецизира финално документът за сезиране на КС по повод преместената подсъдност.  ВСС си \"лае\", бонусите за спецмагистрати си вървят Съдия № 1 попита и какво се случва с оставащите в СГС, които \"очевдно няма да имат толкова много работа\".", "date": "2017.11.02", "title": "Искат 15 нови съдийски щата, очакват 2500 дела за корупция"}
{"url": "http://clubz.bg/60248-shte_svalqme_rouming_taksite_s_balkanski_sysedi", "text": "До месец България иска да подпише меморандум с държавите от Западните Балкани, който да сложи началото на постепенно намаляване на таксите за роуминг в мобилните телефонни съобщения с тях, каза днес министърът на транспорта и съобщенията Ивайло Московски. Меморандумът ще е рамков документ, който ще изрази политическа воля за тази стъпка, а с колко и в какъв срок ще бъдат намалени таксите ще определят търговски споразумения между мобилните оператори в участващите страни - България, Албания, Македония, Босна и Херцеговина, Черна гора и Сърбия, каза пред Клуб Z източник от министерството. България посочи европейската перспектива пред страните от Западните Балкани като един от приоритетите на своето председателство на Съвета на ЕС през първата половина на 2018 г. Инициативите в рамките на този приоритет включват подобряване на инфраструктурната свързаност на Балканите и достъпът на страните от Западните Балкани до по-евтини тарифи за разговори с държавите от ЕС.", "date": "2017.11.02", "title": "Ще сваляме роуминг таксите с балкански съседи"}
{"url": "http://clubz.bg/60246-vmro_vs_antifashistite_georgi_dimitrov_ne_e_geroj_a_predatel", "text": "Младежката организация на ВМРО публикува декларация в отговор на Българския антифашистки съюз. От близката до БСП организация по-рано огласиха свое писмо до президента на Сърбия Александър Вучич, в което настояват Димитровград в днешна Сърбия да запази името си и да не се преименува на Цариброд. Мотивът - Георги Димитров е велик, а зад искането стоял Джордж Сорос. Български социалисти бранят Георги Димитров от Главчев и Сорос. В Сърбия От ВМРО обаче заявяват, че Георги Димитров е национален предател, който е предал българите в бивша Югославия на насилствена асимилация. Темата се актуализира при посещението на шефа на парламента Димитър Главчев в Сърбия. Главчев към българите в Сърбия: Помнете своя род и език Ето пълния текст на декларацията на младежите от ВМРО: До Първата световна война Цариброд е център на околия в Царство България. Градът преминава в Сърбия по силата на Ньойския мирен договор от 1919 г.. Между 1941 и 1944 г. Цариброд отново е в пределите на България. През 1951 г. е преименуван на Димитровград в чест на Георги Димитров. Главчев към българите в Сърбия: Помнете своя род и език", "date": "2017.11.02", "title": "ВМРО vs антифашистите: Георги Димитров не е герой, а предател"}
{"url": "http://clubz.bg/60243-vlastta_shefyt_na_antikorupciqta_da_se_izbira_s_kvalificirano_mnozinstvo_dobra_ideq_no", "text": "Възможно ли е ръководителят на новия орган за борба с корупцията да бъде избиран с квалифицирано мнозинство, т.е. с повече от половината от депутатите - 2/3 или 3/4? Тази идея предложи сутринта бившият служебен премиер Огнян Герджиков, като изтъкна, че така ръководителят на антикорупционното звено няма да бъде избиран само от управляващите. Герджиков в момента води и законодателният съвет на Народното събрание. Герджиков: Понякога ме е срам от това, което приема парламентът От БСП предлагаха в свой законопроект по този начин да бъдат избирани заместниците на председателя на органа, макар самият той да бъде назначаван от президента. Проектът им обаче бе отхвърлен на първо четене. Според него ако е възможно да се формира мнозинство за изменение на конституцията, тази теза си заслужава да се обсъди. Кирилов коментира и накратко критиките на Герджиков към работата на парламента, който каза днес, че го е срам от законите, които приемат. Председателят на правна комисия отбеляза, че е чул само част от коментарите на бившия служебен премиер и че те поне са били насочени към действия на предишни Народни събрания.  Христиан Митев, един от основните юристи на \"Обединените патриоти\", също отбеляза, че има опасения за противоконституционност на идеята за квалифицирано мнозинство. Според него обаче дори и да е възможна промяна на основния закон, това ще е дебат, който ще е много по-дълъг от времето между първо и второ четене на антикорупционния закон. Потърсихме и коментар от депутата на БСП Крум Зарков, един от малкото юристи на левицата в парламента. Той обаче отказа да коментира идеята, защото не бил запознат с изказването на Герджиков и заяви твърдо, че БСП вече са представили своята позиция как да се избира шефът на антиконституционния орган. В чл. 81, ал. 2 на основния закон пише:  Потенциално трите партии имат достатъчно гласове за изпълнение по-бавната процедура по промяна на конституцията - ако искат да изработят компромисен вариант.", "date": "2017.11.02", "title": "Властта: Шефът на антикорупцията да се избира с квалифицирано мнозинство? Добра идея, но..."}
{"url": "http://clubz.bg/60252-nov_sezon_novi_proverki_za_shum_valeri_simeonov_plashi_zimnite_kurorti", "text": "Борбата с шума продължава и през зимния сезон, предупреди днес вицепремиерът Валери Симеонов на брифинг в Министерския съвет. Нова акция: Валери Симеонов ще закрива  „Слънчев бряг“ АД Той говори пред журналисти преди първото заседание на нова работна група по въпросите на туризма, която ще пише законови промени за по-ефективни мерки срещу шумните заведения. След серията проверки по Черноморието Симеонов ще атакува и нарушителите в зимните курорти. И обясни, че в сегашния Закон за туризма мерките са предупредителни, предвижда се и месец срок за обезшумяване. Работната група ще обсъжда и проблема с преместваемите обекти в курортите. В работната група, която е към неговия кабинет като зам.-министър-председател, ще участват учени от сферата на туризма и представители на бизнеса. Любопитното е, че не се предвижда в новия орган да има представител на ресорното министерство на туризма, което Симеонов \"надзирава\" като вицепремиер. На срещата днес и министър Николина Ангелкова не присъстваше. Ще има и консултативна група и ще разглежда законопроект, който се подготвя още от лятото. В него ще има и промени по отношение на набирането на работна ръка за сектора и квалификацията й. Според Симеонов няма особена разлика между проблемите на летния и зимния туризъм.", "date": "2017.11.02", "title": "Нов сезон, нови проверки за шум - Валери Симеонов плаши зимните курорти"}
{"url": "http://clubz.bg/60249-lunata_shte_e_naj_blizo_do_zemqta_ot_60_godini_nasam", "text": "Четвърти ноември - тази събота - е денят на пълнолунието този месец. Този път обаче то ще е необичайно ярко, съобщи Нюзуик. Причина за това е, че само ден по-рано Луната ще бъде в своя перигей - най-близо до Земята, на едва 358 219 километра. Спътникът идва толкова близо до нас за първи път от 1948 г. насам. Ще добиваме ли скоро ценни метали от Луната? Лунната светлина ще е с 30% по-силна, а дискът ще изглежда с 14% по-голям. Най-добре ще виждате пълнолунието около полунощ в събота срещу неделя. Цветът на лунната светлина обаче няма да бъде кървав - това е обикновено лятно явление. През декември спътникът на планетата ни ще достигне нов рекорд и пълнолунието тогава ще влезе в категорията \"суперлуна\". Небесното тяло ще е на само 357 491 км от нас и би трябвало да изглежда подобаващо огромно и ярко.  Пълнолунието тогава ще е на 3-и срещу 4-и декември.", "date": "2017.11.02", "title": "Луната ще е най-близо до Земята от 60 години насам"}
{"url": "http://clubz.bg/60247-pametnikyt_na_syvetskata_armiq_v_jylto_moskva_gnevna", "text": "Официална Москва пак не пропусна да реагира гневно, след като преди няколко дни паметникът на Съветската армия в София осъмна боядисан - този път в жълто. Руското външно министерство реагира с гневно  Според него освен жълтата боя на един от барелефите имало и \"надписи с оскърбително съдържание\".", "date": "2017.11.02", "title": "Паметникът на Съветската армия - в жълто. Москва - гневна"}
{"url": "http://clubz.bg/60238-shotlandci_iskat_mejdunarodno_priznavane_na_katalunq", "text": "Шотландски депутати, които искат независимост от Обединеното кралство, представиха проект за резолюция в местния парламент, която призовава за международно признаване на едностранната декларация на Каталуня за независимост от Испания, упражнявайки натиск върху своята лидекар да подкрепи сепаратисткото движение, предаде Ройтерс. Първият министър на Шотландия Никола Стърджън, която също е за независимост на британската провинция, беше критикувала начина, по който Мадрид управлява каталунската криза, но се въздържа да подкрепи проекторезолюцията на своите депутати. Европейският съюз, който тя иска един ден да приеме независима Шотландия, подкрепи централното правителство на Испания. Според уебсайта на шотландския парламент предложеният от депутатите документ призовава \"международната общност да признае вота на каталунския парламент за независима република Каталуня\". Каталуня, най-богатата испанска провинция, обяви едностранно независимост миналата седмица след гласуване, забранено според испанската конституция. След него Испания уволни автономното каталунско правителство, установи пряко управление върху региона и свика избори в него на 21 декември. Проекторезолюцията беше подписана от 21 от 63 депутати на Шотландската национална партия, в чиито ръце е самоправлението на Шотландия. Подписа го и един депутат на шотландските зелени. Проектът едва ли ще стигне да обсъждане в пленарна зала, тъй като за целта му трябва подкрепата от най-малко три партии. 45% от шотландците искат независимост според резултатите от последния референдум през 2014 г. и последвалите го социологически проучвания. Стърджън миналата седмица се изказа в подкрепа на каталунското право на самоопределение и това окуражи някои от националистите да поискат тя да признае независимостта на Каталуня. \"Таймс\" съобщи в четвъртък, че правителството на сепаратистите в Каталуня е поискало подкрепа от шотландското правителство, не не получило отговор. Агенцията каза, че не успяла веднага да получи коментар от шетландското правителство. Шотландската национална партия на Стърджън загуби повече от една трета от местата си в шотландските избирателни райони на изборите през юни и обясни загубите с лошо избрано време да призове за нов референдум за независимост. Шотландците отхвърлиха независимостта с разлика от 10% през 2014 г., но референдумът за \"Брекзит\" през 2016 г. показа дълбоки разделения в Обединеното кралство. Шотландия и Северна Ирландия гласуваха преоблаващо да останат в ЕС, докато Англия и Уелс подкрепиха с мнозинство напускането.", "date": "2017.11.02", "title": "Шотландци искат международно признаване на Каталуня"}
{"url": "http://clubz.bg/60244-bojko_borisov_povede_tigrite_za_triumf_sreshtu_levski_s_gonzo_jovov_i_borimirov", "text": "Ветераните на \"Витоша\" (Бистрица), водени от Бойко Борисов, победиха звезден \"Левски\" с 2:0 в мач от държавното първенство по футбол. Двубоят, игран в ранния следобед на стадиона-красавец в Бистрица, трябваше да определи представителя на София за надпреварата на асовете с побелели коси по-нататък. Домакините сразиха \"сините\" с по един гол в двете полувремена (по 40 минути). За 1:0 се разписа бившият футболист на ЦСКА Светослав Петров. За \"Левски\" играха Георги Иванов-Гонзо, Даниел Боримиров-капитан, Христо Йовов, Дончо Донев, Захари Сираков, Илиян Симеонов, Руслан Вуцов - големият син на Иван Вуцов, вратарят Йордан Господинов... В 78-ата минута Господинов спаси дузпа на Бойко Борисов, отсъдена за нарушение срещу Светослав Петров. А дори пълната с величия от близкото минало на родния футбол селекция на \"Левски\" нямаше отговор срещу \"тигрите\" на премиера. Борисов бе капитан с №13 на фланелката. Той респектираше Гонзо и компания с мощната си фигура в средата на терена, но също така с отигравания на типичен модерен плеймейкър. Министър-председателят опитваше да играе с едно докосване, в някои моменти нестандартните му ходове оставаха неразбрани за останалите в зелени екипи. Не е изненада, че той има участие и при двете попадения. \"Левски\" атакуваше повече, ала по-опасните акции бяха на сметката на \"Витоша\". Освен изтърваната дузпа домакините удариха греда, имаха и други чисти положения. В края на полувремето всички в синьо настръхнаха, когато бе отсъден пряк свободен удар за \"тигрите\", а зад топката застана Борисов. За техен късмет обаче (дали?) той уцели стената. Елитният рефер Николай Йорданов даде близо 5-минутно продължение, но и това не помогна на \"Левски\". За бистричани освен Светослав Петров се изявиха и други познати имена, като Гошо Гинчев, Георги Пеев, Николай Божов... Така Бойко Борисов и \"Витоша\" продължават напред, а \"Левски\" е дотук.", "date": "2017.11.02", "title": "Бойко Борисов поведе \"тигрите\" за триумф срещу \"Левски\" с Гонзо, Йовов и Боримиров"}
{"url": "http://clubz.bg/60240-trymp_naznachava_nov_shef_na_federalniq_rezerv", "text": "Президентът Доналд Тръмп се готви да назначи днес нов председател на Федералния резерв, централната банка на САЩ. Това е Джером Пауъл, един от седемте управители в нейния борд, предаде Ройтерс.  Решението се очаква да бъде обявено в 22 часа българско време. Пауъл (64 г.) поема поста от Джанет Йелън, чийто мандат изтича през февруари 2018 г. Тя може да остане управител до 2024 г. Решението за шефа на резерва обикновено е обвито в тайна до последния момент, но Тръмп наруши тази традиция. Той се изказа ласкаво за Йелън, но не потвърди, че ще я остави на длъжността. Тя беше номинирана от предшественика му Барак Обама.  Президентът избира в продължение на месец между петима кандидати, между които бяха Йелън и Пауъл. Другите трима бяха икономистът от Станфордския университет Джон Тейлър, бившият управител от резерва Кевин Уорш и икономическият съветник на Тръмп Гари Кон. Според Ройтерс първите двама отпаднали, защото се очаквало да повишат лихвите по-бързо от Йелън и Пауъл и следователно да направят кредита по-скъп, което забавя икономическия растеж. Кон загубил шансовете си, защото през лятото критикува изказване на Тръмп за расистка демонстрация, взела една жертва в Шарлотсвил, Вирджиния. Пазарите очакват Пауъл да продължи сегашната парична политика без драматични промени в лихвените проценти и с предпазлива дерегулация във финансовия сектор. Той е управител в резерва от 2012 г. и е играл ключова роля в проектирането на новите банкови регулации след кризата.  ", "date": "2017.11.02", "title": "Тръмп назначава нов шеф на Федералния резерв"}
{"url": "http://clubz.bg/60258-grigor_dimitrov_priklyuchi_v_parij", "text": "Григор Димитров отпадна на осминафинал на турнира от \"Мастърс 1000\" в Париж след загуба от американеца Джон Иснър с 6:7(10), 7:5, 6:7(3). Най-добрият ни тенисист имаше аванс от 5:2 в третия сет и дори мачбол, но не успя да се възползва и допусна обрат. Двубоят продължи близо 3 часа. Иснър бе финалист в Париж през миналата година. Сега той ще се изправи срещу Хуан Мартин дел Потро. Първият сет бе решен с маратонски тайбрек, в който Иснър спечели с 12:10 след двойна грешка на Димитров. Като цяло първата ни ракета нямаше много възможности за пробиви, а когато се откриваха такива, гигантът се измъкваше със сервис. Гейм за гейм вървеше и втората част, в която Григор проби в решителния момент - при 6:5 и начален удар за американеца. В третия сет българинът сам си усложни живота, след като при 5:2 и сервис на Иснър имаше мачбол. Съперникът му обаче се спаси, а след това върна и пробива, като частта стигна отново до 5:5 и 6:6. Така и този мач между двамата трябваше да се реши с тайбрек, в който първата ни ракета преклони глава. Сега за Димитров остават финалите на сезона в Лондон.", "date": "2017.11.02", "title": "Григор Димитров приключи в Париж"}
{"url": "http://clubz.bg/60237-pravoto_na_vtora_pensiq_5_godini_predi_navyrshvane_na_vyzrast", "text": "Правото на втора пенсия ще може да се придобива при навършване на възрастта за пенсиониране по закон или пет години по-рано. Това решиха окончателно депутатите, като приеха на второ четене промени в Кодекса за социално осигуряване. Ако съответното лице желае фондът, в който то се осигурява за допълнително задължително осигуряване, да изплаща допълнителната пожизнена пенсия 5 години преди навършване на изискуемата възраст. Условието е натрупаните средства по индивидуалната партида да позволяват отпускане на такава пенсия в размер не по-малък от размера на минималната пенсия за осигурителен стаж и възраст. С поправките се дава право на осигурените лица да сменят участието си във фонда за допълнително задължително пенсионно осигуряване и да прехвърлят натрупаните средства от един в друг фонд, управляван от друго пенсионно осигурително дружество. Това може да става, след като е изтекла една година от датата за сключване на първия договор или от датата за служебно разпределение. Осигурените лица ще могат да прехвърлят средствата от индивидуалните си партиди във фонда при несъгласие с извършени промени в правилника му или в инвестиционната му политика.", "date": "2017.11.02", "title": "Правото на втора пенсия - 5 години преди навършване на възраст"}
{"url": "http://clubz.bg/60255-toj_spasi_duzpa_na_bojko_borisov_video", "text": "Днес Йордан Господинов хвана \"най-важната\" дузпа в живота си. Това стана в 78-ата минута на мача между ветераните на \"Витоша\" (Бистрица) и \"Левски\", завършил 2:0 за \"тигрите\", водени от Бойко Борисов. Бойко Борисов поведе \"тигрите\" за триумф срещу \"Левски\" с Гонзо, Йовов и Боримиров Именно премиерът - капитан на своя отбор, застана зад топката, каквато е практиката във \"Витоша\", но Господинов я изби при силния удар и помогна на \"сините\" да избегнат по-тежко поражение.  Преди изпълнението стражът на \"Левски\" и капитанът на бистричани се шегуваха, спортсменски си удариха юмруците.   Господинов бе част от звездния тим на \"Левски\", в който личаха още Георги Иванов-Гонзо, Даниел Боримиров, Христо Йовов, Дончо Донев... Бившият вратар е роден на 15 юни 1978 г. в Сливен. Звездата му изгря в \"Нефтохимик\", за който има 141 мача в \"А\" група. Беше сред най-перспективните и добри на своя пост в родния футбол, има и 4 срещи за националния отбор. Играл е също така за \"Левски\", \"Литекс\", гръцкия \"Пансерайкос\", \"Славия\", \"Локомотив\" (Мездра), \"Калиакра\" (Каварна), \"Конкордия\" (Княжна, Румъния), \"Локомотив\" (Пловдив) и отново \"Нефтохимик\", където през 2015-а прекрати кариерата си. В момента Господинов работи като треньор на вратарите в столичния \"Локомотив\". Също така е сред най-изявените футболни анализатори в тв каналите \"Диема Спорт\". Как ли ще продължи кариерата му след спасената дузпа?", "date": "2017.11.02", "title": "Той спаси дузпа на Бойко Борисов (ВИДЕО)"}
{"url": "http://clubz.bg/60257-dogovoryt_s_makedoniq_vliza_v_parlamenta_drugata_sedmica", "text": "Договорът за добросъседство между България и Македония влиза за ратификация в Народното събрание другата седмица, съобщи тази вечер външната министърка Екатерина Захариева. Пречка са проблемите със съседите ѝ от ЕС. Захариева припомни, че европейската перспектива на Западните Балкани е приоритет на предстоящото българско председателство на Съвета на ЕС. Тя посочи, че този приоритет има подкрепата както на държавите членки, така и на Европейската служба за външно действие и на Комисията. Междувременно  , че македонски съд е осъдил днес на различни срокове лишаване от свобода 33 етнически албанци за заговор за терористични нападения и сблъсък с полицията, в които загинаха 22 души в Куманово на 9 май 2015 г. Присъдите включват пет доживотни, предаде агенцията.", "date": "2017.11.02", "title": "Договорът с Македония влиза в парламента другата седмица"}
{"url": "http://clubz.bg/60254-dps_deputat_mustakata_prestypna_grupa_pak_ograbva_ktb", "text": "\"Наглият грабеж\" на КТБ се осъществява от \"мустаката престъпна група\". Това каза пред бТВ депутатът от ДПС Хамид Хамид. Той поясни, че в момента сме свидетели на вторично разграбване на активите, които трябва да служат за обезпечение. Според Хамид това се прави чрез \"проста и ефективна схема\" и даване на заеми на \"кухи фирми\". Това заяви Хамид по повод внесените промени в Закона за банковата несъстоятелност от Делян Пеевски, Йордан Цонев и него самия. Според депутата юристите, които критикуват законопроекта, са \"платени със същите тези откраднати пари\" Той отрече критиките, че се прави извънредно законодателство. И припомни, че и друг път са се приемали закони, които да важат със задна дата. От ДПС все още не били разговаряли за законопроекта с други парламентарни групи. За пореден път той заяви, че \"Обединени патриоти\" трябва да напуснат властта. Според него те дърпат надолу цялото правителство, но и държавата. Така Хамид коментира подозренията, че ДПС просто се надява да заеме мястото на патриотите като коалиционен партньор на ГЕРБ. Той не даде конретен отговор на въпрос дали ДПС ще подкрепи вота на недоверие по темата корупция, който БСП се кани да внесе.", "date": "2017.11.02", "title": "ДПС депутат: \"Мустаката\" престъпна група пак ограбва КТБ"}
{"url": "http://clubz.bg/60260-vasil_bojkov_se_otkaza_ot_banka_viktoriq_kandidatite_ostanaha_dvama", "text": "Двама останаха кандидат-купувачите на банка \"Виктория\". Това съобщиха синдиците на КТБ, след като на 31 октомври 2017 г. приключи третия етап от процедурата по продажба на 100% от капитала на дъщерната на фалиралия трезор финансова институция. БАКБ е на Цветелина Бориславова, а \"Инвестбанк\" - на Петя Славова. Третият кандидат, който бе стигнал до този кръг на продажбата - компанията  - не е подал финална обвързваща оферта. Това е дружеството, свързано с бизнесмена Васил Божков, регистрирано малко преди синдиците на КТБ да обявят банка \"Виктория\" за продан за пореден път, след няколко провалени опита за финализиране на процедурата. Самият Божков е част от управителния съвет на \"Вабо интернал\" АД.  ", "date": "2017.11.02", "title": "Васил Божков се отказа от банка \"Виктория\", кандидатите останаха двама"}
{"url": "http://clubz.bg/60236-rusiq_ogranichava_vnosa_na_pileshko_ot_bylgariq", "text": "Русия въвежда временни ограничения за внос на пилешко месо от България, предаде агенция \"Фокус\", позовавайки се на агенция РИА \"Новости\". Руската служба за ветерианарен и фитосанитарен наздор се е позовала на случаи на птичи грип в България, пише в съобщението. Забраната се отнася за пилешко месо и продукти, които го съдържат. Под ограниченията попада и вносът на храни и хранителни добавки за птици с изключение на тези на растителна основа или получени чрез химичен или микробиологичен синтез.", "date": "2017.11.02", "title": "Русия ограничава вноса на пилешко от България"}
{"url": "http://clubz.bg/60234-vnimanie_pohotlivi_politici", "text": "Първият член на кабинета вече си призна. Министърът на отбраната Майкъл Фалън положил ръка върху коляното на една журналистка, която, според собствените ѝ думи, спокойно и учтиво му обяснила, че ако това се повтори, ще го цапне през лицето. \"Той си махна ръката и с това нещата приключиха\", разказа журналистката.  Тереза Мей остана без военен министър - заради ръка върху журналистическо коляно Джулиа Хартли-Брюър разказа за този случай отпреди 15 години, който можеше и да потъне някъде в скандалните хроники. Но след вълната от възмущение, заляла света след разкритията около американския филмов продуцент Харви Уайнстийн, правителството на Тереза Мей е принудено да реагира. И развръзката не закъсня - Майкъл Фалън вече подаде оставката си. Британските медиите освен това съобщават, че в правителствената централа циркулира списък с 40 имена на политици от управляващата Консервативна партия, които са обвинени в неуместно поведение и дори в сексуален тормоз. Твърди се, че сред тях има поне петима членове на правителството. Мнозина наблюдатели в Лондон обаче се питат дали шумът около Фалън и списъка не е просто опит да се отклони вниманието от други, много по-тежки проблеми на правителството в момента. Тереза Мей, която се представи зле на парламентарните избори и не може да излезе от задънената улица на преговорите за Брекзита, непрекъснато се намира под силен натиск. По повод назряващия секс-скандал сега тя видимо се активизира и предложи дори нов каталог от правила за поведение, защото досегашните процедури били „беззъби\", а депутатите нямали задължението да помагат за юридическото изясняване на обвинения за сексуален тормоз. „Според мен тази ситуация не може повече да се толерира. Просто не е честно по отношение на сътрудниците, много от които са съвсем млади и това е първата им работа след завършването на университета\", пише Тереза Мей в писмо до председателя на парламента. Мей подчертава, че тя и нейната партия били твърдо решени да защитават сътрудниците на парламентаристите. „За тази цел трябва да създадем процедура за подаване на оплаквания, валидна за целия парламент и задължителна за всички депутати\", пише още британската министър-председателка. Андреа Лийдсъм, министър по парламентарните дела, също подхвана темата в Долната камара на парламента. Според нея депутатите трябва да изготвят и въведат новите правила в близките няколко дни. А министри, които упражняват сексуален тормоз над свои сътруднички и сътрудници, начаса трябва да бъдат освобождавани. Пределно ясна позиция, която обаче редица критици на правителството вече наричат „лов на вещици\". Още преди повече от седмица правителствената ръководителка нареди да бъдат проучени обвиненията срещу изпълняващия длъжността министър на търговията Марк Гарниър. Негова сътрудничка разказа пред пресата, че през 2010 година Гарниър я изпратил да купи два вибратора от един секс шоп в Лондон. Единият бил предназначен за съпругата му, а другият – за негова сътрудничка. Освен това в присъствието на още хора той нарекъл сътрудничката си „захарна цица\". Засега не е ясно какви ще бъдат последиците за 53-годишния консерватор и баща на три деца. Но изнесените детайли хвърлят светлина върху отчасти обичайното общуване по коридорите на властта в Лондон.", "date": "2017.11.02", "title": "Внимание: похотливи политици"}
{"url": "http://clubz.bg/60245-cru_razsekreti_arhiva_na_osama_ben_laden_eto_go", "text": "Повече от шест години от ликвидирането на топтерориста, основател и главатар на престъпната ислямистка групировка “Ал Каида” Осама бен Ладен, американската разузнавателна служба ЦРУ днес разсекрети огромен негов архив.  . В момента обаче често се появява технически проблем с достъпа до файловете заради огромния интерес от целия свят. Работи се по отстраняването на пречките. На интернет страницата на ЦРУ са публикувани 470 000 файла с общ обем от 550 гигабайта. Архивът на Осама бен Ладен е бил иззет от елитното щатско подразделение, атакувало на 2 май 2011 г. тайното му убежище в Пакистан. Тогава смятаният за терорист номер 1 в света беше убит. Тогавашният президент на САЩ Барак Обама обяви, че 54-годишният топтерорист е бил ликнидиран по време на престрелка в обитаваната от него къща в пакистанския град Аботабад. Бен Ладен е не само основател и тартор на престъпната ислямистка групировка “Ал Каида”, но и човекът, който стои зад терористичните нападения на 11 септември 2001 г. срещу Световния търговски център в Ню Йорк и главната квартира на Пентагона край Вашингтон. В Ню Йорк загинаха над 3000 души, причинените материални щети бяха огромни. По данни на изследователи от политическия институт Foudation for Defense of Democracies (Фондация за отбрана и демокрации), които вече са проучили архива, документите дават възможност да се придобие нова информация за възгледите и престъпната дейност на Бен Ладен. Той уточни, че архивът съдържа и дневниците на Осама бен Ладен, както и видео от сватбата на неговия най-любим син Хамса, състояла се най-вероятно в Иран. Така наследникът на Бен Ладен за пръв път може да бъде видян на сравнителна зряла възраст. От ЦРУ уточняват, че всеки, който пожелае, може да свали от сайта на разузнавателната служба всичко, което го интересува – аудио и видео файлове, както и снимки.", "date": "2017.11.02", "title": "ЦРУ разсекрети архива на Осама бен Ладен. Ето го"}
{"url": "http://clubz.bg/60259-ludogorec_napravi_raven_s_braga_klasiraneto_napred_se_otlaga", "text": "\"Лудогорец\" и \"Спортинг\" (Брага) направиха 1:1 в мач от група С на Лига Европа на пълния стадион в Разград. Така българският тим отложи класирането си за следващата фаза на турнира. Това може да стане още в мач №5, в който шампионът ни према турския \"Башакшехир\" на 23 ноември. Днес южните ни съседи стигнаха до спасително 1:1 срещу \"Хофенхайм\" в самия край на срещата в Истанбул. Така \"Лудогорец\" има 8 точки, \"Брага\" - 7, \"Хофенхайм\" - 4, а \"Башакшехир\" е с 2. Тази вечер пред около 8000 зрители на \"Лудогорец арена\" в Разград Марселиньо откри резултата в 68-ата минута, а Франсержо изравни в 83-тата. Домакините направиха много силно полувреме, в което имаха няколко пропуска, докато португалците не отвърнаха с нищо. Веднага след почивката гостите показаха зъби и също застрашиха вратаря Хорхе Броун. Постепенно \"Лудогорец\" успя да си върне инициативата и в 68-ата Марселиньо направи успешна добавка за 1:0. \"Орлите\" виждаха победата, когато \"Спортинг\" (Брага) успя да изравни. С оглед на превъзходството си, особено през първото полувреме, \"Лудогорец\" изпусна победа и предсрочно класиране, но все още всичко е в ръцете на треньора Димитър Димитров и неговия тим. Пред БНТ Херо обясни, че секунди преди изравняването е искал да направи смяна и да пусне в игра защитника Георги Терзиев. Това обаче не е станало, тъй като играта не е спирана. С Терзиев той се надявал да заздрави защитата, тъй като за \"Спортинг\" на терена влезе още един нападател и гостите започнаха  да разчитат най-вече на центрирания. В неделя \"Лудогорец\" приема ЦСКА-София в мач от Първа лига.", "date": "2017.11.02", "title": "\"Лудогорец\" направи равен с \"Брага\", класирането напред се отлага"}
