{"url": "http://clubz.bg/67540-kakvo_ne_znaem_za_shisha_pangma_djudjeto_video", "text": "Шиша Пангма е един от най-малко изкачваните върхове. На тибетски името му означава , но по-често е отбелязван на картите с индийското си име –  . Наричат го Джуджето, защото е с най-малка височина сред 14-те осемхилядника - 8013 метра (според Уикипедия - 8027). За последния век са организирани над 260 международни експедиции. Десетки загиват по пътя към Шиша Пангма, съобщи бТВ. Изчезна алпинистът Боян Петров Върхът е на територията на Тибет и е на няколко километра от границата с Непал. Една експедиция продължава между 4 и 6 седмици. Най-трудната отсечка е склонът между лагер 2 и лагер 3 – той е много стръмен. Първият лагер е на височина 6300 метра. Вторият е на височина 7000 метра, а лагер 3 на 7400 метра. Колегите на Боян: Тръгна сам, другите се върнаха заради лошото време Повечето алпинисти достигат Централния връх, но малцина успяват да преминат ръба и да достигнат до Главния връх. Досега четирима българи са атакували хималайския осемхилядник. През 1994 г. Йорданка Димитрова и Борислав Димитров достигат до едва 6400 метра заради ураганен вятър и силен снеговалеж. Най-близо през 1999 г. са били алпинистите Дойчин Василев и Карина Сълова. Те също не успяват да достигнат до Главния връх, а до Централния. Представа може да се придобие от това видео:     Колегите на Боян: Тръгна сам, другите се върнаха заради лошото време", "date": "2018.05.07", "title": "Какво не знаем за Шиша Пангма - Джуджето (ВИДЕО)"}
{"url": "http://clubz.bg/67537-vulkan_unishtoji_desetki_kyshti_na_havaite_video", "text": "Десетки имоти бяха унищожени от вулкана Килауеа на Хавайските острови. Нова пукнатина, от която излиза лава, се появи снощи. Освен разтопена скала, вулканът изхвърля и отровни газове. Евакуираните 1700 души остават далеч от домовете си и никой не може да направи прогноза кога и дали ще могат да се върнат. Последното изригване от този мащаб продължи 3 месеца и покри с лава около 16 хиляди декара. Властите са изправени и пред нов проблем. Десетки искат да видят вулкана отблизо, въпреки предупрежденията за опасност. Това води до необходимост от постоянно патрулиране на забранения за достъп периметър. Вижте видео, публикувано от Нова тв: \n\t", "date": "2018.05.07", "title": "Вулкан унищожи десетки къщи на Хаваите (ВИДЕО)"}
{"url": "http://clubz.bg/67536-kolegite_na_boqn_trygna_sam_drugite_se_vyrnaha_zaradi_loshoto_vreme", "text": "  Участниците в експедицията на Шиша Пангма, които са заедно там с българския алпинист Боян Петров, разпространиха съобщение. В него те потвърждават казаното от жена му - че   когато тръгва да щурмува върха сам. \"Във връзка със съобщението ни за изчезването на Боян Петров получихме много съобщения на \"лични\" - ако имаме нови сведения за българския алпинист. Тъй като получаваме и съобщения от други страни, смятаме, че е важно да информираме всички и на английски  Изчезна алпинистът Боян Петров Нямаме новини от последното ни съобщение:  . Българският алпинист е започнал да катери върха сам, след като много от неговите съ-алпинисти се върнаха заради лошото време. Унгарският алпинист Давид Клайн, който също е на Шиша Пангма, следи събитията. Ако получим новини от него за българския алпинист, ще ви информираме на нашата Facebook страница! Дотогава продължаваме да се надяваме на завръщането на Боян Петров. The Kalifa Team.\" \n\t", "date": "2018.05.07", "title": "Колегите на Боян: Тръгна сам, другите се върнаха заради лошото време"}
{"url": "http://clubz.bg/67538-v_peru_hvanaha_bylgari_s_kokain_za_200_miliona", "text": "Двама българи са задържани при светкавична акция на полицията в Перу, докато превозвали кокаин, съобщиха медиите в южноамериканската страна. Те карали . Стойността на \"стоката\" на черния пазар се оценява на 200 милиона долара. Задържаните българи са обявени като   Заедно с тях са заловени и двама перуанци. И четиримата са били в камиона. Акцията била извършена на плаж на брега на Тихия океан в провинция Писко. Наркотикът бил с изключително висока чистота.", "date": "2018.05.07", "title": "В Перу хванаха българи с кокаин за $ 200 милиона"}
{"url": "http://clubz.bg/67535-pishat_do_vss_zaradi_pik_lipsata_vi_na_reakciq_okaza_pagubno_vliqnie", "text": "Това пишат от Съюза на съдиите в България в свое поредно писмо до съдийската колегия на ВСС. И браншовата организация реагира след Софийския районен съд срещу атаките в \"Пик\" вследствие на осъдително решение на съдийка срещу медията, по дело на Емил Джасим. Съдът срещу \"Пик\": Засягате човешкото достойнство и независимостта Както Клуб Z писа вчера, там заглавията са били издържани в познатите \"високи етични стандарти\", като се напада поименно съдийката, дръзнала да се произнесе срещу Недялко-недялковата продукция:  \"Скъпа моя Недялко, продължаваш да си груб, жълт, платен и Пеевски\" Те напомнят, че е според становище на Консултативния съвет на европейските съдии, засегнатият съдия следва да получи институционална подкрепа. Двамата вицепремиери от ОП обаче след осъдителното (макар и само на първа инстанция) решение се включват... познахте, на страната на \"Пик\" срещу СРС.   До Членовете на Съдийската колегия на ВСС Уважаеми членове на ВСС, В дневния ред на заседанието Ви, насрочено за 8.05.2018 г., е предвидено обсъждане на писмото на Съюза на съдиите в България от 25.04.2018 г., поставящо въпроса за атакуването на съда чрез медийни публикации  В същото писмо за пореден път изразяваме своето становище, че с оглед възложената му от Конституцията и Закона за съдебната власт функция да отстоява независимостта на съдебната власт, Висшият съдебен съвет следва винаги да реагира, когато се правят опити да се оказва недопустим натиск върху отделен съдия или съдебната система, като цяло и се засяга неоснователно авторитетът на съда. Липсата на такава институционална реакция в продължение на години оказа своето пагубно влияние върху общественото доверие в съдебната власт, като от Вас зависи дали този процес ще бъде задълбочен или ще бъдат защитени срещу откровени злонамерени посегателства съдии, които осъществяват една от функциите на държавната власт. Необходимостта от такава защита за пореден път става наложитена с оглед на съвсем скорошни публикации, които представяме на Вашето внимание, поради свързаността им с въпросите, които ще обсъждате в заседанието на 8.05.2018 г. Тези публикации се отнасят за постановено невлязло в сила решение на Софийски районен съд, с което е уважен предявен граждански иск срещу електронния сайт ПИК. В първата от тези публикации информационното съдържание се изчерпва в съобщаването на факта за уважаване на иска срещу издателя на сайта, като останалата част от статията представя позицията по предмета на делото на същия издател, имащ качеството на ответник по същото дело, съчетана с квалификации по отношение на съдията, постановил решението и твърдения за негова обвързаност с ищцовата страна. Факти за такава обвързаност не са изложени. Използваните квалификации по отношение на съдията, постановил решението, преминават всякакви допустими граници не само в отношението към съд, но и към човешката личност изобщо. В случаи като този, както посочва в своето Становище № 7 (2005), т. 55 Консултативния съвет на европейските съдии, засегнатият съдия следва да получи институционална подкрепа, включително и от Висшия съдебен съвет. Необходимостта от Ваша намеса е още по-наложитена и с оглед последвалите в същия електронен сайт публикации по темата, в които са отразени коментари на същото съдебно решение от страна на висши представители на изпълнителната власт двама заместник министър-председатели, единият от които и министър на отбраната. В една правова държава, основана на принципа на разделението на властите, такова поведение към съда от страна на представители на изпълнителната власт от най-високо ниво не би следвало да остава без последствия и без реакция от страна на ВСС. В конкретния случай коментарите на двамата вицепремиери не само подлагат под съмнение постановеното от първоинстанционен съд невлязло в сила решение, но и съдържат внушения и обидни словесни квалификации. Субективното отношение на тези двама висши представители на изпълнителната власт към държавността явно им позволява такова поведение, но доколкото същото поведение засяга конкретен съдия и съдебната власт като цяло, липсата на реакция от страна на ВСС би представлявала толериране на подобно отношение към съда. И ако такова отношение си позволяват да имат представители на държавната власт, то няма как да се изисква авторитетът на съда да се зачита от обикновените граждани. Уважаеми членове на Съдийската колегия на ВСС, огромното мнозинство от Вас сте съдии, които до съвсем скоро сте правораздавали. Знаете каква отговорност носи съдията и пред какви предизвикателства е изправен при изпълнение своите задължения. Като членове на ВСС понастоящем имате трудната, но неизбежна задача да не оставате безучастни към станалите вече ежедневие злостни атаки срещу отделни съдии и срещу съда като цяло, особено когато тези атаки сочат координираност между съответните медийни кръгове и представители на властта. Приложения: 3 бр. публикации от сайта ПИК 4 май 2018 г. Гр. София                                                                                                                                                                От името на УС на ССБ:    Атанас Атанасов \"Скъпа моя Недялко, продължаваш да си груб, жълт, платен и Пеевски\"", "date": "2018.05.07", "title": "Пишат до ВСС заради \"Пик\": Липсата ви на реакция оказа пагубно влияние"}
{"url": "http://clubz.bg/67465-idva_noviqt_patriotichen_atlas_na_sveta", "text": "Президентът на Русия Владимир Путин поръча да започне подготовката на нов атлас с „достоверни названия на географските обекти“. Това стана на заседание на настоятелството на Руското географско общество в Санкт Петербург.  Путин реши, че е недопустимо да игнорира повече „многобройните замествания на предишни руски топоними“ върху картата на света, съобщава „Ведомости“. „Нямаме право да оправдаваме и да не реагираме на преиначаването на историческата и географската, в този случай, истина. Предлагам да се подготви нов руски атлас, в който всички подобни случаи да бъдат вярно интерпретирани. Това да стане с най-активното участие на Руското географско общество“, обяви Путин. Руският президент обясни, че става дума за случаи, в които руски названия постепенно изчезват от картата на света. Той даде пример с имена, давани от „наши изследователи и пътешественици в минали векове и десетилетия“. „Така се изтрива паметта за ролята на Русия в изучаването на планетата и развитието на науката. Днес малко хора знаят, че първоначалното, историческо име на остров Смит е Бородино, на Сноу - Малый Ярославец, на Ливингстън – Смоленск“, даде примери Путин. Президентът на Русия обаче уточни, че не става дума само за названия в далечна Антарктида, но и на по-близки места. Руските медии предполагат, че има предвид преименуванията в Украйна – Иличовск вече е Черноморск, а Днепропетровск – Днипро. Сред обсъжданите примери са и имена на острови и атоли в Океания. Новата идея на Путин бе посрещната с вълна от подигравки в социалните мрежи. „Започваме с Волгоград, Киров, Новосибирск и продължаваме нататък – Тбилиси става Тифлис, Истанбул - Цариград, Молдова – Бесарабия, Балтийско море – Варяжско море. А Москва? Москва тогава не е съществувала“, шегува се Иван Подгорнев. Потребител с име „Сивия кардинал“ пише в Туитър: „В новия атлас ще има Северноамерикански автономен окръг, Германска, Британска и Японска области в Руската федерация“. Евгений Казачков отива още по-далеч: „На картата трябва да има само три топонима – Русия, НеРусия и ВсеОщеНеРусия“. Тамара Бондарева се питат какво идва след установяването на „географската истина“. „Следващата стъпка е да си създаде свой календар. Путиниански“. Игор Богушевский има друго предложение: „Може да пусне и свой суверенен глобус“. Константин Калачев допълва идеята: „Чакаме глобус на Русия“. Елшад Бабаев слага точката:„Путин поръчал нов географски атлас на света. Следващата крачка е да поръча нови физични закони“.", "date": "2018.05.07", "title": "Идва новият патриотичен атлас на света"}
{"url": "http://clubz.bg/67523-kak_ot_miren_protestirasht_se_stava_djihadist", "text": "Халед - някога съвсем обикновено момче от сирийския град Ракка, се превърнал от участник в мирни протести в жесток и кръвожаден джихадист. Вината за тази трансформация е на режима на Башар Асад. Това разказва самият той пред Би Би Си. Името му е променено от съображения за сигурност. До избухването на гражданската война в Сирия през 2011 г. Халед бил нещо като организатор на богомолци. Но не бил силно религиозен. Ракка падна. Джихадистите са прогонени (СНИМКИ) Той се присъединил към антиправителствените протести: Никой не мислил да ходи на първите протести с оръжие. Те нямали смелостта да го направят. Въпреки това силите за сигурност арестували и пребивали хората. Един ден задържали и Халед, след като нахлули в дома му. Младежът прекарал в ареста един месец. Той започнал да изпитва болки в гърба и не можел да се движи и да спи. Армията превзе последния град под контрола на джихадистите в Сирия Най-жестокият му мъчител бил надзирател от Отдела за криминална сигурност. Той го карал да коленичи пред портрет на Башар Асад и да повтаря: Надзирателят провесвал Халед с оковани ръце от тавана. Преди това го карал да се съблече и го биел по гърба. И постоянно казвал на арестанта, че го мрази и че иска той да умре. Когато го освободили, той взел оръжието. И започнал борбата срещу режима. Като за начало помогнал на 35 правителствени войници да дезертират от 17-а дивизия, състояща се от запасняци. Същевременно Халед отвлякъл някои от бежанците, за да продаде принадлежностите им и да си купи оръжие с парите. Ирак бомбардира \"Ислямска държава\" в Сирия Дори използвал като помощнички красиви жени. Те предлагали брак на \"изтъкнати хора, биещи протестиращи\". Същите хора попадали в плен при Халед. Младежът не ги убивал, но ги карал да записват видеоклипове, в които твърдели, че са дезертирали. За първия си заложник той получил откуп от 15 автомата \"Калашников\". Халед заловил и мъчителя си. Проследил го с чужда помощ до дома му и проникнал там. За разлика от други надзирателят не бил пощаден. Надзирателят помолил да бъде убит и младежът направил точно това. Халед не изпитва никакво разкаяние за мъченията, на които е подложил жертвата си. Постепенно сириецът загубил вяра в революцията. И съсредоточил всекидневните си усилия върху своето оцеляване. Така се превърнал в убиец. В началото той се присъединил към ислямистите от \"Ахрар ал Шам\". Докато бил в редовете й, младежът бил обучен да убива от френски инструктор. Тренировките се провеждали на летище край Алепо. Жертвите били предимно заловени правителствени войници. Повечето убийства били извършвани от мотоциклети. Един го кара, а другият, седнал зад него, застрелва набелязания обект. Халед станал един от командирите на \"Ахрар ал Шам\". Той оглавил отдела й за сигурност в Ракка. По-късно обаче той решил да се присъедини към съперничеща групировка - Фронта \"Ал Нусра\", по онова време филиал на \"Ал Кайда\" в Сирия. През 2014 г. Ракка е превзет от \"Ислямска държава\", която превърна града в своя столица. Останалите джихадистки групировки били прогонени оттам. Новите господари убивали за най-малкото провинение. Възклицанието \"О, Мохамед!\" се наказвало със смърт, защото го смятали за богохулство. Същото се полагало за правене на снимки или използване на мобилни телефони. Пушенето се \"разминавало\" със затвор. Обвинена в прелрюбодеяние жена била пребита до смърт с камъни пред очите на децата й. Халед получил предложението да стане шеф на сигурността. Той знаел, че ако откаже, ще си подпише смъртната присъда, и направил ужасяващ компромис. Превърнал се в двоен агент. Макар официално да служил в редовете на \"Ислямска държава\", той тайно отвличал нейни бойци и ги разпитвал, а после ги убивал. Емирите от \"Ислямска държава\" обаче убивали и хората, които привличали на служба. И ги заменяли със \"свежа кръв\". Самият Халед знаел, че рано или късно ще го постигне същата участ. Затова избягал. С кола той отишъл първо в град Дейр аз Зур, а след това се спасил в съседна Турция. Армията превзе последния град под контрола на джихадистите в Сирия Ирак бомбардира \"Ислямска държава\" в Сирия", "date": "2018.05.07", "title": "Как от мирен протестиращ се става джихадист"}
{"url": "http://clubz.bg/67398-kakvo_znachi_mnozinstvo_v_obshtinskite_syveti", "text": "Какво точно означава повече от половината от общия брой на общинските съветници? Този наглед елементарен въпрос е повод за промени в Закона за местното самоуправление, внесени в парламента от депутати от различни партии. В законопроекта се казва, че повече от половината от общия брой на съветниците е налице, когато броят на присъстващите на заседанието е по-голям от останалата част от общия брой на съветниците. А  , означава, че броят на гласувалите \"за\" общински съветници е по-голям от останалата част от присъстващите на заседанието. В мотивите се обяснява, че целта на промените е да се решат създали се практически проблеми. В последно време отделни съдилища вземали следните решения: Според действащия закон решенията на общинските съвети са законни, ако присъстват повече от половината съветници и повече от половината от тях, или от общия брой, гласуват \"за\". С предложените промени депутатите дават еднозначно тълкуване на законовите текстове.", "date": "2018.05.07", "title": "Какво значи мнозинство в общинските съвети?"}
{"url": "http://clubz.bg/67531-izchezna_alpinistyt_boqn_petrov", "text": "В посолството на Република България в Пекин на 6 май е постъпила информация от Тибетската алпинистка асоциация, че българският алпинист Боян Петров е в неизвестност от 3 май 2018 г. Според съпргата му обаче никой не го е чувал или виждал от 29 април. Боян участва в експедиция в Хималаите заедно с още 10 души (1 унгарец, 5 италианци и четирима водачи от непалски произход).  Според получената информация неговата липса е била забелязана от участниците в   на около 7500 м надморска височина. Веднага след това са изпратени трима души, за да го издирват. На 6 май сутринта на 7350 м надморска височина са открити палатката и спалният чувал, без самия алпинист. Поради внезапно влошаване на метеорологичните условия в района тримата търсачи временно са прекратили издирването. Боян Петров отново поема към върховете, единият е Еверест Тибетската алпинистка асоциация е била информирана за случилото се на 6 май в 12.20 ч местно време от лицето за връзка от района на Шиша пангма. Експедицията е имала разрешение за влизане през Дзилун на 10 април 2018 г., изкачване на връх Шиша Пангма и напускане през Дзилун на 9 юни 2018 г. Боян Петров с уникално постижение, качи десетия си 8-хилядник Служители на Асоциацията поддържат връзка с ръководителя на експедицията, който ги е уведомил, че издирването на българския алпинист продължава.  Посолствата на България в Пекин и в Делхи са в непрекъснат контакт с местните институции и следят отблизо случая, съобщиха от МВнР. Съпругата на алпиниста Радослава Ненова написа във фейсбук: Пред бТВ тя каза още: На пресконферения преди месец Петров обяви началото на нова експедиция от 10 април. Поредните върхове са част от проекта му . Т.е. - броят на всичките 8-хилядници, от които на алпиниста му оставаха да покори само още четири и така да стане първият българин, записал постижението. И едва 30-и в света. Първи в плановете на Петров беше най-ниският сред осемхилядниците -  Той е и единственият от кота 8000, който е изцяло в Тибет. За последен път е атакуван от българи през пролетта на 1999 г., когато го изкачват Дойчин Василев и Карина Сълова. В рамките на същата експедиции Боян Петров планира да изкачи и най-високия връх на планетата Еверест (8848 м) откъм Тибет. Боян Петров с уникално постижение, качи десетия си 8-хилядник", "date": "2018.05.07", "title": "Изчезна алпинистът Боян Петров"}
{"url": "http://clubz.bg/67526-mareshki_kaji_im_go_v_ochite_ako_imash_volq", "text": "Тоя номер с референдумите вече се изтърка, а на Веселин Марешки му се играе на политика. И Христо Ковачки искаше, ама не повтори - остана си с групата на Български демократичен център в 43-ия парламент. Не е ли по-добре бизнесмените да си играят на футболни отбори в свободното време?  Радев за идеята на Марешки за референдум за НАТО: Това са шеги Шегички, каза президентът Радев в коментар за предложението на Марешки - референдум за излизане от НАТО. Защо така прави варненският бос - със сигурност не съпругата му рускиня е повлияла. Дори Волен Сидеров вече не говори, че участието в НАТО е голяма измама и България може да поддържа неутралитет, а политкоректното отпреди десетина дни - няма нужда да излизаме от ЕС и НАТО, те сами ще се разпаднат.  Марешки поиска референдум за излизане от НАТО Властта опитоми Сидеров, когото в първия кабинет на ГЕРБ Яне Янев нарече \"пудел на Борисов\". Премиерът, известен кучкар, по правило селектира пудели за политически поддръжници (явни или тайни). Освен това винаги може без един пудел, защото наоколо тичат и приятелски махат с опашки други. А през февруари герберът Делян Добрев допусна, че \"Атака\" може да бъде заменена с \"Воля\", така и така били със сходен брой депутати, та се наложи Цветан Цветанов да лови бримките по коалиционната плетка. Ето три съображения защо инициативата на Марешки и \"Воля\" е куха черупка. И един пирон. .  Ясно е, че това иска Марешки. Видял е, казали са му - това е тренди, гледай как избирателите се тълпят, все едно им предлагаш торбички с евтини лекарства. Проблемът е, че на тоя клон станаха много... врабци. \"Атака\", ВМРО, НФСБ, БСП, сега и \"Воля\". Досущ като китайската стена по българското Черноморие - всички нови постройки се сливат в една. Нов бранд е нужен. Лидерът на НФСБ Валери Симеонов с неговия консерватизъм, увит в трикольор, върви повече - вдясно, но не крайнодясно, твърдо родолюбие - мека русофобия. Дали в тази ниша не се прицелва и Слави Трифонов и бъдещата му формация ще разберем през септември, когато ще е ясно Трифонов шоу или политика ще прави. Марешки редом до Марин льо Пен на сбирка на евроскептиците националисти Дали защото миналата есен на Марешки му щукна, че иска да обединява дясното, но избра да се позиционира до крайнодесните в Европа - Марин льо Пен, Герт Вилдерс и др., обединени в Европа на нациите и свободата в Европарламента. Което е в разрез с политическото му поведение на колаборационист с властта и липса на национализстъпления - например нападение над молещи се в джамия или граждански обиск на някой клек в търсене на дрога. .  . Референдум за излизане от НАТО няма да вдигне особено котировките на \"Воля\". По-добре да бяха поискали референдум за палмовото масло и сухото мляко в млечните продукти. Освен че всеки го разбира и има мнение, ще увеличи продажбите на инхибитори на протонната помпа в аптеките. \"Воля\" няма ясна политическа физиономия в парламента и в политиката изобщо - известна е като \"партията на Марешки\", така както БДЦ беше \"партията на Ковачки\". Референдумът няма да помогне за това. Но дори и да не влезе в следващ парламент, партията на Марешки успя да се сдобие с двама членове в Комисията за енергийно и водно регулиране (КЕВР), единият взет на концесия от партията на Ковачки. Партията на Марешки с двама \"свои\" в КЕВР До края на 44-ото НС, когато и да е той, политическото формирование на Марешки може да се сдобие с още няколко кресла (има и член на ЦИК от м.г.). Същински бичи пазар, нали. Особено ако пробие и със законопроекта за изборните комисии и получи право на представителство. Промените предвиждат право на членове в районните, общинските и секционните избирателни комисии да имат само представители на парламентарно представени партии, и да бъдат лишени от такова тези, които са излъчили евродепутати. Марешки посяга на изборнитe комисии Но тук има един друг любопитен момент - анонсираното предложение за референдум за излизане от НАТО в действителност помага... точно на Борисов, който на няколко пъти вече се разколебава за заделянето на повече средства за разходи за отбрана. Той винаги може да каже на партньорите в северноатлантическия пакт: \"Вижте сега, по-кротко с тия искания, защото виждате какви са настроенията!\" Борисов не иска да харчим 2% от БВП за отбрана, а по разчети за приоритети А сега прочетете това: От   на партия \"Воля\" е. * Марешки поиска референдум за излизане от НАТО Марешки редом до Марин льо Пен на сбирка на евроскептиците националисти Партията на Марешки с двама \"свои\" в КЕВР Марешки посяга на изборнитe комисии Борисов не иска да харчим 2% от БВП за отбрана, а по разчети за приоритети", "date": "2018.05.07", "title": "Марешки, кажи им го в очите, ако имаш воля!*"}
{"url": "http://clubz.bg/67533-300_bylgari_blokirani_na_letishte_v_rim", "text": "Около 300 българи са блокирани на едно от летищата в Рим, след като самолетът на обслужващата ги авиокомпания не успял да излети рано тази сутрин, съобщи бТВ. Става въпрос за \"Райън еър\", допълниха по-късно от Външно министерство. Според нашите сънародници полетът е бил отложен заради мъгла. От 8 ч. сутринта, когато е трябвало да излетят за София обаче,  как да се приберат у дома. Повечето българи, блокирани на летището в Рим, са били на почивка и казват, че  . До момента от компанията превозвач не са дали конкретни предложения. На телефоните на компанията не отговаря никой. От българското посолство в Италия обявиха, че знаят за случая и ще се опитат да съдействат. Ето и съобщението на МВнР: Във връзка с постъпилата информация за блокирани български граждани на летището в Рим, на място са изпратени двама души от българското дипломатическо представителство, които да окажат съдействие на нашите сънародници, изпаднали в затруднение. Българските граждани са блокирани на летището в Рим, след като авиопревозвачът \"Райън еър\" е отложил полета си поради гъста мъгла. Посолството съдейства за осигуряване на алтернативен транспорт на българските граждани до България. Консулът на Република България в Рим е при сънародниците ни на летището и оказва съдействие. Българското посолство в Рим следи развитието на ситуацията, остава на разположение и е в постоянен контакт с намиращите се на летището наши сънародници, както и с летищните служби. Български граждани, които желаят да получат актуална информация или да подадат сигнал за техни близки, могат да го направят на дежурния телефон за спешни случаи на българското посолство в Рим: За контакт: \n\tТелефон: 06 322 4640 и 06 322 4643 \n\tФакс: : 06 322 61 22 и 06 3224656 \n\tДежурен телефон в извънработно време: 06 322 4640 и 06 322 4643", "date": "2018.05.07", "title": "300 българи блокирани на летище в Рим"}
{"url": "http://clubz.bg/67527-putin_tyrjestveno_se_zakleva_kato_prezident_40", "text": "В Големия дворец в Кремъл в Москва днес ще се състои тържествената церемония по встъпването на Владимир Путин в четвъртия му мандат като президент на Русия. Путин спечели президентските избори в страната на 18 март с 76,7 процента. Това бе най-високият изборен резултат за него, откакто дойде на власт, като при това той бе постигнат при по-висока избирателна активност в сравнение с предишния президентски вот, през 2012 г. На Путин му падна рейтингът. Със 7 пункта През годините на власт Путин се наложи като силния човек в Русия, която той постави отново на първия ред на международната сцена, но с цената на нарастващи напрежения със Запада, отбелязва Франс прес.  Церемонията по полагане на клетва от Путин бе предшествана от протести в събота, организирани по призива на опозиционния лидер Алексей Навални в десетки руски градове под надслов \"Той не ни е цар\". Стигна се до масови арести - около 1600 души, като самият Навални бе задържан, а после - освободен. Полицията се нахвърли брутално върху демонстрантите, а в Москва кметството бе наело цивилни казашки отряди, въоръжени с палки, които биха участниците в митинга. Евросъюзът осъди полицейската жестокост в Русия (ВИДЕО) Още отсега анализатори вещаят сценарии какво ще се случи през 2024 г., когато изтече мандатът на Путин. По конституция президентът няма право на ново преизбиране. Руският лидер вече каза, че няма да променя основния закон, и анализатори се чудят кого ще посочи той за свой приемник и дали няма да се повтори сценарият от 2008 г., когато Путин стана премиер при президент Дмитрий Медведев, защото и тогава нямаше право след два мандата да се кандидатира за трети. В нощта на преизбирането си на 18 март Путин отговори на въпрос на журналист дали ще се кандидатира след края на мандата си с думите: Засега Путин не е дал индикация кой може да бъде евентуалният му приемник.  Късно снощи Владимир Путин събра на заседание в Кремъл членовете на кабинета и им благодари за свършената до момента работа, съобщи президентския говорител Дмитрий Песков. Президентът е дал висока оценка на премиера Дмитрий Медведев, който бил създал атмосфера на откритост и диолаг. Промени в правителството със сигурност ще има, но най-вероятно Медведев ще запази поста си. Говори се, че бившият министър Кудрин ще заеме ключов пост или в правителството или в администрацията на Кремъл. \"Файненшъл таймс\": Путин обмисля възстановяване на връзките със Запада Путин изтъкнал и значителните резултати, постигнати през неговия трети мандат като държавен глава. Кабинетът ще подаде оставка днес, след което министрите ще продължат временно да изпълняват задълженията си до избирането на ново правителство. Още днес държавният глава ще обяви избора си за премиер. Ако кандидатурата бъде одобрена от Държавната Дума, в което няма никакво съмнение, новият премиер има едноседмичен срок да предложи структурата и персоналния състав на кабинета. Путин влиза в четвъртия мандат с \"Кортеж\" Евросъюзът осъди полицейската жестокост в Русия (ВИДЕО) \"Файненшъл таймс\": Путин обмисля възстановяване на връзките със Запада Путин влиза в четвъртия мандат с \"Кортеж\"", "date": "2018.05.07", "title": "Путин тържествено се заклева като президент 4.0"}
{"url": "http://clubz.bg/67532-gledajte_na_jivo_vstypvaneto_na_vladimir_putin_video", "text": "Вижте на живо инаугурацията за 4-ия президентски мандат на Влаимир Путин. Излъчвана от РИА Новости.     Путин мина през шпалир от близки и гости от работния си кабинет до Андреевската зала в Кремъл, където се закле пред конституцията. След кратка процедура той ще продължи редовния си ритъм, тъй като приема поста от себе си.", "date": "2018.05.07", "title": "Гледайте на живо встъпването на Владимир Путин (ВИДЕО)"}
{"url": "http://clubz.bg/67525-barselona_i_real_%E2%80%93_chetiri_gola_cherven_karton_i_sydijski_gafove", "text": "„Барселона“ и „Реал“ (Мадрид) направиха 2:2 в поредното супердерби помежду им. Макар мачът на „Камп Ноу“ да нямаше абсолютно никакво значение за класирането, двата отбора хвърлиха всички сили. Типично за „Ел Класико“. Домакините вече си бяха осигурили шампионската титла на Испания. Те продъжават да са без загуба за целия сезон в Примера и имат голям шанс да завършат непобедени. И въпреки това стана прекрасен, зрелищен мач. Като цяло „Реал“ бе по-добрият отбор, но можеше и да загуби, след като още първото полувреме Барса остана с човек по-малко. Сержи Роберто получи червен картон малко преди почивката за удар срещу Марсело. Същевременно съдията пожали Гарет Бейл от кралския клуб за грубо нарушение срещу Юмтити. Барса на два пъти повеждаше в резултата. Головете вкараха отново „обичайните заподозрени“. Луис Суарес откри майсторски в 10-ата минута, Кристиано Роналдо изравни в 15-ата. Лео Меси направи 2:1 в 52-ата, но малко преди попадението му имаше нарушение на Луис Суарес, което остана без съдийска свирка. Гарет Бейл красиво изравни в 72-ата. Малко преди това Меси пропусна сам срещу Кейлор Навас, който изби топката, а имаше и още добри намеси. В края на срещата гостите претендираха за дузпа за нарушение на Жорди Алба срещу Марсело. Имаше и други спорни съдийски отсъждания - в ущърб и на двата тима. „Реал“, „Атлетико“ (Мадрид) и „Валенсия“ не могат да бъдат избутани от челната четворка и също ще играят наесен в Шампионската лига. Отдавна се знаят дори трите изпадащи отбора - „Депортиво“, „Лас Палмас“ и „Малага“. До края на испанското първенство остават само още два кръга. Коледата е възможна за Барса, не и за \"Реал\" (Мадрид) Роналдо се изравни с Алредо ди Стефано по брой на головете в „Ел Класико“. Двамата са поразявали вратата на „Барселона“ по 18 пъти. Но далеч пред тях е Меси, който вкара 25-ото си попадение в супердербито. Adiós на Иниеста, Ангела на \"Барселона\" (СНИМКИ, ВИДЕО) В този мач Андрес Иниеста за последен път изведе Барса пред собствената й публика. Той ще напусне клуба след края на първенството. Капитанът не игра до края, но после отново излезе на терена и бе бурно аплодиран. Роналдо пък уплаши щаба на кралския клуб, след като си навехна глезена, настъпен без умисъл от Жерар Пике. За всеки случай той бе сменен. Но след мача трениьорът на мадридчани Зинедин Зидан ускопои феновете, че няма нищо сериозно и че Роналдо няма да пропусне финала ма Шампионската лига в Киев на 26 май срещу „Ливърпул“. А „Реал“ (Мадрид) отказа да направи преди или след последния съдийски сигнал шампионски шпалир на съперника си. Което си бе съвсем очаквано. Adiós на Иниеста, Ангела на \"Барселона\" (СНИМКИ, ВИДЕО)", "date": "2018.05.07", "title": "\"Барселона\" и \"Реал\" – четири гола, червен картон и съдийски гафове"}
{"url": "http://clubz.bg/67528-remontyt_po_graf_ignatiev_zapochna", "text": "Нова организация на движението ще посрещне прибиращите се в София в самия център на града заради започващия голям ремонт на зоната по улица „Граф Игнатиев”. Вижте кое и как ще се ремонтира по \"Графа\" (СХЕМИ) Промяната важи за редица централни отсечки в района, включително улиците „Алабин”, „Ангел Кънчев”, „Солунска” и бул. „Витоша”. Спира се и движението на трамваите през участъка. Осигурена е алтернативна автобусна линия, която ще минава по ул. „Гурко”. Цялото трасе ще е от бул. „Христо Ботев” до Зоологическата градина. Автобусите вървят от тази сутрин, вече са обособени и местата на спирките. Закриват се и голяма част от местата за почасово платено паркиране в района.Ремонтът предвижда подмяна на водопровод, канализация, трамвайни релси и пътни настилки. Очаква се да продължи и през следващата година.", "date": "2018.05.07", "title": "Ремонтът по \"Граф Игнатиев\" започна"}
{"url": "http://clubz.bg/67529-spirat_tir_ovete_sled_14_ch_vijte_kyde", "text": "От  се ограничава движението на камионите над 12 тона по автомагистралите и най-натоваренитe пътища. Това съобщиха от пресцентъра на Агенция \"Пътна инфраструктура\" (АПИ). Целта е повишаване на безопасността при пътуване и увеличаване на пропускателната способност на инфраструктурата в края на трите почивни дни. Необходимо е шофьорите да карат внимателно и със съобразена скорост, спазвайки въведените ограничения, пътната сигнализация и указанията на „Пътна полиция“, която следи и предприема необходимите действия за организацията на трафика. Движението на МПС над 12 тона ще е ограничено по следните направления: Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR), напомнят от пътната агенция. За улеснение на трафика през Владая - по път I-1 (Е-79), от 10.00 ч. до 20.00 ч. ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ. Карта с временната организация на движението по участъците от републиканската пътна мрежа в празничните дни през 2018 г. в приложения линк -", "date": "2018.05.07", "title": "Спират ТИР-овете след 14 ч - вижте къде"}
{"url": "http://clubz.bg/67534-na_65_putin_e_nqkak_po_stroen_i_mladolik_galeriq", "text": "Сред \"спонтанен\" възторг, качен на забележителни токчета и със снимково отразяване, оставящо сериозни съмнения хем за ботокс и пластични корекции, хем за фотошоп, Владимир Путин встъпи в 4-ия си мандат като президент. Ето как видя процедурата в Кремъл АП. Снимките, ползвани от агенцията, са на Александър Астафиев, \"Спутник\". Господарят на Кремъл сякаш е удивително... наточен на тези снимки: Няма да коментираме... ансамбълчето на жената отзад. На места, като снимката долу, фотографът е оставил някои съмнения за токчета, под които \"просветът\" е доста внушителен, т.е. -  .. Сюжетите със снизхождането - сякаш Моисей се връща от Синай със скрижалите, са любими на вождовете. А кого ли гледат така нагоре тези хора... Все пак - непрекъснато да си предаваш властта сам на себе си изглежда... самотно занимание на долната снимка: И руската лимузина, за която толкова се писа, си беше на линия - както си му е редът. Останалото са, както се казва - истории от червения килим. Да, това е Герхард Шрьодер, който присъстваше на церемонията. Все пак бившият федерален канцлер работи за \"Газпром\".", "date": "2018.05.07", "title": "На 65 Путин е някак по-строен и младолик (ГАЛЕРИЯ)"}
{"url": "http://clubz.bg/67491-gotovi_li_sme_da_zashtitavame_lichnite_danni_ili_da_platim_40_miliona_leva", "text": "От две години е известно, че през май 2018 г. всички страни от Европейския съюз ще трябва да започнат да прилагат Общия регламент относно защитата на данните (GDPR), в т.ч. и България. GDPR влиза в сила от 25-и този месец и едно от най-важните неща в него, които хвърлят в ужас не само бизнеса, но и институциите е, че при сериозни нарушения относно опазването на личните данни, глобите може да достигнат колосалната сума от 20 милиона евро, еквивалентна на 40 милиона лева.  Ето как Facebook защитава личните ни данни Но готови ли сме за регламента, пита се в задачата, предвид факта, че доскоро МВР и правосъдното министерство си прехвърляха топката кой да внесе законовите изменения, с които трябва да се задвижи машината. Комисията за защита на личните данни (КЗЛД) от година и половина предоставя обучения и наръчници, но реално около регламента се разшумя през последните няколко месеца, когато стотици адвокатски кантори и IT фирми започнаха да правят обучения за бизнеса. Срещу заплащане, разбира се. Една от причините бизнесът сам да се организира е, че на КЗЛД й бяха отказани финансови средства да оборудва обучителния си център в София. Комисията няма и подразделения в страната, въпреки че ще играе важна роля с влизането в сила на GDPR. Общият регламент относно защитата на данните на Европейския парламент и на Съвета датира от 27 април 2016 г. От  , в който ще се имплементират нововъведенията, на 30 април - по-малко от месец преди те да станат задължителни за целия частен и публичен сектор. Спорно е дали до 25-и ще успеят да минат задължителното обществено обсъждане, гласуване в Министерския съвет, внасяне в Народното събрание, а оттам - разпределение по комисии, гласувания в пленарна зала и т.н. до обнародването в \"Държавен вестник\". По същество сегашният Закон за защита на личните данни до голяма степен отговаря на регламента. По думите на председателя на КЗЛД Венцислав Караджов GDPR обхваща между 80 и 95% от българския бизнес, но не повече от 20-30 на сто от него е готов  . Под защита на личните данни се разбира   предоставяйки им стоки и услуги. Това ще рече имена, ЕГН, адреси, в т.ч. и електронна поща, както и чувствителна информация като здравен статус и пр. Партията на Меркел купувала лични данни преди изборите Всички администрации, както и големите компании трябва да назначат \"пазител на личните данни\", който може да е преквалифициран или специално нает за целта служител, а може и да е компания, която играе ролята на подизпълнител. Важно е обаче да се знае, че при теч на лични данни например възложителят и подизпълнителят носят солидарна отговорност и при предявен иск и наложена санкция, тя се дели наполовина.  За малките фирми обаче регламентът ще е свързан с нови разходи, най-малкото ако трябва да се закупи нов софтуер, наеме \"пазител на данните\" или фирма, която да ги криптира и т.н. Всички публични институции също трябва да назначат такива \"пазители\". Но вече има въпросителни. Като например при личните лекари, които пазят информация за пациентите, която съдържа много по-чувствителни данни от трите имена на лицата. И бизнесът, и институциите ще бъдат подложени на изключително сурови санкции при големи нарушения по опазването на личните данни на хората. Регламентът не прави разлика дали един теч на данни например излиза от НОИ или от IT компания, която обработва данните на хиляди души по света. Глобите може да достигнат до 20 милиона евро (40 милиона лева). Българският законопроект обаче не обвързва размера на санкцията с оборота на предприятието, както предвижда GDPR  ). По него за най-дребните нарушения се предвиждат санкции от 1000 лева до 5000 лева, а за най-тежките до 40 милиона лева. За сравнение, по сега действащия закон, глобите са символични - до 2000 лева. Uber прикривала теч на лични данни на 57 милиона души Важно е да се знае, че глоби ще се налагат дори и една компания да не носи пряко вина за нарушението. Ако е станала обект на хакерска атака, вследствие на което от нейната база данни са изтекли имена, имейл адреси, банкови сметки и пр., то тя трябва да уведоми органите до 72 часа от установяването на атаката и теча. Но ще се счита за виновна, защото не е предприела достатъчно добри мерки за защита на поверените й данни. Иначе всяко лице може да поиска по всяко време данните му да бъдат заличени, за което му се издава и подробен протокол как точно се е случило заличаването. Комисията за защита на личните данни ще играе важна роля по регламента като част от европейското бюро за защита на личните данни. Както и сега, ще извършва проверки по сигнали, в т.ч. съвместни с аналогичните си органи по защита в останалите страни от ЕС, ще налага санкции и пр. КЗЛД обаче не разполага с достатъчно ресурс да извършва проверки на място, няма подразделения в страната, нито достатъчно човешки ресурс, нито пък финансово обезпечение да командирова служители извън София. Как държавата ще въведе регламента и ще отговори на въпросите около него, предстои да видим. Партията на Меркел купувала лични данни преди изборите Uber прикривала теч на лични данни на 57 милиона души", "date": "2018.05.07", "title": "Готови ли сме да защитаваме личните данни? Или да платим 40 милиона лева"}
{"url": "http://clubz.bg/67530-andrej_rajchev_smetnato_v_pari_lekarite_kradat_poveche_ot_ciganite", "text": " Това заяви пред Нова тв социологът Андрей Райчев по повод навършването на една година от управлението на кабинета \"Борисов 3\".  допълни тя. Райчев припомни:  Райчев отличи Борисов 1 от № 2 и 3 и отеляза, че Борисов 3 един път с ножицата не сме го видели. Той отбеляза обаче, че корупцията е повсеместна и даде пример с лекарите, които \"влачат\". Според Христова премиерът ще се изправи челно пред необходимостта от няколко - макар и 2-3 много сериозни реформи. Според Андрей Райчев обаче \"той никога няма да ги направи\".", "date": "2018.05.07", "title": "Андрей Райчев: Сметнато в пари, лекарите крадат повече от циганите"}
