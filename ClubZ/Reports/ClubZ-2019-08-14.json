{"url": "https://clubz.bg/86632-policejskiqt_ezik_ima_nujda_ot_prevod_na_bylgarski", "text": "Българската полиция освен, че ни пази, редовно ни озадачава, когато реши да огласи някаква информация по свързан с дейността ѝ казус. Вероятно би трябвало да имаме някаква закалка от МВР кадъра Цветан Цветанов, който пренесе езиковите средства, характерни думи, специфичния синтаксис, говоренето с недомлъвки и т. н. в политиката и партийното управление. С времето стилът на Цветанов обаче придоби самобитност и собствени почерк - между заплетените фрази, които започваха, но краят им някъде се губеше в безкрайността, имаше и много риторични въпроси, понякога даже смешки, закани или обещания, в смисъл Цветанов взе да говори много по-обиграно политически. В езика на висшите представители на полицията обаче упорито се следва правилото прикритостта (вероятно случайно да не се огласи информация ,която не бива да се огласява, макар че информацията винаги изтича - или прокуратурата я огласява официално, или през някои хакерска атака...) да се комбинира с тотална липса на формулиране на ясни послания към ауидиторията. Като начало най-лесното е да се прибягва към прости изречения, без вмъкнати фрази, без безлични конструкции. В последните дни един инцидент, в който шестима нахлуват посред бял ден и започват да трошат известно заведение в централните части на София, беше детайлно дискутирано и привлече общественото внимание. Най-вече с похвати, които силно напомнят най-силните дни на мутренските изстъпления през 90-те години.  Собственикът на потрошеното заведение не искал полицията да се меси Това, което от полицията трябва да съобщят се свеждаше до няколко изречения информация плюс уверение, че случаят няма нищо общо с ония отдавна забравени времена. Обаче засилената изява на полицейски шефове само увеличи недоумението. Ако целта е била, с много думи да кажат възможно най-малко - идеално са се справили Около 6 часа в понеделник шестима влизат и започват да громят столично заведение. Оттам обаче не се обаждат на тел. 112, сигнал до полицията под никаква форма за погрома няма нито от управителя, нито от собственика. Полицай вижда видеото във фейсбук малко след като то е публикувано там и реагира, патрулна кола от Шесто РПУ отива на място и открива все още следи от потрошаването на интериора на заведението, както и че персоналът активно почиства и подрежда. Това се случва на 12 август. Сутринта на 13 август вече има един задържан от шестимата преки извършители. А от полицията съобщават, че става дума за неуредени бизнес отношения. Ден по-късно има задържани двама от участниците в погрома, самоличността на други двама е установена и те се издирват. Единият се казва Петър Паунов, другият - Веско Стоянов, по прякор Пирата. Самоличността на петия също е почти уточнена. Продължава работата по установяване кой е шестият участник. Нападателите са млади мъже, на възраст между 23 и 35 години. Един от тях не е криминално проявен, останалите четирима са имали вече криминални прояви - унищожаване на имущество, грабеж, кражба и хулиганство. Двамата задържани не са дали никакви обяснения за действията си. Полицията е разпитала собственика на заведението Емил Лазаров , управителя и почти целия персонал. Спор за половин милион лева между собственика на заведението и неговият съдружник Красен Кръстев може да е причината за погрома в известно столично заведение преди два дни. Съдружникът на Лазаров вече е разпитан  и е освободен, но разследващите продължават да събират данни и информация за евентуална съпричастност към престъплението. Преди да потрошат заведението му, собственикът не е получавал заплахи, обясниха от полицията. Заподозреният в поръчителство обаче - Красен Кръстев е пускал жалба. първо шефът на столичната полиция старши комисар Георги Хаджиев, а днес топката беше поета от още по-ръководен фактор - главен комисар, директор на Националната полиция Христо Терзийски. Освен визуално, никой не би открил разлики между двамата - поне не и в начина на изразяване, полицейски език, тромав, неясен, пълне с ненужни клишета и \"устойчиви\" изрази, езикови патерици, преизказност и т. н. Шаблонният речник е идентичен, като че ли в полицията се минава на специални курсове по \"изкривено\" изразяване и обезличаване на езика. Ето и медийните \"разкази\" последователно на директора на СДВР и на Националната полиция - пред Нова ТВ на 13-ти и съответно на 14-ти август.  Нямаме постъпил сигнал за този вандалски акт, това категорично го заявявам тъй като съм го проверил лично. След като постъпиха първите данни за този инцидент и те бяха публикувани в медийното пространство, изпратих патрул на Шесто районно да отиде на място и да провери ситуцията. След като колегите ми потвърдиха, в Столичната дирекция беше създадена организация за документиране на това престъпление и заедно с колегите от Главна дирекция на Националната полиция сформирахме екип. Работата по случая не е спирала и през цялата вечер. В Столична дирекция на МВР почти целият персонал беше доведен, както и управителят, и собственикът. До момента имаме задържано едно лице, основната ни версия е, че става дума за неуредени финансови отношения.  : Към настоящия момент са установени четири лица. В процес на установяване е пето лице. От четирите лица са задържани две, вчера един, снощи още един. Петте лица са търсени чрез всички пособи и методи, които има да използва полицията при задържането на лица, заподозрени в извършването на някакво престъпление. Две от лицата са задържани, две бяха обявени за издирване, вкл. и чрез медиите бяха подадени снимки за тях. Едно от лицата се казва Петър Паунов, другото е Веско Стоянов, по прякор Пирата. И петото лице е в процес на установяване и предполагам, че между 10 и 11 часа ще го обявим за издирване по нашите полицейски системи  ). Ще продължим работата по издирване и установяване и на шестото лице. - Не е важно къде са задържани, защото може би по този начин ще дадем информация към останалите, в смисъл, която може да попречи на тяхното установяване и задържане. Ние прилагаме всички разрешени от закона оперативни способи за установяването на местонахождението на тези лица. - Петимата, които до този момент ги подозираме в това престъпление, са мъже млади, на възраст между 23 и 35 години. Едно от тези лица не е криминално проявено, а останалите четири лица имат криминални прояви, различни деяния от чл. 216 от НК - Унищожаване и повреждане на имущество, грабеж, кражба и хубиганство. За тези лица не е за първи път деяние срещу обществения ред и спокойствие, действия, с които нарушават обществения ред и спокойствието на гражданите. :  - Към настоящия момент двете задържани лица отказват да дават показания  по образуваното досъдебно производство. С тях се провеждат процесуално-следствени действия в присъствието, естествено, на техни упълномощени адвокати и всички тези действия са под надзора и ръководството на Софийска районна прокуратура по образуваното досъдебно производство.  - Ами точно това, нали така исках да подчертая. Неуредените финансови отношения между лица и фирми през 2019 г.  няма как да се уреждат по начин, който е характер за 90-те години. Няма как в едно общество, в което има ред, законност и се налага законът по нормалния начин, отношения между граждани, участващи в различни търговски субекти и фирми, да става по този начин. Ако някой днес си помисли, че днес може по този начин грубо да нарушава обществения ред, да чупи и да троши заведения в късния следобед в широкия център на София, няма как да го допуснем това нещо да стане практика на уреждането на различни бизнес, търговски и така нататък отношения. За това казвам, че самият собственик...Подаването на сигнала е абсолютно нехарактерен начин полицията да разбира, че става някакво противоправно отношение.  - Полицейски служител забелязва в социалните мрежи, че няколко минути преди влизането в социалните мрежи се случва този инцидент и звъни на съответната дежурна част, която изпраща патрулна кола, патрул на Шесто районно, който установява, че е имало сбиване, т. е. някаква случка в заведението, но вече в заведението самият персонал е започнал разчистване на самите маси. Нормалното действие на такива служители е да оставят...  - Запознал ни е с различни негови отношения, базирани на различни видове бизнес, строителен, търговски, в които говори за едно доста сериозна сума от 500 хил. лв. във връзка със строителство на различни обекти. Има и други отношения на базата на стопанисване на търговски обекти, които се отдават под наем. В този момент, от вчера ние изследваме тези взаимоотношения, за да намерим мотива за извършването на тези деяния. Не можем да кажем дължал, това е в процес на изясняване, на показания, на преглеждане на документи. Но пак казвам, има закон и ред, граждански ред, по който могат да се претендират и решават тези спорове.  - Нямаме до извършването на този инцидент, не сме имали такава информация. Единствената информация, която имаме от седмицата преди случката в Трето райнно е подаден сигнал за неправомерни действия в един от обектите в компания, която в съдружие се стопанисва от въпросните лица.  - От съдружник на г-н Лазаров, не искам да уточнявам. Имаме такъв сигнал и подадена жалба, мисля, че беше в петъчния ден за нерегламентирани действия по отношение на обща фирмена собственост. Собственикът не е поискал защита.  - Лицето е разпитано по образуваното досъдебно производство, към настоящия момент е освободено, продължаваме да събираме данни, информация и най-вече доказателства за евентуална съпричастност към това престъпление. В България мутрите не бият В България мутрите не бият", "date": "2019.08.14", "title": "Полицейският език има нужда от превод на български"}
{"url": "https://clubz.bg/86654-nachalo_na_kraq_na_karierata_na_plasido_domingo", "text": "Двe престижни сцени отмениха бъдещи участия на Пласидо Доминго, а Лосанжелиската опера обяви, че започва разследване срещу тенора в отговор на разследването на „Асошиейтед прес“, в което девет жени обвиняват легендарния певец в сексуален тормоз и неуместно поведение. Доминго е генерален директор на Лосанжелиската опера от 2003 г., като е бил и художествен директор там – позиция, на която има властта да дава роли и, както обвинителите му заявяват, да разрушава кариери. Някои от жените, говорили пред „Асошиейтед прес“, казват, че Доминго се е възползвал от длъжността си в Лос Анжелис и на други места, за да се опитва да ги принуди към сексуални отношения. Част от свидетелките заявяват, че са били „наказвани професионално“, ако са отказвали на тенора. Пласидо Доминго е обвинен в сексуален тормоз Във вторник Филаделфийската филхармония и Операта на Сан Франциско обявиха, че отменят предстоящи участия на Доминго. От Метрополитън опера в Ню Йорк излязоха със становище, че ще изчакат резултатите от разследването на Лосанжелиската опера преди да направят решение за бъдещето на певеца в Мет, където той има планирано представление през септември. 78-годишният Пласидо Доминго е една от най-влиятелните фигури в индустрията. Повече от тридесет души от света на операта са заявили пред „Асошиейтед прес“, че поведението му дълго време е било „обществена тайна“. Самият той в специално изявление посочи, че всички твърдения се отнасят за събития по-стари от 30 години и са „дълбоко тревожни и, както са представени, неточни“. Пласидо Доминго отказа да пее с Кончита Вурст От Лосанжелиската опера обявиха, че ще наемат външна агенция, която да разследва „притеснителните обвинения“ срещу Доминго. При отмяната на поканата към Доминго да пее на откриването на Филаделфийската филхармония на 18 септември, оттам посочват: Операта на Сан Франциско отменя концерта на Доминго за 6 октомври, който трябваше да отбележи 50-ата годишнина на взаимоотношенията между тенора и трупата. Събитието бе анонсирано като „единствено по рода си“ с „един от най-влиятелните певци в историята на операта“. През април тази година Мет устрои галавечеря за Доминго, на която цената за място започваше от 2500 долара. Според календара на операта в Ню Йорк той трябва да изиграе заглавната роля в „Макбет“ в три представления през септември и октомври. Но не всички ангажименти на тенора вървят към отмяна – президентът на Залцбургския фестивал в Австрия Хелга Щадлер заяви, че организаторите са се съгласили Доминго да излезе за предвиденото си на 31 август участие. Пласидо Доминго отказа да пее с Кончита Вурст", "date": "2019.08.14", "title": "Начало на края на кариерата на Пласидо Доминго"}
{"url": "https://clubz.bg/86638-vzrivenata_ruska_raketa_e_bila_s_qdren_dvigatel", "text": "Ракетата, взривила се при тестове край Архангелск, Русия, вероятно е имала двигател с малък модулен ядрен реактор. Това каза пред Клуб Z Йордан Йорданов, бивш директор на АЕЦ „Козлодуй“ и специалист по този тип реактори. Взрив при изпитание на ракета изби водещи руски учени Според Йорданов ясен признак за това е рязкото покачване на радиационния фон в района, както и отричането от страна на руснаците. Петима учени от „Росатом“ загинаха при инцидента, за който руските власти мълчаха 4 дни, и съобщиха частична информация. Все повече проекти за малки модулни реактори за употреба за граждански цели се появяват в света. Те имат ключови предимства пред пълноразмерните – значително по-компактни са, маневрени, а системите им за безопасност са като големите блокове от поколение 3+. Друго предимство, подчертава специалистът, е това, че те горят горивото, натрупано от големите реактори.  Подобен е бил и случаят с реакторите на Чернобил, припомни той – те са се ползвали както за електроенергия, така и за производство на плутоний за атомни бомби. Такава практика е имало само в СССР. Лъжи и мълчание като при Чернобил: Разбрахме ли какво се случи край Архангелск? Според Йорданов вероятно предстои остра международна реакция на теста. Лъжи и мълчание като при Чернобил: Разбрахме ли какво се случи край Архангелск?", "date": "2019.08.14", "title": "Взривената руска ракета е била с ядрен двигател"}
{"url": "https://clubz.bg/86653-magistrala_struma_ostava_zatvorena_opasna_e_zaradi_pojara", "text": "Участъкът от магистрала \"Струма\" край Дупница остава затворен за движение за неопределен период от време насред отпускарския сезон. В съобщението на агенция \"Пътна инфраструктура\" се казва, че преминаване през аутобана при 62-рия км и в двете платна ще е забрането и \"през следващите дни\". Колко точно са тези дни - не се уточнява. Причината е пожарът, възникнал преди ден, довел до частично бедствено положение в Дупница. Горяха отпадъци в близост до терен на фирма, занимаваща се с вторични суровини. Специалисти на Института по пътища и мостове в пътната агенция и на строителя на магистралата (Главболгарстрой\" - б.р.) направиха оглед. Обследвани са стълбовете на съоръжението, ригели, фуги, греди и лагери. Участък от автомагистрала „Струма” затворен заради пожар Пътната агенция ще предяви иск към собственика на фирмата, \"направира нерегламентирано сметище\", където възникна пожарът, след като има точна количествено-стойностна сметка за необходимите ремонтни работи, се казва още в позицията. По-рано днес собственикът на предприятието за вторични суровини заяви пред бТВ, че огънят е бил превизвикан от нещо запалимо, хвърлено от магистралата, като нещото е било по-голямо, а не просто цигара. Добави, че компанията му оперира на това място от 1997 г., а и складираните отпадъци далеч не били само на пункта, а има появило се нереглавментирано сметище заради \"недобросъвестни граждани\".  От агенция „Пътна инфраструктура“ пък внесоха сигнал в Районната прокуратура в Дупница срещу собственика на цеха. Именно в него от агенцията твърдят, че  . Трафикът по \"Струма\" между Дупница и Бобошев ще се пренасочва по обходен маршрут от п. в. „Дупница“ по път I-1 (E-79) до п. в. „Бобошево“ на АМ „Струма“ и обратно. По разпореждане на председателя на Управителния съвет на Агенция „Пътна инфраструктура“ Георги Терзийски на директорите на всичките 27 областни пътни управления в страната е разпоредено до 23 август да извършат обход на всички съоръжения за наличие на нерегламентирано използване на пространството под съоръженията и прилежащия сервитут, казаха още от АПИ.", "date": "2019.08.14", "title": "Магистрала \"Струма\" остава затворена - опасна е заради пожара"}
{"url": "https://clubz.bg/86652-pojar_v_smetishteto_na_svishtov", "text": "Сметището на град Свищов се е запалило около 16 ч днес, съобщи БНР. Обхвана е териотия от около 50 декара. Има опасност огънят, който на места надхвърля 10-15 метра височина, да се прехвърли върху близки горски масиви, съобщава кметът на града Генчо Генчев. Магистрала \"Струма\" все още е затворена заради пожар В гасенето са се включили екипи на противопожарната служба от цялата област, както и експерти от Регионалната екологична инспекция, защото пожарът е на десетина километра от града. Започнала е и мобилизация на земеделска техника от земеделските кооперации, които да започнат заораване на площите.", "date": "2019.08.14", "title": "Пожар в сметището на Свищов"}
{"url": "https://clubz.bg/86634-az_stroq_nqma_da_hodq_da_gi_pazq_posle", "text": "Кой отразява ситуацията в България по-правдиво - медиите или профила на Бойко Борисов във \"Фейсбук\"? Горещ въпрос насред горещото лято.  Ето какво публикува Борисов на профила си във \"Фейсбук\" днес. Малко след тази публикация профилът на Борисов отново започна да предава известния вече риалити формат \"Бойко кара джип\". Първоначално премиерът посети завод за стъкло в Търговище. Това бе пояснено на профила на Борисов. Веднага след това премиерът инспектира строежа на магистрала \"Хемус\". Това коментира Борисов за магистралата, докато крачеше по неравната настилка. След магистралата Борисов посети и археологически обект в близост до нея. В края профилът на Борисов обобщи следното: Ето кои бяха основните теми в сутрешните блокове на националните телевизии, които Борисов със сигурност следи внимателно: Ясно е, че в случаите с пожарите, както си чумата по прасетата, става дума за управленски небрежности А всички управленски небрежности в последните години се пишат на сметката на ГЕРБ и лично на здравия гръб на лидера на тази партия. В същото време премиерът всячески се опитва да избегне да коментира тези теми. Оправданията на Борисов по повод Гешев, че съдебната власт е назависима, също много издишат. Във Висшия съдебен съвет има 25 души, 22-ма от тях са избираеми, а 11 от тези 22-ма се избират от парламента. Това винаги става с пълен консенсус между управляващи и опозиция, които иначе се дърлят люто по различни дребнотемия. Същият този ВСС ще избира главният прокурор. И гласовете на избраните от парламента ще са решаващи. Това е формалното положение. Има и един куп съмнения за неформални зависимости между изпълнителната и съдебната власт и особено между правителството и прокуратурата. Данните на НСИ, с които Борисов се похвали, също бяха сред темите в медиите. В тях обаче бяха оповестени и други детайли. А именно - че за юни средната заплата в България бруто е 1253 лв., т.е. 600 евро, а нето - 1000 лв. т.е. 500 евро. Тези детайли, както е видно, отсъстват от статуса на Борисов. Все пак трябва да се признае, че той специално повдигна въпроса за заплатите, докато беше в завода в Търговище: Заедно с Борисов пътуваха и неколцина репортери. Той се опита да избегне въпросите им, като ги призова само да показват какво се строи. В крайна сметка премиерът бе принуден да коментира темата за сметището край магистрала \"Струма\". Той заяви, че проблемът много бързо ще бъде отстранен а тези, които са разрешили това сметище ще понесат отговорност. Коментарът му бе вариация на друг негов известен израз: \"ние ги хващаме, те ги пускат\", който използваше често, когато беше главен секретар на МВР по адрес на съда. Борисов изрично призова медиите да не пропуснат да отразят строежите заради коментарите му. Кой по-добре отразява реалността в България  - профилът на Борисов във \"Фейсбук\" или медиите ще се разбере скоро. На предстоящите местни избори. ", "date": "2019.08.14", "title": "\"Аз строя, няма да ходя да ги пазя после\""}
{"url": "https://clubz.bg/86644-s_kakvo_sa_zaslujili_chujdencite_da_im_prashtame_takiva_diplomati", "text": "Издигнала се, окопала се на върха и състояща се или от крадци, или от такива, които ги покровителстват, за да продължават да крадат. Няма такова нещо. Всичко е точно, демократичният процес си върви и чрез избори всеки честен, почтен и с лидерски качества – каквито несъмнено имат в най-големи дози съсредоточилите най-много власт у нас – може да достигне до най-високите нива, top of the top на държавната машина. Всички решения на всички нива се взимат единствено по съвест и на база върховенство на закона и личните достойнства на кандидата. Просто на едни – дори понякога публично известни със своите успешно водени или най-често успешно неводени производства – им върви. Повече от на други. Припомнете си Никола Филчев... След успешно изпълнения мандат на главен прокурор отиде посланик. За да не кажа нещо съставомерно, само вижте в кои медии се изявява днес и ще се ориентирате, дори нищо друго да не помните за прокуратурата в неговата ера. Спомнете си Владимир Писанчев – шефът на ДАНС, по чието време идва „онова“ от партньорска служба за втория в ДПС Христо Бисеров. После той бе правилен свидетел по делото срещу Владимира Янева „Червеи“, което според мнозина е изтичане на масиви на МВР към частни дружества. И отиде консул. Буквално замеряме чужбина с ценни кадри. Филчев, Писанчев, а ето сега и Пламен Георгиев... Пламен Георгиев - новият консул във Валенсия и на Балеарските острови Просто някаква случайна ръка на съдбата там в тъмното (то и в Бояна се стъмва рано, щото нали – усойно заради Витоша) си играе на барбут и прахосва в пустата чужбина такава ценна експертиза. Ами, не е честно спрямо нас. Признайте... ", "date": "2019.08.14", "title": "С какво са заслужили чужденците да им пращаме такива дипломати?!"}
{"url": "https://clubz.bg/86646-otkriha_gigantski_pingvin_kraj_nova_zelandiq", "text": "Учени от Нова Зеландия откриха фосила на пингвин с размерите на човек, който е порил водите на Световния океан преди близо 60 милиона години, предаде Асошиейтед прес. Те смятат, че представителите на изчезналия животински вид са били високи около 1,6 метра и са тежали 80 килограма.  Откритията им бяха публикувани в австралийското списание  Пол Скофилд, който е един от авторите на статията, посочва, че откритието е значимо, тъй като гигантският пингвин наподобява друг, който е бил намерен край Антарктика през 2 000 г. Това доказва, че двата региона са били свързани през епохата на Палеоцена. Астероидът, избил динозаврите, унищожил и почти всички бозайници Според Скофилд пингвините са се възползвали от масовото изчезване на динозаврите, морските влечуги и гигантските риби. Гигантските пингвини (наричани Crossvallia waiparensis) обаче са изчезнали преди 30 милиона години, след като големите морски бозайници са започнали да доминират водите. Те щяха да бъдат два пъти по-тежки и 30 сантиметра по-високи от най-големите представители на животинския вид днес - императорските. Според Скофилд костите в краката им доказват, че долните крайници са играли по-съществена роля при плуването, отколкото при съвременните им арктически братовчеди. Нова Зеландия е последната гробница на множество гигантски птици - най-големият папагал, огромния орел на Хааст и моата (птица, която наподобява емуто). Учени обясняват, че липсата на хищници е спомогнала на птиците да оцелеят милиони години.", "date": "2019.08.14", "title": "Откриха гигантски пингвин край Нова Зеландия"}
{"url": "https://clubz.bg/86651-protestirashtite_v_krushare_groznite_i_svinlivite_imat_syshtiq_problem_kato_umnite_i_krasivite", "text": "Многократни случаи на изхвърлени отпадъци от клане на прасета има в района около сливенското село Крушаре, съобщават местните, участващи в блокадата в населеното място. Според тях не става дума за случайни инцизденти, а системна грешка в превенцията на африканската чума по свинете. Не е редно да се обвиняват стопаните и местната власт, при положение, че няма протокол за превативното колене на животни, подчертават те. Реакция от страна на БАБХ и здравното министерство няма. Чумата по свинете достигна и до Смолянско Животновъдите вече няколко дни са блокирали пътя Ямбол-Сливен в знак на протест, като искат някой да поеме отговорност за некачествените мерки за превенцията, институциите да си вършат работата, и да се отговори ясно на въпроса как ще бъдат компенсирани финансово стопаните на избитите прасета. И събирачите на трюфели излизат на протест Става дума за контрапротеста вчера, който предизвика допълнително напрежение в сливенското село и засилено полицейско присъствие. До сблъсъци все пак не се стигна. И събирачите на трюфели излизат на протест", "date": "2019.08.14", "title": "Протестиращите в Крушаре: Грозните и \"свинливите\" имат същия проблем като умните и красивите"}
{"url": "https://clubz.bg/86635-v_bylgariq_mutrite_ne_biqt", "text": "В България мутрите не бият. Ако отряд квадратни момчета, всеки с по два пръста чело, влезе в чуждо заведение, изпотроши инвентара и пори мека мебел с хладно оръжие – това е заради неуредици между двама бизнесмени. МВР може и да не знае какво става сред хората, но се информират за живота от медиите, за да „стартират действия“ и „да се самосезират“... но едва след като лично премиерът и главният прокурор са се обадили на началниците. А случаят с погрома в столичното заведение въобще не е в рамките на смешното. Според изнесените в публичното пространство факти и изказвания на представители на полицията Красен Кръстев и Емануил Лазаров са съдружници в няколко фирми, имат бизнес със заведения и строителство. Имали неуредени сметки помежду си. В деня на погрома изпратените момчета не само подплашили клиентите на заведението, но и заръчали на персонала да кажат на работодателят им – Емануил Лазаров, „да се обади на когото трябва“. Той пък не съобщил на полицията за нападението. В България мутрите не само, че не бият, но и полицейските началници се заричат, че няма позволят „да се върнат тези времена“. Или както заяви главният комисар на МВР Ивайло Иванов: Кои времена? Когато момчета в черно, тежко въоръжени с автомати или с добри умения в съчетанията с бухалки нахлуваха в публични заведения, стреляха се помежду си, а трибуквени организации като СИК, ВИС 1 и 2, бяха всемогъщи владетели на силовото застраховане?  Собственикът на потрошеното заведение не искал полицията да се меси В същото време сред шестимата нападатели, петима са „млади мъже на възраст между 23-35 години“. Шестият още не го знаят кой е, но двама са обявени за национално издирване. Соченият за поръчител на погрома – съдружникът на Лазаров Красен Кръстев, пък е кикбоксьор и бивш шеф на федерация по кикбокс.  Ако наистина отговарят на този профил, то същите тези млади мъже едва ли имат съзнателен спомен от мутренските времена на 90-те години. А „професионалната им биография“ – да унищожават и повреждат имущество, да хулиганстват, показва, че тези времена, за които главният секретар на МВР предпазливо споменава, никога не са си отивали. Те са били обучени или са наследници на един добре работещ бизнес от началото на промените. И едва ли е случайна биографията на сочения за поръчител на погрома над заведението. Е, как пък не се оказа бивш шеф на федерацията на радиолюбителите.  Цялата тази история с нападението над столично заведение във вторник все повече прилича на криминална комедия, защото животът е по-абсурден и от филм на братята Коен. И опитвайки се да поемем въздух, шефът на столичната дирекция на МВР старши комисар Георги Хаджиев се включи с позиция към трудовите колективи, които подкрепят номинацията на Иван Гешев за главен прокурор. Да очакваме скоро подкрепа и от синдиката на мутрите.  ", "date": "2019.08.14", "title": "В България мутрите не бият"}
{"url": "https://clubz.bg/86639-krib_izliza_na_opylchenie_sreshtu_kiberreketa", "text": "Да бъде променено законодателството и така да се сложи край на опите за киберрекет спрямо големия бизнес. За това настоя Евгений Иванов, изпълнителен директор на Конфедерацията на работодателите и индустриалците в Българи (КРИБ). Пред Нова телевизия (чийто собственик е председателят на КРИБ Кирил Домусчиев) той разказа, че бизнесът непрекъснато е подложен на кибертормоз и рекет, като даде за пример пробива в Националната агенция за приходите (НАП) и спомена обвинената от прокуратурата фирма \"ТАД Груп\". Но и не уточни какви точно законодателни промени трябва да бъдат извършени.   Собственикът на \"ТАД Груп\" бил пратен в ареста \"заради формата на главата\" Той припомни поредицата от отвличания на бизнесмени, станали известни като „Наглите”, чието име беше дадено от бившия вътрешен министър Цветан Цветанов. Иванов каза, че са благодарили на тогавашното ръководство на МВР. Евгений Иванов сподели и лична история - работният му компютър бил хакнат. Паролите на \"ТАД груп\" разбити с лукавост - чрез охранителните камери По думите му в КРИБ членуват почти без изключение всички големи банки, всички големи финансови институции, пенсионни дружества, застрахователни дружества, индустриални компании и те са по дефиниция обект.\" Според Иванов атаките срещу финансовите институции у нас целели да влошат имиджа на страната ни. Разобличавайки \"ТАД груп\", прокуратурата публикува ЕГН на Борисов, Цацаров и Пеевски И завърши, че ролята на КРИБ е в рамките на организацията да се набележат действия \"на първо време една опълченска съпротива, докато бъде намерено законодателно решение.\" Паролите на \"ТАД груп\" разбити с лукавост - чрез охранителните камери Разобличавайки \"ТАД груп\", прокуратурата публикува ЕГН на Борисов, Цацаров и Пеевски", "date": "2019.08.14", "title": "КРИБ излиза на опълчение срещу киберрекета"}
{"url": "https://clubz.bg/86650-kolko_terasi_ima_bylgarskoto_konsulstvo_vyv_valensiq", "text": "С решение на правителството от 9 август бившият шеф на Комисията за противодействие на корупцията и отнемане на незаконно придобитото имущество (КПКОНПИ) е новият генерален консул на България във Валенсия. В неговите консулски отговорности влиза освен Валенсия, и областите Мурсия, Кастиля ла Манча и Балеарските острови. Пламен Георгиев - новият консул във Валенсия и на Балеарските острови Пламен Георгиев подаде оставка след скандала \"Апартаментгейт\", в който попадна заради терасата на апартамента си в София. Там Столичната община установи незаконни постройки. А проверката на НАП на доходите и имуществото му приключи без данни за нарушения. На терасата в столичния си апартамент бяха издигнати покрито барбекю, лятна кухня и сауна. С решението на столичния строителен инспекторат тези постройки трябва да бъдат разрушени.  А ето как ще изглежда новата сграда, която Пламен Георгиев и семейството му ще ползват във Валенсия. Там се помещава консулското бюро на българската дипломатическа мисия.", "date": "2019.08.14", "title": "Колко тераси има българското консулство във Валенсия?"}
{"url": "https://clubz.bg/86637-velikobritaniq_se_gotvi_za_izbori_nqma_koj_da_gi_svika", "text": "Членове на кабинета на Борис Джонсън говорят за предсрочни парламентарни избори, сякаш те вече са насрочени. Във вторник пък консерватор без да иска публикува имейл за потенциалния си екип за потенциалната кампанията. Спряха отпуските на съветниците на Джонсън - знак за избори Въпреки че очакванията за предсрочни избори се увеличават не е ясно как това ще се случи. Причините за свикване са ясни. Джонсън разполага с управляващо мнозинство с един депутат в парламента, което означава, че той няма да може прокара противоречив закон. Торите губят депутат. Мнозинството на Джонсън виси на 1 глас Също така няма достатъчно подкрепа за каквато и да е сделка за \"Брекзит\". Народните представители замислят по какъв начин да блокират намерението му Обединеното кралство (ОК) да напусне ЕС на 31 октомври, ако не бъде подписано споразумение между двете страни.  Насрочването на избори ще прекрати тези договорки - депутатите ще престанат да бъдат депутати и ще трябва да се борят за местата си в Камарата на Общините. Те също могат да увеличат консерваторите в парламента. Според торите министър-председателят е способен да представи ситуацията като борба \"Парламента срещу народа\" и по този начин Джонсън ще спечели подкрепата на британците, които са разочаровани, че \"Брекзит\" не е изпълнен. Борис Джонсън се скара на ЕС и обеща да направи Британия велика И все пак дните, в които премиерите можеха да посетят монарха и да поискат избори останаха в миналото. След 2011 г. национални избори могат да бъдат насрочени при две условия: две трети от депутатите ги подкрепят или ако правителството загуби вот на доверие. Това няма как да се случи без съдейството на опозицията, която ще има цена. Инак, следващите избори ще се състоят през 2022 г. Противниците на \"твърд Брекзит\" се страхуват, че Джонсън може да насрочи изборите за след 31 октомври, с което ще позволи на Обединеното кралство да напусне ЕС без сделка - няма да има парламент, който отново да го отложи. Лидерът на лейбъристите Джеръми Корбин определи подобно намерение за  .  Има още един потенциален начин да се заобиколи законът от 2011 г. - като се поправи с обикновено мнозинство в парламента. Същевременно подобно споразумение ще се нуждае от подкрепата на Камарата на лордовете, а краткият период до \"Брекзит\" усложнява процедурата. Избори докато Великобритания все още членува в ЕС не се харесват на някои консерватори. Те са загрижени от загубата на привърженици в полза на партията на Найджъл Фараж - \"Брекзит\". Архиевроскептикът със сигурност ще посочи кандидати, които ще скандират, че на торите не може да се вярва, че ще извадят Великобритания от ЕС. Това ще разцепи вота на брекзитърите.  ЮКИП е мъртва, да живее „Брекзит“ Така че, ако е невъзможно Джонсън да свика избори, възможно ли е парламентът да го направи? Много се обсъжда гласуването на вот на доверие, когато парламентът се върне следващия месец. Ако Джонсън загуби, ще последва 14-дневен период, в който той може да се опита да победи на последващ вот на доверие или ще отстъпи мястото на друг, който ще се опита да сформира правителство. Ако управляващите загубят вота, това на практика ще означава, че поне един консерватор е гласувал против партията си. Той ще бъде изключен и няма да може да участва като неин кандидат на следващите избори.  Въпреки това някои са готови да направят дори и това, за да избегнат \"твърд Брекзит\". Дори при вот на доверие не е сигурно, че ще има избори. Според консерватора Доминик Грийв и лейбъристката Маргарет Бекет 14-дневният период може да се използва, за да се отмени закона и да се отложи \"Брекзит\". Те споделят, че след това може да се проведе нов вот на доверие, който да отмени предсрочните избори. В плана си двамата депутати не прикриват, че крайната им цел е свикването на втори референдум. Корбин предизвика бъдещия премиер да организира референдум за \"Брекзит\" Този план може много лесно да се обърка - избори по непредпазливост в комплект с \"твърд Брекзит\". Ако Джонсън изчака и успее да осигури \"Брекзит\" (със или без сделка), разпределението на силите в парламента ще му позволи да свика избори след това.  Британските партии предпочитат да водят кампаниите си през пролетта вместо през зимата, затова може да му се наложи да почака. ---- Торите губят депутат. Мнозинството на Джонсън виси на 1 глас Борис Джонсън се скара на ЕС и обеща да направи Британия велика ЮКИП е мъртва, да живее „Брекзит“ Корбин предизвика бъдещия премиер да организира референдум за \"Брекзит\"", "date": "2019.08.14", "title": "Великобритания се готви за избори - няма кой да ги свика"}
{"url": "https://clubz.bg/86640-market_links_manolova_28_na_sto_fandykova_23_na_sto_na_pyrvi_tur", "text": "28 на сто биха гласували за Мая Манолова, а 23 на сто за Йорданка Фандъкова за кмет на София на предстоящите местни избори. Към момента нито една от двете официално обаче не е обявила кандидатурата си, макар че зачестяват разнообразни сигнали, че с голяма вероятност ще се стигне до такова състезание между сегашната кметица от ГЕРБ и омбудсмана. Не е ясно обаче точно в какви формати ще се явявят двете, кои фолмации ще издигнат или подкрепят Манолова, ще има ли ГЕРБ коалиционни партньори и т.н. Огласените данни са на \"Маркет линкс\" като изследването, което е представително за София, е проведено между 1 и 6 август, сред 505 души*. Борис Бонев, чиято кандидатура вече беше издигната от гражданската организация \"Спаси София\", към момента печели симпатиите на 7 на сто. А неназован кандидат на Демократична България - с 1 на сто повече от Десислава Иванчева.  \"Демократична България\" издига за кмет на София арх. Борислав Игнатов? В Общинския съвет според електоралните предпочитания на софиянци към днешна дата ГЕРБ би останала първа политическа сила, а БСП и Демократична България ще имат по 12 на сто.  54 на сто от анкетираните заявяват, че със сигурност ще гласуват. Вероятно активността на местния вот тази година ще бъде значително по-голяма от тази през 2015 г., смятат от социологическата агенция.  40 на сто искат да е независим, каквото и да означава това. 28 на сто - да е популярна местна фигура, която не членува в партия. 25 на сто се заявяват като откровени комформисти, а за 22 на сто е важно да е от същата партия. Основни елементи на околната среда, като въздуха, чистотата и шума се очертават като проблемните области, посочени от най-много жители на София. Трябва да има предвид, че това са и темите, които нерядко доминираха публичната дискусия за София през последните две години. Автомобилният трафик и презастрояването са другите две най-критични зони за сегашното, но и за всяко бъдещо управление на града, особено имайки предвид и силните граждански реакции срещу втората, отбелязват от \"Маркет линкс\".  София прилича най-много на Букурещ, а трябва да заприлича на Виена, според анкетираните.  Сред най-одобряваните политици първите две места и в София са същите като в цялата страна и не са изненада - Мая Манолова и президентът Румен Радев. Йорданка Фандъкова е на третата позиция като при нея положителни и отрицателни оценки да разперделени по равно. Тя е по-харесвана от Слави Трифонов, който обяви намерението си да прави нов политически проект. Тв водещият има 35 на сто одобрение и 52 на сто неодобрение. 35 на сто харесват и премиера Бойко Борисов, но доста по-голям процент - 60 на сто от анкетираните, не го одобряват. В София БСП е едва на четвърто място сред партиите с най-високо одобрение. След ГЕРБ са Демократична България и ВМРО. Въпреки че партията на Каракачанов има 1% повече одобрение, тя е и по-неодобрявана от анкетираните софиянци в сравнение с Демократична България.    ► Настоящата посока на развитие на столицата се проблематизира от по-малко от половината от имащите право на глас. По-масови са настроенията, свързани с очаквания за позитивна промяна, като това не следва да се тълкува като израз на удовлетвореност от управлението на София. ► Поляризацията в отношението към Йорданка Фандъкова би могла да бъде разглеждана като следствие от мащабния отзвук, който получиха няколко събития през последната година. На първо място това е ремонтът на централната част на града, протестите на граждани срещу презастрояването, както и съмненията за прикрити икономически интереси в предложения за обсъждане план за Борисовата градина. Постиженията като развитието на метрото, въвеждането на нощен транспорт и общото подобряване на градската среда са основните аргументи на подкрепящите настоящия кмет. И все пак, като основни проблеми на града се разпознават тези, в които общината не успя да постигне особено видими резултати за гражданите. ► Изходните позиции на най-често споменаваните в публичното пространство потенциални кандидатури на Йорданка Фандъкова и Мая Манолова показват известно предимство на омбудсмана. Първо то се разкрива на ниво одобрение, като тук неизбежно трябва да бъде направена уговорката, че в момента публичният образ на г-жа Манолова е неотделим от нейната институционалната роля. На второ ниво е по-високата, декларирана подкрепа, в колкото и условна конфигурация да е тествана тя. ► Настоящите резултати дават основание да се очаква известна промяна и в партийната конфигурация в общинския съвет. Демократична България, която се легитимира с резултата си на изборите за Европейски парламент, дава заявка добро представяне в конкуренцията на БСП, която също има шанс за втора политическа сила. Настоящата посока на развитие на столицата се проблематизира от по-малко от половината от имащите право на глас. По-масови са настроенията, свързани с очаквания за позитивна промяна, като това не следва да се тълкува като израз на удовлетвореност от управлението на София. Тези нагласи са пряко свързани с относително доброто икономическо състояние на домакинствата в София и по-конкретно с повисоките доходи и ниската безработица.", "date": "2019.08.14", "title": "\"Маркет линкс\": Манолова - 28 на сто, Фандъкова - 23 на сто. На първи тур"}
{"url": "https://clubz.bg/86628-manchestyr_siti_izbegna_tejko_nakazanie_ot_fifa", "text": "\"Манчестър Сити\" избегна наказание от ФИФА с лишаване от правото да прави трансфери в два \"прозореца\". Отърва се само с глоба в размер на 370 000 швейцарски франка. Така \"Сити\" се размина със санкцията, упражнена върху \"Челси\" наскоро. Причината е, че \"гражданите\" са признали вина - грешно са интерпретирали регулации. Докато \"Челси\" до последно пледираше, че е невинен и до края на януари (включително) няма право да взема нови играчи. \"Манчестър Сити\" е нарушил точка 19 от трансферния правилник на ФИФА, който касае привличането на футболисти до 18 години. До декември 2016 г. клубът е контактувал неправомерно с неколцина млади състезатели. В официалното решение на ФИФА се казва, че \"Сити\" е оказал пълно съдействие на разследващите от централата и е осъзнал къде е сбъркал. През май 2017 г. манчестърци бяха наказани от ФИФА да не могат да закупуват млади играчи за една година. Двойно разследване срещу \"Манчестър Сити\". И слухове за напускане на Гуардиола Английският първенец все още е заплашен от изваждане от Шампионската лига - УЕФА разследва тима заради нарушаване на правилото за финансов феърплей.", "date": "2019.08.14", "title": "\"Манчестър Сити\" избегна тежко наказание от ФИФА"}
{"url": "https://clubz.bg/86627-nechuvana_pesen_na_djordj_majkyl_vyv_filma_s_muzikata_mu", "text": "Неиздавана до момента шестминутна песен на покойния Джордж Майкъл ще бъде включена в нов филм, свързан с музиката на изпълнителя. Last Christmas, чиято премиера е по-късно тази година, ще е с участието на Емилия Кларк, Хенри Голдинг и Ема Томпсън. Последна Коледа за Джордж Майкъл (ВИДЕО) Джордж Майкъл бе открит мъртъв на Коледа през 2016 г . в дома си в Оксфорд. Last Christmas разказва за млада певица (Кларк), чийто герой е Майкъл. Фейг обяснява, че музиката на певеца „някак пътува с нея, докато тя се справя с живота си“. Говорейки за новата песен, режисьорът продължава: До този момент не беше ясен точният формат на Last Christmas, като почитателите се чудеха дали музиката на Джордж Майкъл ще бъде използвана просто като саундтрак, или песните ще бъдат изпълнявани от героите. Филмът съвсем не е първият, основан на каталога на група или артист. Mamma Mia и продължението му бяха огромен боксофис успех, а по-рано тази година „Бохемска рапсодия“ спечели четири оскара. Премиерата на Last Christmas предстои през ноември. \n\t", "date": "2019.08.14", "title": "Нечувана песен на Джордж Майкъл във филма с музиката му"}
{"url": "https://clubz.bg/86631-protestite_v_moskva_shte_prodyljat_do_denq_na_izborite", "text": "Руската опозиция няма намерение да спира митингите и оспорва забраната на столичното кметство да организира в събота ново протестно шествие в центъра на Москва, пише  \n\tДесетки хиляди участваха на 10 август в митинг-концерт в Москва по повод местните избори през септември - нова проява в подкрепа на нерегистрирани от властите опозиционни и независими кандидати. Опозицията настоя да бъдат прекратени делата срещу участници в протести и да бъдат освободени арестуваните досега; публично да се разследват виновниците в нарушения на изборното законодателство и да им се потърси отговорност, напомня вестникът. Опозицията най-вероятно ще подава заявки за протести чак до самия вот през септември. \"Несъгласните\" са заявили още две акции за 24 август. Опозиционери посочиха, че са готови да митингуват всеки уикенд, докато властите не изпълнят исканията им - да регистрират независимите кандидати и да отложат септемврийските избори за московски парламент, добавя \"Независимая газета\".  Протестиращ в Москва: Дори в СССР е имало повече свобода Юристи предупреждават, че да се настоява за справедливост, заобикаляйки закона, означава избор на много опасен път, пише  \n\tАлексей Куприянов, представен като \"почетен адвокат на Русия\", обяснява в статия за официоза защо участниците в незаконни според него \"мирни разходки\" извън района на разрешени митинги нарушават наказателния кодекс. В руския граждански кодекс пише, че \"не се допускат действия, заобикалящи закона с противоправна цел, а също така друго явно недобросъвестно упражняване на граждански права (злоупотреба с правото)\". Като наричат едно шествие или демонстрация \"разходки\", организаторите действат именно \"заобикаляйки закона\", подчертава той. Междувременно Московският градски съд \"връща на старта\" на изборната кампания Сергей Митрохин от ръководството на опозиционната партия \"Яблоко\", съобщава \"Комерсант\". Вчера съдът е удовлетворил жалбата на Митрохин срещу отказа да бъде регистриран за предстоящите избори като кандидат за депутат в московския парламент. Политолози, цитирани в \"Комерсант\", наричат това \"правилен политически ход на властта\", целящ \"да разцепи\" опозицията.", "date": "2019.08.14", "title": "Протестите в Москва ще продължат до деня на изборите"}
{"url": "https://clubz.bg/86629-den_godina_hrani_rushvet_nebostyrgachi_vdiga_pricheska_nula_nomer_i_planeta", "text": " В цивилизования свят градовете нарастват чрез разработка на нови терени, в които се създава необходимата инфраструктура и след това се продават на предприемачи или индивидуални потребители за изграждане на сгради от определен тип. На английски език професионалистите, които разработват тези нови терени се наричат real estate developers. В България подобна професия не съществува. В София и големите градове през цялата посткомунистическа епоха върви бясно и свръхкорумпирано състезание за придобиване на всяка \"свободна\" педя земя в застроения град като парцел за допълнително застрояване. Така бяха унищожени качествени квартали като \"Лозенец\" в София, така приключва унищожението и на тихите и доскоро спокойни \"Изток\" и \"Изгрев\" в столицата. Във Варна \"Гръцката махала\" е вече не само дувар до дувар, но този допреди 20 години тих квартал до морето цяла нощ през лятото се тресе от децибелите на техно-то и чалгата от плажа. Този процес на \"уплътняване\" на градските пространства до статут на бетонни гета - без въздух, без зеленина, без грам спокойствие за обитателите им - днес приключва с предизвестения край на спора за един небостъргач в софийския \"Лозенец\". Където инфраструктурата (вода, канал и т.н.), улиците, площите за паркиране са пригодени за пространство на няколкоетажни кооперации. Интересът на общинските власти е да насърчават конкуренцията за тези все по-оскъдни градски пространства и да вдигат корупционния данък за придобиването им от строителните предприемачи. Последните разчитат на ниската стойност за изграждане - поради наличието на някаква, макар и непригодена за мегаломанските им проекти инфраструктура, с която ще си \"измият ръцете\" за ненаправените разходи по гореспоменатото real estate development. Разчитат и на непрекъснатия ръст на цените в една градска среда, в която придобиването на не особено качествено жилище в \"престижен\" район и близко до транспорт (метро) е единствен критерий за сравнително по-удобен живот. Колко по-удобен? Ами например, живот, в който не ти се налага заедно с 200-хилядния \"Младост\" сутрин да се изнасяш, а вечер да се прибираш по един-единствен булевард с автомобила си. Те чакат на опашка на околовръстното да влязат в луксозното предградие \"Симеоново\", където поне има канализация, макар и от такъв тип, че всеки дъжд вади съдържанието на мръсния канал по улиците. Така на богаташите им се налага да прескачат собствените си екскременти, за да се приберат в няколкомилионните си резиденции в полите на Витоша. Във Варна най-богатите завладяха с взлом обширни части от историческата Морска градина, в която басейните им, септичните им ями и другите отходи на луксозния им живот подкопават надморския скат и подхранват свлачището. Както и нагоре по пътя към Златни пясъци - всичко е актуално или потенциално свлачище. Богатите имат пари за луксозни резиденции, но нямат пари за цивилизован достъп до тях. Градоустройството отразява обществените отношения и манталитета на управляващите елити (независимо дали са такива или не). Новобогаташът е продукт на обществените низини в балканска България. Тук царува парадоксалната полярност между чистата къща, в която влизаш след като събуеш обувките си, и калната, мръсна улица, в която можеш да изгубиш дори галошите си. Моето си е мое - общото е ничие... Слънчевите склонове на Стара планина - по-привлекателни от усойните сенки на Драгалевци и Бояна. Защо да не могат да се обживеят организирано и цивилизовано пространствата между София и Лозен - тук дори има и магистрала? Защо да не се инвестира в разумна инфраструктура в пространствата на север от \"Почивка\" във Варна, вместо да се гетоизира \"Гръцката махала\", \"Чайка\" и кварталът зад Фестивалния комплекс? Защо, защо - защото имате работа с примитиви. Извинявайте! Защото е по-лесно всяка коза да е на свой крак, вместо да има обединение на интереси в дългосрочен план. Защото парите трябва да се завъртят и да се изцедят днес за утре - няма инвестиционен прозорец за година, две, три, пет. Защото на вълкът му е дебел врата понеже си върши работата сам. Вълкът си купува с мазни рушвети всички парцели по \"Латинка\", по \"Самоковско шосе\" и на север от Шокъровия канал в Морската градина. Общинарите благосклонно обслужват примитивизма на предприемачите - той е източник на огромни корупционни приходи. Нови квартали с еднофамилни къщи ли? Забравете! Кой ще им плаща масрафа? Предпоставки няма. Първо, нужно е колективно действие за да се развива градска среда и инфраструктура. Да де, ама на вълка ... врата... какво колективно действие? Второ, кой ще ти плати рушвет за това, че отивал да прави цивилизация зад Световрачане? И трето - средната класа, която би живяла в еднофамилни къщи и би създавала деца, заможност и спокойни обществни отношения е по-добре да се бъхти наблизичко около центъра - доколкото я има. Защото ще поиска и детска градина, и асфалтиран път, и ток, и вода, и канализация... Махнаджии хора са тези от средната класа... А общинарският мандат е кратък - четири годинки. Ден година храни, рушвет небостъргачи вдига... Първо, колективно съзнание за ценност и перспектива на управляващите елити. Разбиране за общ дългосрочен интерес плюс естетическо чувство - което се възпитава извън непосредствено мутренската среда на българските стопанско-политически елити. Тяхната естетика е известна - прическа нула номер и канал \"Планета\". А интересът им е да си подливат вода един на друг в рамката на една изцяло лична стратегия за мигновенен успех - тук и сега. Е, така Виена няма да построиш. Най-много да уплътниш с ново строителство \"Люлин\" и \"Младост\". Второ, критична маса заможни и интелигентни хора - т.е. средна класа. които искат пълноценно да работят и пълноценно да се възстановяват, да отглеждат децата си, да се радват на удобен живот със семействата си. Трето, талантливо - творческо градоустройство, способно да мобилизира наличните обществени фактори и пространствени възможности за оптимални решение на стопанското развитие, жилищната политика и зоните за развлечение и отдих в един град. Изпреварващо развитие, на транспорт, инфраструктура, целенасочено изграждане на пространствени решения за бъдещето - за да се конкурираш ефективно с други градове и градски стратегии. Не да чакаш Фолксваген да ти капне в ръцете само защото си много хубав... Олигархично-мафиотската обществена система на управление в България не е в състояние да породи подобни предпоставки. Причините за това са структурни - неподходящи социални институции, интелектуални - ниска степен на осъзнаване на заобикалящщата среда и собственото вписване в нея, както и ценностни - културни - примитивен егоизъм и враждебност към другия, липса на разбиране за конкуренцията като процес с две страни - състезание и сътрудничество. Всичко това съзрява с поне няколко поколения отглеждан елит. Ние наследихме ерзац елитите на комунистическото управление и ги полу-заменихме с техните дечица, с шофьорите им и с охранителите им. Да се надяваме на бъдещето - на техните деца и внуци... Белким поумнеят и съзреят до идеята, че да живееш удобно можеш само ако и критична маса твои съграждани живеят удобно и добре. Засега управлението е игра с нулев резултат - ще взема от тебе, а ти си мълчи, защото ще ти насиня мутрата...  ", "date": "2019.08.14", "title": "Ден година храни, рушвет небостъргачи вдига. Прическа нула номер и \"Планета\""}
{"url": "https://clubz.bg/86633-lyji_i_mylchanie_kato_pri_chernobil_razbrahme_li_kakvo_se_sluchi_kraj_arhangelsk", "text": "Аварията на един полигон на руския военно-морски флот в Архангелска област напомни на руснаците за аварията в Чернобил. Според официални съобщения, експлозията е станала при изпитание на експериментален двигател с течно гориво. Чуждестранни експерти и руски коментатори се опасяват, че в действителност се е взривил опитен образец на руската ракета с ядрен двигател \"Буревестник\", която през 2018 г. бе представена лично от президента Владимир Путин. Какви изводи могат да се извлекат от случилото се? Главна отговорност за случилото се на полигона в Архангелска област носи президентът Владимир Путин. Той неведнъж даваше да се разбере, че разработването на нов вид руско оръжие се извършва под негов личен контрол. От 2018 година насам той вече на няколко пъти прояви личен интерес към проекта. Който познава специфичната съветска психология, лесно може да си представи каква е била ситуацията преди аварията: началството явно с всички средства е притискало командирите и инженерите колкото се може по-скоро да зарадват \"лидера на нацията\" с успешни резултати. Подобни примери има достатъчно. Някои ги знаят от мемоарната литература, а лично аз ги зная от разказите на баба ми, която навремето е участвала в разработката на някои видове ракети \"земя-въздух\" и много добре знаеше как изискванията за безопасност са били нарушавани под натиск „отгоре“. Вината на властите, които в противопоставянето си на Запада и подетата отново надпревара във въоръжаването са искали незабавни успехи, е неоспорима. И то, независимо от това какво точно се е взривило в Архангелска област - нов ракетен двигател с течно гориво, съдържащ и радиоактивни изотопи,  или ядрена ракета \"с практически неограничена далекобойност\" и \"непредсказуема траектория на полета\", както руското военно министерство гордо нарече ракетата \"Буревестник\" през 2018 г. Много ли са загиналите и пострадалите при тази авария? Това ние никога няма да узнаем със сигурност. Официалната версия е известна – говори се за петима загинали сътрудници на \"Росатом\". Те бяха посмъртно предложени за държавни награди и погребани с почести. Дори броят на ранените е известен само приблизително. Съпроводен ли е бил взривът с рязко покачване на радиацията в региона? Има ли радиоактивно заразяване на морето? Колко са руснаците, които са били радиоактивно облъчени? От официалните места се твърди се, че няма такова нещо. На подобни въпроси обаче руските власти изобщо не се готвят да отговарят изчерпателно. Не е изключено те дори да казват истината, но по такъв начин, че на практика никой не им вярва, защото тя е вкарана в крайно оскъдни съобщения за печата, които навеждат на мисълта, че нещо трябва да бъде прикрито. Междувременно жителите на Архангелска област си купуват йод, а московчанки разискват из социалните форуми въпроса дали се очаква радиоактивен дъжд. Този тип реакции на техническа авария силно напомня за катастрофата в Чернобилската АЕЦ през 1986 г., а тази година милиони руснаци и чужденци гледаха новия сериал за нея. Във филма отлично е предадена атмосферата на лъжи и чинопочитание, която допълнително увеличи размера на трагедията. Същата атмосфера и до ден-днешен продължава да се шири в Русия. Не е нужно обаче да се връщаме толкова назад в миналото, за да търсим примери. На 12 август се навършиха 19 години от трагичната гибел на атомната подводница \"Курск\", за която руските власти безогледно лъгаха в продължение на дни след експлозията. Същото се повтаря сега и с информациите за взрива на полигона в Архангелска област. Съобщенията на властта са крайно пестеливи. В изявленията на учени, както и в тези на местните власти, се прокрадват различни намеци за повишена радиация и за някакви взривили се \"ядрени батерии\". Впрочем и най-слабият елемент на критика, появил се някъде из сайтове или по телевизионните канали, незабавно бива заглушен. И хората си остават само със слуховете, които са един от друг по-истерични и по-неправдоподобни. Не знам как провалилите се изпитания ще се отразят на отбранителната способност на Русия. Мисля, че никой засега не знае и какви ще са последиците за здравето на хората, живеещи в зоната на аварията. Даже и да е тествано само течно гориво за двигател, напълно възможно е радиоактивни вещества да са изтекли в морската вода. Затова с право може да се каже, че случилото се е истински медиен \"Чернобил\". Това е диагноза за властта в Русия, която се отучи да казва на гражданите си истината – ситуацията е същата, както по времето на СССР преди да се разпадне. А гражданите, както и тогава, вече не вярват на лидерите си. И това няма как да остане без последствия.", "date": "2019.08.14", "title": "Лъжи и мълчание като при Чернобил: Разбрахме ли какво се случи край Архангелск?"}
{"url": "https://clubz.bg/86643-plamen_georgiev_noviqt_konsul_vyv_valensiq_i_na_balearskite_ostrovi", "text": "Подалият оставка шеф на Комисията за противодействие на корупцията и отнемане на незаконно придобитото имущество (КПКОНПИ) е новият генерален консул на България във Валенсия. Това става ясно от решение на Министерския съвет от 9 август 2019 г. То е публикувано в информационната система на правителството на 12 август. Справка в сайта на правителството показва, че официално заседание на Министерския съвет на 9 август, петък, не е имало. Предишното редовно заседание е било на 7 август, сряда. От стенограмата, публикувана на 12 август се вижда, че точката с назначението за консул във Валенсия е била последна в дневния ред - под №18. Решението е взето без докладване и дебати, а само с лаконичкото \"Приема се\" от премиера Бойко Борисов. От дипломатическия пост в Кралство Испания е освободен досегашният консул Цветелин Руменов Цолов. Георгиев заминава на негово място, като от решението на правителството става ясно, че консулският му окръг ще обхваща освен Валенсия, и областите Мурсия, Кастиля ла Манча и Балеарските острови. Бившият председател на антикорупционната комисия е определен за консул в испанския град Валенсия з . Така от Министерството на външните работи отговарят на официалното запитване на БНР как Георгиев е бил продпочетен за поста.  От отговора става ясно също, че настоящият консул във Валенсия Цветелин Цонев ще поеме новооткритото консулство на България в Барселона, което се очаква да бъде изключително натоварено, а той има голям опит в работата с българската общност в Кралство Испания. Решението е взето, както други, свързани с назначения в чужбина, на закрито заседание и е подписано от премиера и главния секретар на МС. Пламен Георгиев отново е прокурор - редови, не зам.-шеф Пламен Георгиев подаде оставка от КПКОНПИ след скандала \"Апартаментгейт\", в който попадна заради терасата на апартамента си в София. Столичната община установи незаконни постройки. Проверката на НАП на доходите и имуществото му обаче е приключила без данни за нарушения, обяви самият Георгиев при подаването на оставка в последние ден на юли. Същият ден Народното събрание го освободи от поста. Само няколко дни по-късно на извънредно заседание Висшияс съдебен състав възстанови юриста в специализираната прокуратура, чийто зам.-шеф беше преди да се възкачи начело на КОПНИ, която по-късно се разшили в КПКОНПИ. Сега явно на ВСС ще му се наложи пак да го освободи.  Пламен Георгиев не знаел, че навесите му били незаконни По закон генералните консули се номинират и изпращат на мисия от Министерския съвет. Пламен Георгиев не знаел, че навесите му били незаконни", "date": "2019.08.14", "title": "Пламен Георгиев - новият консул във Валенсия и на Балеарските острови"}
{"url": "https://clubz.bg/86642-trqbva_li_j_na_rusiq_qdrena_raketa_burevestnik", "text": "Русия ще продължи да разработва и тества нови оръжия независимо от трагедията на полигона в Архангелска област. Това заяви във вторник Франц Клинцевич от комисията по отбрана и сигурност в Съвета на федерацията, съобщи Интерфакс. За жалост, случва се изпитания на нови оръжия да възникнат проблеми заради \"куп различни обстоятелства\", посочи той. \"Да не забравяме, че хората с риск за живота си работят за сигурността на страната. Изпробвали са нови технологии и ето ти неприятна ситуация, както често става при изпитания на нови оръжия\", подчерта сенаторът, цитиран от  Междувременно военният експерт Владимир Дворкин, генерал-майор в оставка, заяви пред Интерфакс, че Русия разполага с достатъчен брой балистични ракети, способни да преодоляват всяка противоракетна отбрана (ПРО), също и с авиационни крилати ракети, способни да преодоляват противовъздушната отбрана (ПВО). Според него нямаме нужда от ракета с ядрена силова установка: Президентът на САЩ Доналд Тръмп написа в Туитър, че по данни на Вашингтон експлозията на полигона край Архангелск има връзка с ракетата \"Скайфол\" (както фигурира руската ракета \"Буревестник\" в класификацията на НАТО): Руското министерство на отбраната съобщи за инцидента в Архангелска област на 8 август. Радиацията в Северодвинск била 16 пъти над нормата В събота корпорацията Росатом заяви, че експлозията е станала на морска платформа, където е била тествана ракета с радиоизотопен източник на захранване. Крилатата ракета с ядрена силова установка \"Буревестник\" бе представена за пръв път от президента на Русия Владимир Путин през март 2018 г. в посланието до Федералното събрание (както знаем, под формата на анимация). Според държавния глава новото оръжие представлява \"нисколетяща слабозабележима крилата ракета, носеща ядрена бойна част, с практически неограничен обсег, непредсказуема траектория на полета и възможност да заобикаля рубежите за прехващане\".  Както отбелязва военният наблюдател Александър Голц, цитиран от сайта Infox.ru, \"в началото министерството на отбраната не се и опитваше да обясни как при тестване на \"реактивна двигателна установка с течно гориво\" (първоначалното обяснение на ведомството) радиационният фон е бил тройно над нормата, а показателите в района са били надхвърлени 20 пъти. Не бяха коментирани и съобщенията, че военните спешно са забранили за месец корабоплаването в част от Двинския залив в Бяло море (най-вероятно поради изтичане на ракетно гориво - хептил, който се разпада във водата тъкмо за четири седмици). Нямаше и обяснения защо, ако липсват опасни емисии, на местопроизшествието е пристигнал корабът \"Серебрянка\", предназначен за събиране и съхранение на радиоактивни отпадъци\". Лъжи и мълчание като при Чернобил: Разбрахме ли какво се случи край Архангелск? Сайтът пише, че според експерти става дума за модернизиран правопоточен двигател, разработван от 50-те години на 20-и век и в Съветския съюз, и в Америка. Само такъв двигател, използващ за \"работно тяло\" нагрят въздух, може да поддържа един безкраен полет. В крайна сметка и Съветският съюз, и Америка спряха да работят по този двигател, защото с цел намаляване на габаритите и теглото на ракетата при монтиране на реактора би трябвало да се свали от него цялата радиационна защита. Съответно ракетата неминуемо би заразила с радиация огромните пространства, над които прелита. Експертите предполагат, че новата руска ракета е подсигурена с необходимата защита чрез използване на най-модерни материали. В обстановка на секретност министерството на отбраната разработва оръжие, чиито тестове може да представляват заплаха за руските граждани, пише Голц. Има ситуации, които налагат да се жертва сигурността на населението. Например когато въпросът е на живот и смърт за страната. Дали обаче е такавa причината да разработваме \"Буревестник\", щом видни експерти и от Щатите, и от Русия са доказвали неведнъж, че всъщност няма основания за тези страхове? Каквото и да се случи, Москва и Вашингтон ще запазят своя потенциал за взаимно унищожение. Лъжи и мълчание като при Чернобил: Разбрахме ли какво се случи край Архангелск?", "date": "2019.08.14", "title": "Трябва ли й на Русия ядрена ракета \"Буревестник\"?"}
{"url": "https://clubz.bg/86621-magistrala_struma_vse_oshte_e_zatvorena_zaradi_pojar", "text": "Два пожара край Дупница продължавата да одимяват магистрала \"Струма\", съобщи бТВ. Едното платно към София бе отворено за кратко, и пак затворено днес. В общината е обявено частично бедствено положение. Стълбове дим затрудняват видимостта на пътя. Пожарът вече е потушен. Кабинетът дава близо 900 млн. лв. за \"Струма\" и жп линията Костенец - Септември Първият пожар е в сметището на предприятие за преработка на пластмаса. Пожарът е пламнал вчера пред очите на собственика на предприятието Илиев. Според него, той най-вероятно е умишлен. Запалването е станало около 4,30 ч следобяд. Сметището е под магистралата още от 1997 г. - защото \"теренът вътре е много малък\", и били не само на фирмата \"Феникс Ресурс\", но и на \"недобросъвестни граждани\", които изхвърляли често автомобилни гуми там. Днес експерти от Областното пътно управление и МРРБ ще направят втори оглед, за да установят дали ще са нужни ремонтни дейности по магистралата. Ако такива се наложат, това означава, че тя ще остане затворена по-дълго.  Целият трафик бе пренасочен по главен път Е-79, където стана и катастрофа, което допълнително затрудни движението. Друг пожар гори над тунелите на града - около 20 декара смесени гори. И в двата случая пламъците вече са овладени, от пожарната и множество доброволци.", "date": "2019.08.14", "title": "Магистрала \"Струма\" все още е затворена заради пожар"}
{"url": "https://clubz.bg/86622-livyrpul_sreshtu_chelsi_v_pyrviq_golqm_evropejski_mach", "text": "\"Ливърпул\" и \"Челси\" ще спорят тази вечер от 22 часа в мача за Суперкупата на Европа в Истанбул. Двубоят противопоставя носителите на трофеите в Шампионската лига и Лига Европа. Както приключи миналия сезон - с английски сблъсъци на финалите, така започва и новият. Двата тима влизат от коренно различни позиции в срещата. \"Ливърпул\" показа, че е във форма на старта на Висшата лига - 4:1 над \"Норич\", докато \"Челси\" падна тежко с 0:4 от \"Манчестър Юнайтед\". \"Ливърпул\" започна вихрено сезона във Висшата лига \"Сините\" нямат право на трансфери заради наказание, а същевременно бяха напуснати от Еден Азар и Давид Луис. Това принуждава новия им треньор Франк Лампард да разчита на младоци. Юрген Клоп пък има на разположение тим, с който може да спори за всички трофеи в следващите месеци и тази вечер е фаворит да грабне първия. \"Червените\" отстъпиха с дузпи пред \"Манчестър Сити\" за трофея \"Къмюнити Шийлд\" (Суперкупата на Англия) преди броени дни. \"Ливърпул\" спечели Суперкупата на Европа през 2005 г. - последният английски тим, вдигал трофея. \"Челси\" го притежава от мача през 1998 г. и има две загуби през 2012-2013 г.", "date": "2019.08.14", "title": "\"Ливърпул\" срещу \"Челси\" в първия голям европейски мач"}
{"url": "https://clubz.bg/86623-emanuil_jordanov_koncepciqta_na_ivan_geshev_e_protivorechiva_i_trevoji", "text": "Концепцията за развитие на държавното обвинение на единствения кандидат за главен прокурор Иван Гешев е \"противоречива, с общи фрази, а и има и неща, които тревожат\".  Това заяви пред бТВ адвокатът и бивш вътрешен министър Емануил Йорданов по повод представения във вторник документ от претендента за наследник на Сотир Цацаров и настоящ негов заместник. Главният прокурор Гешев ще узаконява провокацията към подкуп За заявката на прокурор Гешев за отваряне на държавното обвинение към медиите и подаване на информация към обществото, адвокатът каза: Йорданов даде пример, че само по три последни случая, по които е работил, хората са завели дела срещу прокуратурата след оправдателни присъди и общият размер на присъдените обезщетения са на стойност 50 000 лв. Как прокуратурата \"се отваря\" към гражданите Емануил Йорданов е скептичен и за смисъла от предложението в концепцията на Иван Гешев склоняването към подкуп да се декриминализира. По думите на адвоката \"това не е сериозно\" и попита какво се случва, ако някой подхвърли плик с пари, например.  Според него в концепцията не са адресирани сериозни проблеми в правосъдната система и наказателния процес. Освен това откри и противоречие - според Гешев трябва да се следи по-стриктно от ръководителите в държавното обвинение за спазването на сроковете по закон за работата на прокурорите. На този фон обаче по искане именно на прокуратурата Народното събрание и управляващото в него мнозинство приеха промени в НПК, които връщат т.нар. \"фигура на вечния обвиняем\".  Той сподели още, че има сключването на споразумения между обвиняеми и прокуратура не е лоша практика, но когато това се случва на базата на закона. Според Йорданов обаче в реалната практика има случаи, в които обвиняеми са принуждавани да сключват споразумения. \"Мога да разкажа на прокурор Гешев за такива случаи, ако се интересува\", предложи още бившият министър. Как прокуратурата \"се отваря\" към гражданите", "date": "2019.08.14", "title": "Емануил Йорданов: Концепцията на Иван Гешев е противоречива. И тревожи"}
{"url": "https://clubz.bg/86624-temenujka_petkova_rosatom_iska_da_uchastva_v_aec_belene", "text": "\"Росатом\" и още 4 фирми са заявили желание да участват в реализацията на АЕЦ \"Белене\". Това заяви министърката на енергетиката Теменужка Петкова пред БНТ тази сутрин. АЕЦ \"Козлодуй\" купува оборудване за 2,8 млн. лв. от площадката на \"Белене\" Според Петкова няма да има негативна реакция от страна на Европейската комисия, ако руската атомна компания спечели проекта. И добави, че България ще предостави всяка информация, която бъде поискана, на ЕК. Медведев и Борисов: Да обсъдим потенциалите на Черноморския и Каспийския регион След 19 август ще се разработи кратък списък на желаещите да участват в проекта и държавата ще започне преговори с тях.  Министър Петкова изтъкна, че в рамките на посещението на премиера Бойко Борисов и делегацията му в Туркменистан са били осъществени две възможности за обсъждане на отношенията на България с бившата съветска република - заседание на междуправителствената комисия и участие в първия Каспийски икономически форум. Да видим какво донесе Борисов от Туркменистан По думите й Туркменистан е четвърта в света по запаси на природен газ. Министър Петкова каза, че дебатът за статута на Каспийско море, който преди е възпрепятствал доставянето на природен газ от Туркменистан, е бил уреден през миналата година. Медведев и Борисов: Да обсъдим потенциалите на Черноморския и Каспийския регион Да видим какво донесе Борисов от Туркменистан", "date": "2019.08.14", "title": "Теменужка Петкова: \"Росатом\" иска да участва в АЕЦ \"Белене\""}
{"url": "https://clubz.bg/86626-maribor_chaka_ludogorec_v_plejofa_za_grupite_na_liga_evropa", "text": "Словенският \"Марибор\" е отборът, срещу който \"Лудогорец\" най-вероятно ще играе на плейофа за групите на Лига Европа. \"Марибор\" отстъпи два пъти с по 1:3 от \"Розенборг\" в квалификациите на Шампионската лига и вече чака \"орлите\". Само чудо може да попречи на българския тим да стигне тази фаза, след като спечели с 5:0 срещу уелския ТНС миналия четвъртък, а реваншът е утре. \"Лудогорец\" разби уелския ТНС  Играните снощи ответни сблъсъци в третия предварителен кръг на Шампионската лига предложиха неочаквани развръзки. Аут от Шампионската лига са грандове като \"Порто\", \"Селтик\", \"Базел\", \"Копенхаген\", както и \"Ференцварош\", отстранил \"Лудогорец\" по-рано през лятото. \"Порто\" допусна да падне с 2:3 от руския \"Краснодар\" у дома, след като беше спечелил с 1:0 на чужд терен миналата седмица. Така се сбогува в турнира, за който беше абониран - заради голове на чужд терен. \"Краснодар\" поведе с 3:0 до 34-ата минута, \"драконите\" върнаха две попадения през втората част, но само толкова. След 1:1 в първия мач \"Селтик\" и румънския ЧФР \"Клуж\" разиграха голов спектакъл в Глазгоу. Отборът от северната ни съседка спечели с 4:3, след като губеше с 2:3 до 76-ата минута. Изравняване в 80-ата го класира напред. За капак грабна и победата в дългото добавено време, когато \"Селтик\" атакуваше с всички сили. Австрийският ЛАСК се справи с \"Базел\" след 2:1 и 3:1 снощи. Много драматично беше в Копенхаген, където местният тим и \"Цървена Звезда\" стигнаха до дузпи след два пъти по 1:1. При 11-метровите удари Звезда взе връх със 7:6. Девет от опитите бяха пропуски - в не малка степен и заради тежкия терен. \"Динамо\" (Загреб) се разправи с палача на \"Лудогорец\" - \"Ференцварош\". Хърватският гранд спечели с 4:0 в Будапеща след 1:1 в Загреб преди седмица. \"Аякс\" имаше трудности срещу ПАОК, но все пак не допусна изненада - 3:2 (2:2 в Солун). Напред в Шампионската лига продължават също \"Апоел\" (Кипър), \"Брюж\" (елиминира мъчно \"Динамо\" Киев с 1:0 и 3:3) и \"Олимпиакос\".", "date": "2019.08.14", "title": "\"Марибор\" чака \"Лудогорец\" в плейофа за групите на Лига Европа"}
{"url": "https://clubz.bg/86619-kitaj_otkaza_na_us_korabi_da_vlqzat_v_honkong", "text": "Китайските власти отказаха на молбата на два кораба на американския военноморски флот да посетят пристанището на Хонконг в близките седмици, предаде Ройтерс, като се позова на американски висши представители. Агенцията отбеляза, че това става на фона на задълбочаващата се политическа криза в бившата британска колония. \n\tСпоред източниците, пожелали да запазят анонимност, амфибийният транспортен док \"Грийн бей\" е поискал разрешение да посети пристанището по-късно този месец, а ракетният крайцер \"Лейк Ери\" е искал разрешение за септември. \n\tКонкретна причина за отказа не е била изтъкната, но според американските представители, той не е нещо безпрецедентно. За последен път Китай е отказал на подобно искане през септември 2018 г. През април тази година обаче китайските власти са разрешили военният кораб \"Блу ридж\" да влезе в хонконгското пристанище. \n\tОтказът бе получен в момент на сблъсъци между полицията и демонстранти, протестиращи срещу нарастващото влияние на Пекин в Хонконг, на хонконгското летище, нарушавайки за втори ден работата му. \n\tВъв Вашингтон президентът Доналд Тръмп каза, че китайското правителство придвижва войски към границата с Хонконг и призова за успокояване на обстановката. Той каза, че ситуацията в Хонконг е сложна и деликатна, но изрази надежда, че тя ще се разреши добре за всички, включително за Китай, без никой да пострада. Протестите в Хонконг вкарват Китай в конфронтация със Запада Полетите от и до летището в Хонконг тази сутрин бяха възобновени след двудневно прекъсване, белязно от изблици на насилие - свидетелство за втвърдяване на позициите на участниците в продемократичните протести и  \n\tвластите, предаде Асошиейтед прес. \n\tТридесетина протестиращи останаха да лагеруват в зоната за пристигащите пътници ден след като масова демонстрация, на която се стигна до стълкновения, доведе до отменяне на над 100 полета. Гишетата за чекиране обаче бяха отворени и графикът на полетите изглежда се нормализира. \n\tЛетището прекрати чекирането в късния следобед вчера, след като протестиращите превзеха терминала и блокираха достъпа до зоната за заминаващи пътници. Анулираните вчера полети се добавиха към отменените заради протеста в понеделник 200 полета. \n\tПовечето протестиращи напуснаха, след като полицаи, въоръжени с лютив спрей и палки, се опитаха да влязат в терминала, водейки борба с демонстранти, барикадирали входовете с колички за багаж. За кратко полицията за справяне с безредиците влезе в стълкновения с протестиращите.", "date": "2019.08.14", "title": "Китай отказа на US кораби да влязат в Хонконг"}
{"url": "https://clubz.bg/86620-trymp_zaplashi_sasht_da_napusnat_svetovnata_tyrgovska_organizaciq", "text": "Американският президент Доналд Тръмп заплаши страната му да напусне Световната търговска организация (СТО), която остро критикува, тъй като според него облагодетелства Китай в ущърб на САЩ, предаде Франс прес. Знаем, че ни мамят от години и това повече няма да продължава, каза той. \n\tТръмп не за първи път заплашва да напусне международната организация, която в предизборната си кампания определяше като отживяла времето си. През лятото на миналата година той каза, че СТО се отнася със САЩ \"много зле\" от години и увери, че ако организацията не се реформира, Вашингтон може да излезе от нея. В края на юли отново настоя организацията да се реформира, така че повече да не фаворизира развиващите се страни. \n\tПравителството на Тръмп отдавна упреква СТО и някои нейни членове като Китай, че злоупотребяват със статута си на развиващи се страни, който позволява да се отлага прилагането на някои споразумения или да бъдат защитени дадени отрасли, без това да разгневи останалите членове на организацията, пише БТА.", "date": "2019.08.14", "title": "Тръмп заплаши САЩ да напуснат Световната търговска организация"}
{"url": "https://clubz.bg/86641-cska_sofiq_bez_dvamata_si_kapitani_v_ukrajna", "text": "ЦСКА-София замина за Украйна за реванша от Лига Европа срещу \"Зоря\" (Луганск) без двамата си капитани Николай Бодуров и Рубен Пинто. Двамата от известно време не играят, тъй като са в конфликт с треньора и част от ръководството на клуба. Проблемите с Бодуров започнаха в края на миналия сезон, той ту бе връщан в състава, ту ваден отново. Според треньора Люпко Петрович защитникът \"създава проблеми\".  Халфът Пинто пък не игра и срещу \"Осиек\" в предишната фаза. ЦСКА-София вече е Запорожие, където утре от 20:00 часа е реваншът със \"Зоря\". Първата среща завърши 1:1 на стадион \"Васил Левски\". Петрович отказа да говори пред журналисти на летище \"София\". ЦСКА-София не успя да пречупи \"Зоря\" в първата битка (СНИМКИ) Начело на делегацията на \"червените\" е Гриша Ганчев, а в самолета се качиха клубните легенди Димитър Пенев, Димитър Якимов, Петър Жеков, Георги Велинов и Пламен Марков, който заема директорски пост на \"Българска армия\". Има и фенове. ЦСКА-София ще направи тренировка тази вечер от 19:15 часа, а половин час преди това Петрович ще даде пресконференция.", "date": "2019.08.14", "title": "ЦСКА-София без двамата си капитани в Украйна"}
{"url": "https://clubz.bg/86645-mvr_izdirva_oshte_dvama_babaiti_za_pogroma_v_zavedenie", "text": "Столичната дирекция на вътрешните работи обяви за издирване двама мъже, съпричастни към извършено престъпление в софийско заведение. Както бе съобщено, след като влезли в обекта, и се оттеглили в неизвестна посока. Собственикът на потрошеното заведение не искал полицията да се меси Двамата са Веско Стоянов и Петър Паунов. От полицията отново напомнят, че при нападението завчера собственикът и персоналът на заведението не са звънели на 112 и не са потърсили съдействие. Въпреки това органите на реда се самосезираха по материали в медиите. Мъжете  Според изказване на главния секретар на МВР Ивайло Иванов, става въпрос за бизнес съдружници в строителствоот, чиито отношения се развалили.", "date": "2019.08.14", "title": "МВР издирва още двама бабаити за погрома в заведение"}
{"url": "https://clubz.bg/86630-feribot_zapochva_da_izvozva_blokiranite_turisti_na_o_samotraki", "text": "Фериботът „Андрос Джет“ тръгва от гръцкия остров Наксос към остров Самотраки днес, 14 август, около 12 часа на обяд. С него ще започнат първите курсове за извозване на блокираните от няколко дни туристи на остров Самотраки, заради стачка на служители на фериботните компании.  Местните хотелиери и ресторантьори осигуриха безплатна храна за туристи в пет заведения на острова, както и безплатна нощувка.  Таверни работят безплатно за блокирани туристи на Самотраки Очаква се фериботът да пристигне на пристанище Самотраки в 22,00 ч. тази вечер, съобщават от министерство на външните работи. Ще натовари пътници и леки автомобили веднага и ще отплава към Александруполис. Ако условията позволяват, фериботът „Андрос Джет“ ще направи следващо пътуване до Самотраки веднага. В четвъртък, 15 август, корабът ще изпълнява толкова маршрути, колкото е необходимо, за да облекчи ситуацията на остров Самотраки. Този кораб не може да превозва камиони. Поради нарушените връзки, островът изпитва остра нужда от почти всякакви продоволствия. Поради тази причина фериботът „Анакс\" започва от 14 август да превозва камиони с продоволствия от пристанището в Александруполис, предназначени за Самотраки, се казва още в съобщението на външно министерство. Хиляди туристи в огнен капан на о-в Самотраки При необходимост от съдействие българските граждани могат да се обръщат към екипите на местните власти на пристанището или да се свържат с Генералното ни консулство в Солун на телефони: +30 2310 829 210; +30 2310 869 520. Хиляди туристи в огнен капан на о-в Самотраки", "date": "2019.08.14", "title": "Ферибот започва да извозва блокираните туристи на о. Самотраки"}
{"url": "https://clubz.bg/86625-injener_starata_sgrada_za_nova_detska_bolnica_ne_otgovarq_na_standartite", "text": "Сградата, в която ще се помещава Националната кардиологична болница, не отговаря на съвременните извиквания за качество и безопасност. Това заяви пред   инж. Иван Каралеев - председател на Камарата на инженерите в инвестиционното проектиране. Камарата на архитектите в България, заедно с организацията на инженерите, оспорва пред Комисията за защита на конкуренцията обявената от Министерството на здравеопазването обществена поръчка за избор на изпълнител на инженеринг на старата сграда в София, която според плановете на ведомството трябва да бъде реконструирана. И в нея да се помещава новата детска болница. Жалбата е от 6 август.  Според инж. Каралеев обаче първо трябва да се направи технически паспорт за състоянието на зданието. Строежът е започнал през 1976 г., което поставя под въпрос и качеството на строителство и отговаря ли то на съвременните и нормативни стандарти.  Детският пулмолог д-р Елена Георгиева, участвала в Инициативния комитет за създаването на Национална детска болница, пък посочи пред бТВ, че преди 10 години е имало категорично заключение, че сградата е негодна, а сега се оказва, че строежът е годен. И допусна, че това разминаване също е повод за нова експертиза.  Неотдавна пред БНР шефът на Камарата на архитектите в България Борислав Игнатов обясни и причините за подаване на жалба с искане КЗК за спре обществената поръчка за новата детска болница.  По думите му т.нар. инженеринг, какъвто иска министерството, означава, че вместо първо да се направи проект, да се обмислят всички аспекти на една сграда или на едно съоръжение, директно се възлага строителството на строителна фирма, като се очаква тя да го измисли, да намери проектанти и специалисти без възможност възложителят, който винаги е държава или община, да има реален контрол върху това какво се случва.  Според него този подход при обявяването на търгове е системен.  По думите му „ако поръчката бъде обявена както трябва, то цената, която ще се плати, ще бъде по-ниска, а сградата – по-качествена“.  Търгът за проектиране и строителство на националната детска болница беше обявен в началото на юли, като МЗ е сложило таван на бюджета от 95.4 млн. лева с ДДС. Предвижда се болницата да бъде изградена на мястото недовършения от 30 години корпус на клиниката по педиатрия в двора на Александровска болница. Плановете на МЗ предвиждат бъдещата Национална детска болница да се простира на площ от 45 000 кв. м. в два основни 11-етажни корпуса, 6 триетажни и 2 сутерена и да разполага с 350-400 легла. В сайта на МЗ към днешна дата последната информация по темата е от 12 август. В нея се казва, че министерството е уведомено за жалбата на Камарата на архитектите, но търгът не е спрян, защото няма уведомление от КЗК да е инициирано производство и да е наложена мярка за временно спиране на процедурата, каквото искане има. ", "date": "2019.08.14", "title": "Инженер: Старата сграда за нова детска болница не отговаря на стандартите"}
{"url": "https://clubz.bg/86609-huben_cherkelov%C2%A0nuleva_tolerantnost_za_draskachite", "text": "Първите графити ги направихме много по-рано около 1984-та, повлияни от американския филм  . Направихме ги с боя за обувки Salamander, която беше в канче. Иначе из пещерите в България сигурно има графити и на 10 000 години. Но в спрей вариант са от 1984-та. Предимно свързани с футболни пристрастия, остроумия. И обяснения в любов. Спреят беше много скъп в онези години. Не ги одобравям, създават чувство за несигурност. Много рядко има хубави попадения. Това е бунт насочен срещу патриархалната структура на обществото. Когато един човек се чувства маргинализиран, той има първо да отговори. И е все пак по-приемливият вариант, защото има и много други. Защото съвременна България е много млада държава - от 1908 г. И в последните 100 години задачата е да била „да се наливат основите”. Това би трябвало да престане по-някое време. Особенно сега, след като сме в европейската общност. Мисля си, че с повишаване на доходите, необходимостта от възрожденски кич постепенно ще отпадне. Напротив. Това е индикация, че дори и на сценичните работници не им пука от властта. Браво на тях. И на всеки човек изправил се срещу системата. Разбира се, те са си поели наказанието, но са вдъхновили някого. Това е есенцията на графитите. Не толкова техническото изпълнение, за което често няма време. Не следя отблизо българския стрийт арт, но съм сигурен, че има доста интересни попадения. Сещам се за един паметник на Димитър Благоев превърнат в Дядо Коледа, както и един „мемориал на Васил Левски”, инсталиран от кмет на автобусна спирка в провинцията. Тези самоинициативи, които се провалят, са ми по-интересни. За съжаление това което съм виждал е много безличнo, не мисля че има добро улично изкуство. Доста се имитира стилът на този или онзи. Защото това не е стински стрийт арт, а е одържавена атака към добрия вкус. Разбирам и общината, и художниците, но съм твърдо против тази практика. Създава се умишлено отново чувство за обреченост на всяка свободна инициатива. И изобщо контролът върху темите и върху художниците е много нездравословен. Не, няма подобни. Хората предпочитат данъците им да отиват за други по-смислени иниациативи. Разглеждам по-скоро авторите. Иначе произведенията са мислени да са временни. Ако нещо се разглежда по друг начин, то за мен вече губи „уличната си валидност”. В инстаграм има много чудесни произведения от улични художници. Нека се изчисти абсолютно всичко! Дано да успеете да се справите с тази модна самодейност. Също - нулева толерантност за драскачите, както е в New York. Само тогава ще се появят истинските улични произведения. Не, няма такива в България. Което е добро, то вече е заснето и това е достатъчно.", "date": "2019.08.14", "title": "Хубен Черкелов: Нулева толерантност за драскачите"}
