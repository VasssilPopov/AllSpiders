{"url": "https://clubz.bg/88270-turcite_obichat_rusiq_poveche_ot_sasht", "text": "Шестнайсет процента от турците смята Русия да приятелска страна, а над 90 на сто от тях намират САЩ за вражеска. Това показва социологическо изследване на компанията \"Изследвания, оценка, анализ\" (ADA) , публикувано днес от консервативния вестник Yeni Akit, цитирано от агенция \"Фокус\". Закупуването на руските системи за противовъздушна отбрана С-400 се радва на одобрението на 74,5 на сто от турците, сочат още данните. Сделката обтегна отношенията с Вашингтон, който изключи Турция от програмата си за доставка на най-модерния американски изтребител Ф-35. На въпрос кои страни са приятелски настроени към Турция и кои са враждебни, 94,5 процента от анкетираните определят САЩ като враждебна страна. Сред приятелските страни Азербайджан заема първо място с 83 на сто от гласовете. Следват Русия (16.3 процента) и Китай (10.2 процента). Степенувайки проблемите на страната си турците нареждат на първо място икономиката (44,9 на сто). Следват безработицата (17 на сто), сирийските бежанци (6 на сто), тероризма (5,2 на сто). Едва 2,9 на сто обръщат внимание на проблемите на демокрацията, правата правата на човека и справедливостта.  На този въпрос 37,5 процента от участниците изразяват подкрепа за управляващата „Партия на справедливостта и развитието“ (ПСР), 22,8 на сто - за лявоцентристката Републиканска народна партия (РНП), 11,5 на сто - за нова партия, ако такава бъде създадена, 9,5 на сто  - за „Партията на националистическото движение“, 9 на сто - за кюрдската Демократическа партия на народите. Останалите гласове се разпределят между по-малки политически групи. Междувременно турският всекидневник \"Сабах\" съобщи, че президентът на страната Реджеп Тайип Ердоган е отказал да седне на една маса с американския си колега Доналд Тръмп в Ню Йорк, защото там седял и египетският държавен глава Абдел Фатах ас Сиси. Сцената се е разиграла в централата на ООН след сесия на Общото събрание. В речта си Ердоган е наркъл Ас Сиси \"тиранин, а не демократ\" и призовал световната организация да започне разследване на смъртта на предшественика му Мохамед Морси в съда през юни т.г.  Сваленият президент на Египет почина в съда", "date": "2019.09.25", "title": "Турците обичат Русия повече от САЩ"}
{"url": "https://clubz.bg/88276-beliqt_dom_publikuva_stenogramata_zaradi_koqto_iskat_da_svalqt_trymp", "text": "Президентът на САЩ Доналд Тръмп е поискал от украинския президент Володимир Зеленски в телефонен разговор през юли да разследва дали бившият вицепрезидент Джо Байдън е спрял разследване на компания, в която е работел синът му. Що е то импийчмънт? Това показва публикуваната днес от администрацията на Тръмп стенограма на разговора, предадоха Ройтерс и Асошиейтед прес, цитирани от БТА. Тръмп има предвид недоказани твърдения, че Байдън се е опитал да се намеси в разследване на украинската прокуратура на сина му Хънтър, отбелязва АП. Разговорът на Тръмп със Зеленски е споменат в жалба на анонимен разобличител срещу Тръмп от средата на август. Тя е основен елемент в обявеното вчера от председателката на Камарата на представителите Нанси Пелоси разследване, което да установи дали Тръмп подлежи на импийчмънт. Тръмп също така потвърди, че е наредил да се замрази отпускането на близо 400 милиона долара помощ за Украйна няколко дни преди телефонния разговор. Президентът на САЩ твърди, че това не е било нарушение. Тръмп днес пусна гневни туитове по повод разговора си със Зеленски и започнатото от демократите в Конгреса разследване дали да бъде отстранен от длъжност, предаде ДПА. Готви се разследване за импийчмънт срещу Тръмп Готви се разследване за импийчмънт срещу Тръмп", "date": "2019.09.25", "title": "Белият дом публикува стенограмата, заради която искат да свалят Тръмп"}
{"url": "https://clubz.bg/88268-voks_mediq_kupi_spisanie_nyu_jork", "text": "Групата \"Вокс Медия\" (Vox Media) обяви днес, че е придобила \"Ню Йорк Медия\" (New York Media), която включва престижното списание \"Ню Йорк\", както и някои известни сайтове, предаде Франс прес, информира БТА. В съобщение до медиите двете групи представиха операцията като сливане. Фактът, че главният изпълнителен директор на \"Vox Media\" Джим Банкоф беше обявен за бъдещ шеф на новата съвместна компания, която ще се нарича \"Vox Media\", показва кой ще има по-голямо влияние в компанията. Освен това според в. \"Ню Йорк таймс\" (\"New York Times\") става дума за придобиване, а не за сливане. В замяна на това \"Ню Йорк Медия\" ще получи миноритарно участие в капитала на новата група. Стартирало като списание през 1968 година, \"Ню Йорк\" наложи тон и проницателни анализи, които го направиха много популярно. Много от статиите му са послужили за телевизионни филмови адаптации като \"Американски гангстер\", \"Треска в събота вечер\" или \"Да свалиш Уолстрийт\". Списанието е създало няколко специализирани интернет сайта с голяма аудитория - \"Валчър\" - \"Vulture\" (за популярна култура) и \"Граб стрийт\"- \"Grub Street\" (за гастрономия). \"Вокс медия\" е дете на интернет, създадена е през 2005 година от сайта Ес Би нейшън (SB Nation), платформа за спортна журналистика, която включва няколко десетки подразделения.", "date": "2019.09.25", "title": "\"Вокс Медия\" купи списание \"Ню Йорк\""}
{"url": "https://clubz.bg/88274-evrodokladyt_idva_v_pyrvata_polovina_na_oktomvri", "text": "Поредните годишни доклади на Европейската комисия от наблюдението върху правосъдието и вътрешните работи на България и Румъния се очаква в първата половина на октомври. Вътрешнополитически те са важни и за двете страни, където правосъдието и корупцията продължават да бъдат в центъра на обществения дебат.  Българското правителство се надява предстоящият доклад да бъде последният, т.е. да сложи край на вече 13-годишния мониторинг, а министърът на правосъдието Данаил Кирилов обеща да подаде оставка, ако това не стане. Данаил Кирилов подава оставка, ако мониторингът не отпадне до края на тази Еврокомисия Председателят на Комисията Жан-Клод Юнкер в началото на мандата си през 2014 г. обеща до края му, който идва в полунощ на 31 октомври т.г., наблюдението да приключи. За да стане това обаче, Комисията трябва да се увери, че България и Румъния са изпълнили докрай всички препоръки за довършване на реформите в наблюдаваните области. За страната ни тези препоръки са 17 и по някои от тях Брюксел вече отчете изпълнение. Освен това, възоснова на предишния доклад, Комисията реши да замрази временно набюдението по три от общо шестте му показателя за страната ни. Докладът трябва да бъде приет на Колегиум на комисарите, какъвто има всяка седмица - в сряда, ако е в Брюксел, или във вторник, ако е в Страсбург по време на сесия на Европейския парламент. До края на мандата на тази Комисия остават пет заседания на колегиума. Според дипломати в Брюксел и в София, пожелали анонимност, първата и последните две седмици на октомври трябва да бъдат изключени. Споменатите източници посочват,  че между 30 септември и 8 октомври част от комисарите, включително българката Мария Габриел, които са номинирани за следващата Комисия под ръководството на Урсула фон дер Лайен, ще бъдат заети с изслушванията им в комисиите на Европейския парламент. Малко вероятно е Юнкер да остави за последния Колегиум на 30 октомври доклад, който е свързан с предаването на поста на Фон дер Лайен.  Очаква се Европейският парламент да гласува по цялостния състав на екипа й на 23 октомври. Би било логично Комисията на Юнкер да е приела докладите за България и Румъния преди това. В такъв случай, като възможни за приемането на докладите остават датите 9 и 16 октомври. В ограничението \"следващите две седмици\" от тях попада само 9 октомври. Промени обаче не са изключени. През идния месец в календара на Европейският парламент има т.нар. \"минисесия\" в Брюксел на 9 и 10 октомври и пълна четиридневна сесия в Страсбург от 21 до 24 октомври включително. През втората е възможно Колегиумът да заседава във вторник, 22 октомври. Виганд не коментира дали това ще бъде последният доклад и дали Комисията ще излезе в него с предложения към държавите членки за бъдещето на наблюдението.", "date": "2019.09.25", "title": "Евродокладът идва в първата половина на октомври"}
{"url": "https://clubz.bg/88272-%E2%80%9Ekoveshi_nqma_pravomoshtiqta_na_cacarov%E2%80%9C", "text": "Предпазлив оптимизъм. Така може да се характеризират настроенията сред няколко български евродепутати, които Клуб Z помоли да коментират предстоящото почти сигурно избиране на Лаура Кодруца Кьовеши а главен прокурр на ЕС. Вчера бе постигнато споразумение между преговарящите екипи на Европарламента и Европейския съвет относно кандидатурата на румънката. Той обаче допълни, че винаги предпочта първончално да подхожда резервирано. Това е правилният избор, категоричен бе Адрей Слабаков от ВМРО и групата на Европейските консерватори и реформисти (ЕКР). Тя е! Кьовеши е главният прокурор на ЕС България подкрепи Лаура Кьовеши Но и той изказа определени резерви: В подобен дух се изказа и Иво Христов, депутат от БСП и Прогресивния алианс на социалистите и демократите (СиД). Тя и съпартийците й се надяват, че това ще даде малко повече яснота и контрол върху начина, по който се изразходват европейските средства в страните членки на ЕС. Цветелина Пенкова е от Комисията по бюдженет контрол – една от двете комисии в ЕП,които подкрепиха кандидатурата на Кьовеши през пролетта. Другата комисия е тази по граждански свободи,правосъдие и вътрешни работи. В нея има двама редовни членове от България – Емил Радев (ГЕРБ, ЕНП) и Елена Йончева (БСП,СиД). И двамата не бяха открити за коментар. Комисарят по въпросите на бюджета и човешките ресурси Гюнтер Йотингер и комисарят по въпросите на правосъдието, потребителите и равнопоставеността между половете Вера Йоурова направиха изявление от името на Еврокомисията. Той уточнява, че Европейската служба за борба с измамите (ОЛАФ) ще продължи своята дейност като независима разследваща служба, допринасяща за възстановяването на дължими средства, както и за прилагането на други мерки за защита. А Европейският прокурор ще гарантира укрепването на действията на равнище ЕС и реалното изправяне пред съд на лицата, извършили престъпления във вреда на бюджета му. България подкрепи Лаура Кьовеши", "date": "2019.09.25", "title": "„Кьовеши няма правомощията на Цацаров“"}
{"url": "https://clubz.bg/88271-kak_i_kolko_harchi_vlastta_za_divite_plajove_i_harchi_li_izobshto", "text": "Една от любимите \"опорни точки\" на кметове и министри, когато се заговори за поддръжка на т.нар. диви плажове, на които обичат да летуват т.нар. диво къмпингуващи, е колко много смет се събирала от местната власт и как за тази дейност плащали местните хора. Състоянието на тези ивизи обикновено се вменява като \"вина\" на техните ползватели.  Тези \"данни\" обаче се опровергават от серия отговори на институциите, поискани от екоорганизацията \"Да спасим Карадере\" по реда на Закона за достъп до обществена информация. От тях излиза, че и областните администрации, и общините, на чиито територии се намират плажовете за природосъбразен туризъм - Иракли, Карадере и Корал, както и други диви плажове, които не са отдадени под наем или на концесия, разполагат с достатъчно средства за поддръжката им. Която пък им е вменена по закон. Друг е въпросът как изпълняват тези си задължения. За поддържането на плажовете за природосъобразен туризъм (Карадере, Иракли и Корал), както и на всички неотдадени на концесия плажове по българското Черноморие, са предназначени 60% от средствата от концесионните такси и наемите на отдадените за стопанисване ивици. Към общините се превеждат 50 на сто от приходите, а другите 10% - на областните администрации. На \"Корал\": Заринати сме от боклук. Общината: Всичко е точно (СНИМКИ) Това е записано в чл. 22а от Закона за устройство на Черноморското крайбрежие (ЗУЧК). Там също така е описано и за какво трябва да се разходват тези средства, като: \"поставяне на предупредителни табели и санитарно-хигиенно поддържане на неохраняемите плажове, разположени на територията на община от областта, за която няма постъпили приходи по ал. 1, т. 1, включително и на морските плажове за природосъобразен туризъм\" и \"обезпечаване с водноспасителна дейност на обявените за неохраняеми морски плажове през съответния летен сезон съгласно одобрена от министъра на туризма схема, предложена от областния управител, включително и на морските плажове за природосъобразен туризъм\". От отговорите на , на чиито територии се намират екоплажовете, става ясно, че първата инвестира във водно спасяване, а втората - не.  За периода 2016-2019 година Областна управа Бургас получава годишен приход от концесионни такси, който варира от малко над 250 000 лв. до близо 400 000 лв. От тях разходите за водни спасители на Иракли са 7140 лв. през 2016 година, 11 218 лв. (при 382 000 лв. бюджет) за 2017 година, 22 196 лв. за 2018 година (268 550 лв. общо) и за 2019 година са е сключен договор за 30 912 лв. при общ бюджет от 289 281 лв.  Еколозите вредят повече от бедствията, смята Нено Димов За плаж Корал за водно спасяване областната управа в Бургас е осигурила от приходи от концесии съответно 7140 лв. за 2016 година, 17 383 лв. за 2017 година, 15 993 за 2018 година и 26 496 лв. са договорени за 2019 година. Областна управа Варна на чиято територия се намира Карадере отговаря, че  Община  посочва разходите за поддръжка на плаж Иракли – 9186 лв. за 2016 година и по 10 591 лв. за 2017-а и 2018-а. В сумите са включени разходите за заплати, осигуровки, гориво и поддръжка на автомобили се казва в отговора на местната администрация. Общината почиства плажа и осигурява пет контейнера за смет. Община  , която е с най-дългата плажна ивица от черноморските общини  , въпреки приходите от концесии със съответното предназначение. Общината посочва като разходи поставените от 2-3 химически тоалетни в активния сезон, чиято такса за месечно обслужване е 200 лв на тоалетна.  Кметът на Царево: Дюната дюна ли е? Допълнително общината твърди, че  Община  не е предоставила отговор по ЗДОИ. На плаж Карадере няма разположени тоалетни. Такива няма и в двете части на плажа, които се посещават от туристите от Бяла и Горица, както и от чуждестранни туристи.  За сметосъбиране традиционно общината поставя 3 контейнера в активния летен сезон и то на 7 км от местността. През 2019 година бяха поставени 3 контейнера след средата на юли след намесата на Министерство на туризма в отговор на писмо от \"Да спасим Карадере\" да бъдат осигурени такива. Плажът се поддържат от доброволци през летните месеци. След края на сезона гражданска инициатива \"Да спасим Карадере\" организира традиционно почистване на местността.  Въпреки получаваната субсидия от концесионните такси, обяснението на кмета на общината е, че разходите за поддържане на Карадере се покриват от местните жители, което налага повишаването на такса смет. В отговорите по Закона за достъп до информация нито община Царево, нито община Несебър цитират като източник за покриване на разходите концесионните такси, преведени като целеви субсидии от държавния бюджет, посочват още от екосдружението. Колко боклук извозват общините от Корал и Карадере? В годишните отчети за изпълнението на бюджета на общините няма разбита информация как са изразходвани средствата от държавния бюджет за поддържане на неохраняемите плажове. Местните власти не са повдигали до момента проблема за недостатъчни финанси за поддържането им. Еколозите вредят повече от бедствията, смята Нено Димов Кметът на Царево: Дюната дюна ли е? Колко боклук извозват общините от Корал и Карадере?", "date": "2019.09.25", "title": "Как и колко харчи властта за дивите плажове. И харчи ли изобщо "}
{"url": "https://clubz.bg/88255-denqt_na_spisycite", "text": "Има чуден роман на Джон Уиндъм „Денят на трифидите”. Трифидите – това са нещо като царевични растения, които хората започват да отглеждат. Тия трифиди обаче, за разлика от царевиците, имат жило, с което убиват хора и животни. А после, изчаквайки труповете да се разложат, ги изсмукват с корените си. Уж трифидите са затворени в сигурни ферми, но по едно време повечето хора ослепяват и стават безпомощни; и трифидите изскачат от фермите (могат да се придвижват) и превземат Земята. И бодро ядат ослепелите хора. В България днес живеем в сценарий, който можем да наречем „Денят на списъците”. Властта, все по-ясно съсредоточаваща се в прокуратурата, вече всекидневно публикува списъци, в които обявява, кой е враг и подлежи на някаква форма на ужилване / изяждане. Гешев: Избират ме с една от най-честните и открити процедури в Европа Иван Гешев започна пръв, като в няколко поредни списъка обяви за престъпници политици, издатели, общественици, неправителствени организации, както и всички журналисти и адвокати. Вече обявил за „дясноекстермистки възглед” онази част от Конституцията, която описва разделението на властите, с помощта на списъците си Гешев де факто ликвидира и конституционната презумпция за невиновност. Вече посочи виновните; чака да стане главен прокурор, за да ги „опраска”, по думите на дейци от ерата „Бойко-1”. И няма да има противодействие, в лицето на съда, ако тия дни неговият спонсор Цацаров успее да линчува съдии като Калпакчиев и Панов. След Гешевите списъци, в упражнението се включиха и пропагандни листове на властта като „24 часа”, „Труд”, „Пик”, „Блиц” и подобни. Седмици наред угоднически му напомняха, че е пропуснал, в своите списъци, цели категории „гадове” (по изказа на премиера). Като наша скромност, например. Иван Гешев: Бухалка на управляващите? Това е безсилие и злоба Тия дни се появиха нови списъци. Вместо да подаде оставка (или да бъде съден за излагане на риск на националната сигурност), генералният директор на БНР обяви, че ще съди (вероятно – по списък) всички, които не го славят. А по повод освобождаването на Полфрийман научихме, че не е позволено човек да има отношения с Българския хелзинкски комитет; и че ако има такива, то според прокуратурата веднага влиза в някакъв списък за бъдещо ужилване/изяждане. БХК до Румен Радев: Предложете алтернативен главен прокурор През идните дни и седмици, властта ще се сети (няма как да не се сети, като й знаем манталитета), че БХК е неправителствена организация; и че, следователно, всички НПО са криминални и вражески формирования. Както, според Гешев, са журналистите и адвокатите. Ролята на трифидите в случая се играе от прокурорите. Пред очите ни те изземват властта от хора, за които все пак народът е гласувал – и я прехвърлят към себе си; а за тях гражданите не гласуват. Ролята на глупавите фермери, развъждащи трифидите, се поема от ГЕРБ. Дълго време бившите милиционери, гангстери и членове на БКП си мислеха, че могат без риск да развъждат прокурори, които да жилят посочваните им хора. Само че първите, които трифидите ужилват – и после изяждат – са именно развъждащите ги фермери. Точно това се случва в момента: прокурорите вземат властта от Борисов, а той си кара джипа, лапа мухите през отворения прозорец и прегръща де що има механизаторки и учителки. \"Да не се страхуваш от нищо.\" Борисов получи девети дан по таекуондо (ВИДЕО) Кои са ослепелите хора, които предстои да бъдат ужилени / изядени от проурорите-трифиди? Е, как кои? Вие всички, уважаеми, които отказвате години наред да видите, какво убиващо създание е българската прокуратура. Първият ми текст, който предупреждаваше за надигащата се трифидска опасност, беше още в хартиения вестник „Континент”. А не предупреждавах само аз. Или си връщаме зрението, или – чакаме трифидите да ни ужилят, изчакат да се разложим и накрая да ни изядат. И не си мислете, че ако спешно станете сътрудник на някой пропаганден лист на властта и започнете да се кълнете във вярност на прокурорите, то те ще ви оставят, точно вас, на мира. Няма. Трифидите нямат съюзници. Жилят/изяждат най-близко стоящите до тя. Иван Гешев: Бухалка на управляващите? Това е безсилие и злоба БХК до Румен Радев: Предложете алтернативен главен прокурор \"Да не се страхуваш от нищо.\" Борисов получи девети дан по таекуондо (ВИДЕО)", "date": "2019.09.25", "title": "Денят на списъците"}
{"url": "https://clubz.bg/88263-g_n_kostov_se_zakanva_da_sydi_ami_da_zapochne_ot_borisov", "text": "Дни преди да се разбере дали Съветът за електронни медии (СЕМ) е регулаторен орган или обикновено деловодство, шефът на БНР Светослав Костов стресна всички радиослушатели с отворено писмо. Там той заяви, че няма да подаде оставка. Освен това заплаши със съд  и \"всички, които се упражняваха през последните дни върху моето име, достойнство и професионални качества\". Г-н Костов е прав. И трябва да започне от премиера Бойко Борисов. Ако си спомняте, лидерът на ГЕРБ първи нарече ръководството на БНР „главанаци“. За да сме точни, направи го два пъти: „Главанаци, главанаци е точната дума.“ Думата главанак има няколко значения. Веднъж се разбира като топографски топоним и втори път я откриваме в речника на Найден Геров, където „главанак“ е синоним на „главоч“ (Cottus gobio) - вид лъчеперка от семейство Cottidae /много прилича на черноморското попче, бел.ред./. Е, освен тези значения вече „главанак“ има и друго.  Но господин Костов едва ли ще попита премиера Бойко Борисов какво е имал предвид под „главанаци“. И сигурно ще му прости.  Въпреки писмото, с което плаши със съд. Там той споделя, че има 20-годишна кариера в медиите и „неведнъж е доказвал професионалните си качества“. С голямо уважение ще обърна внимание, че сегашният голям началник на БНР не се е отличил за тези 20 години с нито един въпрос към който и да е властник. Така че едва ли ще се прояви и сега.  Той в момента е взел на мушка всички онези, които с имената си излязоха и разказаха за невиждан натиск да се отстрани една журналистка, която задава неудобни въпроси на прокуратурата и единствения кандидат за главен прокурор Иван Гешев. С тази заплаха за съд той открито отказва да посочи собствените си отговорности като генерален директор на БНР. Публиката така и не научи дали е бил наясно с безпрецедентното спиране на програма „Хоризонт“ за 5 часа, за която прокуратурата установи, че не е имало нито технически проблем, нито необходимост от профилактика. Публиката няма да разбере и кои са онези четирима души, по разказа на Силвия Великова, които са му с обаждали по телефона с искането да й се отнеме правосъдния ресор. Нито защо я е водил в гората в Борисовата градина, за да водят разговор на „четири очи“.  Г-н Костов просто удобно влиза в ролята на жертва и обект на клевети. Но той явно не вижда, че тези, които изнасят потресаващите истории от „кухнята“ на общественото радио, са доказани професионалисти, който не са извадени от някой тъмен коридор на Старата къща. И е крайно време членките на Съвета за електронни медии да си изядат кадровата попара, която сами надробиха. Няма по-грубо нарушение от това да спреш националната програма за пет часа. (Обикновено така започват превратите...) И е вече срамно българският данъкоплатец да плаща глобите на поредното кадрово недоразумение. Членките на СЕМ си го избраха, те да си го сменят. И няма какво да чакат обаждане от новия носител на девети дан по таекуондо.      ", "date": "2019.09.25", "title": "Г-н Костов се заканва да съди? Ами да започне от Борисов"}
{"url": "https://clubz.bg/88277-ekscesii_po_tribunite_prekysnaha_za_kratko_mach_na_levski_snimki", "text": "\"Левски\" с лекота преодоля варненския \"Спартак\" в 1/16-финалите за Купата на България - 5:1 край морето (в Балчик), но отново ексцесии по трибуните белязаха мач на \"сините\". След като счупиха над 900 седалки на стадион \"Славия\" преди броени дни, феновете на \"Левски\" се проявиха и днес, макар че бяха провокирани от част от публиката на домакините. Около 75-ата минута, при вече фиксиран краен резултат, неколцина запалянковци на \"соколите\" тръгнаха към агитката на столичния тим. Отсреща започнаха да рушат предпазната ограда. Само навлизането на полицаи предотврати много тежък инцидент. А взаимните прококации със замеряне с предмети и дори бомбичка продължиха, докато траеше прекъсването на срещата. Още докато се разгаряше конфликта съдията Станислав Тодоров спря двубоя. Той бе подновен, когато екшънът по трибуните бе овладян. \"Левски\" беше глобен с 5300 лв. заради проявите на феновете на стадион \"Славия\". Плюс изискването да възстанови щетите с потрошените седалки в сектор \"В\" на арената в \"Овча купел\". \"Левски\" пречупи \"Славия\" с голове след почивката А на терена в Балчик \"сините\" нямаха проблеми. Франко Мазурек вкара първия си гол за \"Левски\" в 28-ата минута. Дени Алар удвои в 42-ата, а Насиру Мохамед направи 3:0 в 50-ата. Последваха два бързи гола на 17-годишния нападател Мартин Петков - още до 57-ата. Ивайло Русев вкара почетно за \"Спартак\" малко след това. \"Ботев\" (Пловдив) избегна драма като гост на \"Миньор\" (Перник) - 2:1 с победен гол на Виана в 83-тата. След победи с по 4:0 напред продължават още \"Ботев\" (Враца) и \"Славия\". Врачани си тръгнаха с такъв резултат от Добрич срещу \"Добруджа\". А \"белите\" биха с толкова \"Загорец\" в Нова Загора. Вчера участие в следващата фаза си осигуриха ЦСКА-София, \"Кариана\" (Ерден) и \"Черно море\".", "date": "2019.09.25", "title": "Ексцесии по трибуните прекъснаха за кратко мач на \"Левски\" (СНИМКИ)"}
{"url": "https://clubz.bg/88254-demi_mur_bila_iznasilena_na_15_sys_znanieto_na_majka_%D1%9D", "text": "Актрисата Деми Мур твърди, че била изнасилена в дома си, когато била на 15 г., от човек, близък на майка ѝ. Мъжът твърдял, че е платил 500 долара на майката за престъплението. 56-годишната днес Мур разказа за случая по време на свое гостуване в сутрешното предаване „Добро утро, Америка“. Поводът за интервюто ѝ бе новата ѝ мемоарна книга Inside Out. Пред водещата Даян Сойър Деми Мур разказва, че един ден се прибрала в апартамента си, където вече я чакали майка ѝ и въпросният мъж. След като я изнасилил, той ѝ казал, че майка ѝ е знаела и продала дъщеря си. В книгата си актрисата пише: Майката на Мур, Вирджиния Кинг, била алкохоличка и според разказите на актрисата я водела по барове като тийнейджър, за да я използва за примамка за мъже. Кинг умира през 1988 г. Попитана от водещата на предаването дали вярва на твърденията на мъжа, Мур отговаря: Деми Мур е сред най-успешните актриси на 90-те с ролите си във филми като „Призрак“, „Доблестни мъже“, „Неприлично предложение“. Мемоарът ѝ е посветен на майка ѝ, както и на трите ѝ дъщери от бившия ѝ съпруг Брус Уилис. Първите опити на майка ѝ за самоубийство били, когато Мур била на 12 г. Именно нейната намеса тогава спасила майка ѝ. Пред „Добро утро, Америка“ Деми Мур разкрива, че това се е случвало още   след това. На страниците на Inside Out тя разказва и за собствените си битки със злоупотребата с различни вещества – в средата на 80-те влиза в рехабилитационен център заради алкохол и наркотици. Разказа как животът ѝ тръгва надолу отново през 2012 г., когато се разпада бракът ѝ с Ащън Къчър, децата ѝ спират да ѝ говорят, а теглото ѝ спада до 46 килограма. Същата година припада на парти и влиза в болница след употреба на синтетичен канабис и вдишване на азотен оксид, пише „Ню Йорк таймс“. Тя става известна през 80-те с появата си в „За всичко е виновен Рио“ и „Огън на свети Елм“, преди да получи ролята, която я изстрелва на върха, в романтичния трилър от 1990-а „Призрак“. Превръща се в най-високоплатената актриса в Холивуд и критиците започват да я наричат Gimme Moore ( ). Този прякор обаче не я притеснява.", "date": "2019.09.25", "title": "Деми Мур била изнасилена на 15 със знанието на майка ѝ"}
{"url": "https://clubz.bg/88256-nameriha_myrtyv_shefa_na_estonskiq_klon_na_naj_golqmata_datska_banka", "text": "Бивш шеф в датската \"Данске банк\" (Danske Bank), който беше в центъра на скандал за праве на 200 милиарда евро в Естония, е бил намерен мъртъв след очевидно самоубийство според местната полиция, цитирана от \"Файненшъл таймс\".  Тя съобщи днес, че след като два дни е издирвала Айвар Рехе, който е ръководил \"Данске банк\" в Естония от 2006 до 2015 година, е намерила трупа му в неговия дом в столицата Талин. Полицията по-рано е имала опасения, че Рехе може да посегне на живота си. Държавните медии съобщиха, че всички следи водят към версията за самоубийство. Естонският клон на \"Данске банк\" се прочу заради съмнителните потоци на обща стойност 200 милиона евро, които се оказа, че са текли към него от държави като Русия, Молдова и Азербайджан в продължение на повече от 10 години. В САЩ, Дания, Естония и Франция започнаха криминални разследвания срещу членове на ръководстото на клона. Естонската прокуратура твърдеше, че Рехе не е заподозрян. Заподозрени в Естония в момента са десет предимно низшестоящи служители на банката, а в Дания - главнията ѝ директор Томас Борген и главният финансист - Хенрик Рамлау - Хансен, посочва \"Файненшъл таймс\". Скандалът доведе до затварянето на естонския филиал на най-голямата датска банка през 2015 г. , която вследствие на него загуби 60 на сто от пазарната си капитализация. Рехе е бил цитиран в медиите в страната си да казва, че макар и да не е пряко замесен в подозрителните операции, се чувства отговорен, защото те са извършвани от хората, на които се е доверил през десетте години, в които е управлявал банката. Нейното датско ръководство беше признало, че се извършвани \"съмнителни\" транзакции с уговорката, че не може да се докаже в колко от тях наистина става дума за пране на пари.", "date": "2019.09.25", "title": "Намериха мъртъв шефа на естонския клон на най-голямата датска банка"}
{"url": "https://clubz.bg/88259-pochina_lyubomir_levchev", "text": "Роден е на 29 април 1935 г. в Троян. Завършва гимназия в София и висше образование в Софийския университет ''Св. Климент Охридски'', специалност ''Библиография и библиотекознание'' към Философско-историческия факултет. Първата му книга ''Звездите са мои'' е издадена през 1957 г., а общо 58 негови книги са преведени в 36 страни. Автор на три романа и на сценарии за филмите ''Мълчаливите пътеки'', ''Гибелта на Александър Велики'' и ''Сладко и горчиво''. Като ученик и студент е секретар на комсомолското дружество. От 1959 до 1963 г. е инструктор в ЦК на ДКМС. От 1972 до 1975 г. е заместник-председател на НС на ОФ. По-късно е първи заместник-председател на Комитета за култура. Любомир Левчев е близък със семейството на бившия Първи - Тодор Живков. Член е на Президиума на НС на ОФ, на Световния съвет на мира и на Европейската академия за наука и изкуство. Работи в радио София и вестник \"Литературен фронт\". От 1972 до 1975 г. е заместник-председател на НС на ОФ. По-късно е първи заместник-председател на Комитета за култура. Председател на Съюза на българските писатели от 1979 до 1988 г. Носител е на най-висшето държавно отличие в Народна република България за приноси в областта на науката, изкуствата и културата – Димитровска награда за 1972 г. Носител е на редица държавни отличия, на международни и национални литературни награди:   (1972);   I ст. (2006);   на Френската академия и носител на званието \"Рицар на поезията\" (1985); Медал на Асоциацията на венецуелските писатели (1985); наградите   и   - Русия (1986);   на института \"Александър Пушкин\" (1989); Световна награда за мистична поезия   (1993); Националната награда   за цялостно творчество (2008);   от Съюза на писателите в Евразия и Съюза на писателите и преводачите в Русия (2009);   от Стружки вечери на поезията (2010), доктор хонорис кауза на УниБИТ и на Бургаския свободен университет; Фелоу на Йейлския университет (САЩ). Действителен член на Европейската академия за изкуство, наука и култура – Париж. Основател на Европейската академия за поезия – Люксембург. Член на Международната къща на поезията в Брюксел и на Международния литературен фонд в Москва.  Почетен гражданин е на Смолян и София.", "date": "2019.09.25", "title": "Почина Любомир Левчев"}
{"url": "https://clubz.bg/88258-likud_vze_oshte_edno_mqsto_v_posledniq_moment", "text": "Израелската избирателна комисия огласи днес окончателните резултати от изборите на 17 септември, според които партията \"Ликуд\"на Бенямин Нетаняху получава още едно депутатско място, предаде Франс прес. \n\tДясната \"Ликуд\" ще изпрати 32-ма депутати в Кнесета - израелския парламент, а \"Синьо и бяло\" на центриста Бени Ганц получава 33 места. С 13 депутати в парламента Обединената арабска листа, която включва арабски и комунистически партии, става третата политическа сила в Израел. Биби зове Бени да направят заедно правителство в Израел Дори с подкрепа от съюзници нито Нетаняху, който събира общо 55 гласа, нито Ганц с общо 54 не могат да съставят правителство, при положение че абсолютното мнозинство е 61 депутати. \n\tИзраелският президент Реувен Ривлин разполага с една седмица, за да възложи формирането на коалиция и се стреми да убеди Нетаняху и Ганц да съставят правителство на националното единство. Очаква се той отново да разговаря с тях довечера. \"Ликуд\" получава допълнително място, тъй като ултраортодоксалната партия на евреите ашкенази \"Обединен юдаизъм на тората\" губи един депутат и ще изпрати в Кнесета само 7, уточнява АФП, цитирана от БТА.", "date": "2019.09.25", "title": "\"Ликуд\" взе още едно място в последния момент"}
{"url": "https://clubz.bg/88267-shto_e_to_impijchmynt", "text": "Украинската афера сложи край на резервите на лидерите на Демократическата партия, които решиха вчера да започнат процедура по импийчмънт на Доналд Тръмп, въпреки несигурните последствия на този ход, който е повече политически, отколкото юридически, предава Агенция Франс прес. Конституцията на САЩ предвижда, че Конгресът може да свали президента (или вицепрезидента, или федерални съдии) в случай на \"предателство, корупция или други значими престъпления и нарушения\". Процедурата се развива на два етапа. Готви се разследване за импийчмънт срещу Тръмп Първо Камарата на представителите води разследване и гласува с просто мнозинство (218 от 435 гласа) за повдигането на всяко отделно обвинение, излагайки фактите. На английски това се нарича \"импийчмънт\". В случай на повдигане на обвинение Сенатът, горната камара на Конгреса на САЩ, провежда процес срещу президента. След края на дебатите 100-те сенатори гласуват по всяко отделно обвинение. Необходимо е мнозинство от две трети, за да бъде осъден, в който случай свалянето му е автоматично и неподлежащо на обжалване. В противен случай президентът е оправдан. В историята на САЩ няма свален президент. Срещу двама президенти са повдигани обвинения, но в крайна сметка те бяха оправдани: Андрю Джонсън през 1868 г. и Бил Клинтън, обвинен през 1998 г. в лъжесвидетелство по повод интимната му връзка със стажантката Моника Люински. През 1974 г. републиканецът Ричард Никсън предпочете да подаде оставка, за да избегне сигурно осъждане от Конгреса във връзка със скандала \"Уотъргейт\". Никаква. Решенията за сваляне на президента не се контролират от съдебната власт, а само от Конгреса. Обикновените съдилища не могат и да повдигат обвинение срещу действащ президент. Това \"би навредило\" на функционирането на Белия дом, гласи становище на министерството на правосъдието от 1973 г., както и отнасящи се до него паметни бележки от 2000 година. От април насам няколко конгресмени от Демократическата партия искат започването на процедура за свалянето на Доналд Тръмп, основаваща се на заключенията от разследването за предполагаемата руска намеса в президентските избори в САЩ през 2016 година. Мълър потвърди: Докладът не оневинява Тръмп След близо двегодишно разследване, специалният прокурор Робърт Мълър не откри доказателства за сговор между Москва и екипа на кандидат-президента Тръмп. В замяна на това той разкри серия от смущаващи опити за оказване на натиск върху неговата собствена работа, които могат да се равняват на \"възпрепятстване на правосъдието\". Демократите започнаха и парламентарни разследвания за данъците му, за възможни конфликти на интереси, свързани с бизнеса му и за суми, платени за мълчанието на предполагаеми любовници. Тръмп изнудвал Зеленски по телефона Сега те подозират обитателя на Белия дом, че е злоупотребил с властта си, за да навреди на бившия вицепрезидент Джо Байдън, фаворит за номинацията на Демократическата партия за президентските избори през 2020 година. Те си задават въпроса дали той е задържал предназначена за Украйна военна помощ, за да принуди Киев да започне разследване за корупция срещу Джо Байдън и сина му Хънтър. Вчера лидерката на парламентарната група на демократите в Камарата на представителите на САЩ призова за обединяване на всички тези разследвания и за официалното им включване в процедура по импийчмънт. Досега Нанси Пелоси се противопоставяше на поемането по този път от притеснения, че процедурата по импийчмънт ще монополизира дебатите, отвличайки вниманието от водещите теми в кандидат-президентската кампания през 2020 година. Знаейки, че има слаби шансове за сваляне на президента поради републиканското мнозинство в Сената, Пелоси се опасяваше, че подобен ход може да се обърне срещу демократите и да засили партийното разделение в страната. Тръмп: Пелоси се е побъркала На общите избори през 2000 г. републиканците бяха наказани за ожесточението, с което се опитваха да постигнат импийчмънт на Бил Клинтън. Вчера Доналд Тръмп изрази възмущение от \"измислен лов на вещици\", но заяви, че действията на демократите ще имат \"позитивен\" ефект върху кампанията му за преизбиране. БТА. Мълър потвърди: Докладът не оневинява Тръмп Тръмп изнудвал Зеленски по телефона Тръмп: Пелоси се е побъркала", "date": "2019.09.25", "title": "Що е то импийчмънт?"}
{"url": "https://clubz.bg/88269-bobi_mihajlov_na_uembli_ne_se_chuvstvah_dobre", "text": "Това заяви президентът на БФС Борислав Михайлов на откриването на футболен комплекс в столичния квартал \"Надежда\", изграден с пари, изцяло предоставени от централата ни по програмата FIFA Forward. Балъков: Получихме урок по динамика, по модерен футбол и импровизация Комплексът включва три игрища за минифутбол с най-висококачествена настилка и размери 25 на 44 метра и разполага с трибуни, съблекални и паркинг зона, като футболната централа ще стопанисва обекта в следващите 20 години. Днес селекционерът на националите Красимир Балъков обяви имената на играещите зад граница футболисти за предстоящите европейски квалификации срещу Черна гора (11 октомври в Подгорица) и Англия (14 октомври в София). В началото на следващата седмица списъкът ще бъде допълнен с футболисти, състезаващи се в българското първенство.", "date": "2019.09.25", "title": "Боби Михайлов: На \"Уембли\" не се чувствах добре"}
{"url": "https://clubz.bg/88253-bajern_myunhen_gotvi_bojkot_na_nacionalniq_otbor_na_germaniq", "text": "\"Байерн\" (Мюнхен) може да спре футболистите си за националния отбор на Германия, ако вратарят Мануел Нойер остане на резервната скамейка за сметка на големия си конкурентг за поста - Марк-Андре тер Стеген (\"Барселона\"). Коутиньо е в \"Байерн\" за 8,5 милиона евро за сезон По казуса вече върви напрежение, тъй като Нойер и Тер Стеген размениха \"любезности\" чрез медиите. Стражът на каланунците заяви в прав текст, че не е доволен от малкото шансове, които получава от селекционера Йоахим Льов. В дискусията се намеси президентът на \"Байерн\" Ули Хьонес, който е известен с \"голямата си уста\" и с това, че никога не се притеснява да изкаже мнение. Всичко тръгна от изявление на Тер Стеген, че няма как да е щастлив от статута си на резерва. Освен опитния Нойер, национали в подмладения \"маншафт\" от \"Байерн\" са Серж Гнабри, Никас Шуле, Джошуа Кимих... След провала на Мондиала в Русия много коментари предизвика решението на Йоахим Льов да не вика повече асове като Жером Боатенг, Томас Мюлер и Матс Хумелс, който се завърна в \"Борусия\" (Дортмунд). \"Байерн\" още тогава реагира неодобряващо.", "date": "2019.09.25", "title": "\"Байерн\" (Мюнхен) готви бойкот на националния отбор на Германия"}
{"url": "https://clubz.bg/88257-edin_po_edin_filialite_na_tomas_kuk_po_sveta_obqvqvat_falit", "text": "Германският, полският и австрийският филиали на британския туроператор Томас Кук (Thomas Cook) съобщиха, че обявяват фалит, след като компанията майка прекрати дейност по-рано тази седмица, предадоха световните агенции, цитирани от БТА. Фалитът на най-стария туроператор в света \"Томас Кук\" поставя в затруднение стотици хиляди туристи, а местните туристически сектори се готвят за сериозен финансов удар. Част от засегнатите страни е и България, която според експерти от бранша ще загуби около 100 млн. лева от банкрута на компанията. Защо умират гигантите: причините за фалита на \"Томас Кук\" Около 140 000 души в момента пътуват с германското подразделение на \"Томас Кук\" или неговите брандове \"Некерман\" (Neckermann), \"Йогер турс\" (Oeger Tours), \"Еър марин\" (Air Marin) и \"Бухер райзен\" (Bucher Reisen), отбелязва ДПА. На чартърната авиокомпания Кондор (Condor) - друго германско подразделение на \"Томас Кук\", е обещан спасителен заем от 380 милиона евро (419 милиона долара) от германското правителство и провинция Хесен, за да покрие нуждите си за шест месеца, съобщи Асошиейтед прес. Авиокомпанията заявява, че е печеливша, но се нуждае е от пари в брой, за да работи през зимния сезон. \"Томас Кук\" в Германия също е поискал от Берлин мостов заем но не е ясно в какъв точно размер. Щефани Берк, ръководителка на германското подразделение на Томас Кук, каза, че преговорите за съжаление не са довели до краткосрочно решение. Ангелкова след фалита на \"Томас Кук\": Ще има сериозни затруднения за планирането на сезон 2020 Ръководството на полското подразделение на Томас Кук - Некерлман Полска (Neckermann Polska) -  също съобщи днес, че компанията обявява фалит. През идните дни ръководството на компанията ще подаде в Районния съд на Варшава заявление за фалита на Некерман Полска, се посочва в разпространено съобщение, цитирано от ТАСС. Германското поделение на \"Томас Кук\" иска заем от правителството Към момента с тази компания в различни страни по света на почивка се намират 3600 души. Днес компанията е спряла продажбите на туристически пакети за 48 часа и е отменила редица полети. Съобщението на подразделенията в Германия и Полша беше последвано  от подобно и от австрийската дивизия на \"Томас Кук\". Според Австрийската телеграфна агенция дъщерното дружество ще обяви неплажеспособност днес и е заявило намерения за реорганизация на целия бизнес. Това означава, че има сериозен шанс, австрийското крило да пробва да продължи бизнеса самостоятелно. Ангелкова след фалита на \"Томас Кук\": Ще има сериозни затруднения за планирането на сезон 2020 Германското поделение на \"Томас Кук\" иска заем от правителството", "date": "2019.09.25", "title": "Един по един филиалите на \"Томас Кук\" по света обявяват фалит"}
{"url": "https://clubz.bg/88262-cenko_chokov_s_po_golqm_razmah_na_tezi_izbori_iska_da_stava_kmet_na_bqla_slatina", "text": "Небезизвестният бивш кмет на село Галиче Ценко Чоков подаде документи като кандидат-кмет на Бяла Слатина, съобщи Нова тв. Той управлява Галиче няколко мандата, подкрепян от различни политически сили. През 2015 г. спечели 5-и пореден мандат. Кандидатурата му е издигната от местна коалиция на ДПС и Новото време. Последният му мандат беше прекратен предсрочно, докато той беше в ареста. Ценко Чоков иска да е още по-свободен. Пак Към момента Чоков е под домашен арест. Очаква дело за обжалване на присъдата от 4 години и половина, която получи на първа инстанция за отвличане, рекет и палежи. След прочитането на първоинстанционната присъда през м.г. той не отиде зад решетките, а бе оставен с втората по тежест мярка - домашен арест. След което ту излизаше, ту влизаше зад решетките. Чоков разполага с \"катастрофална\" медицинска епикриза, според която страдал от диабет, полиневропатия, остра язва, дискова болест и урологично заболяване. По едно време при появите си в съда се движеше с инвалидна количка, след това с патерици. Съпругата му Цветелина Нелова днес също се рeгистрира, но като кандидат да управлява селото им. Историята на фамилията е пълна с множество обвинения през годините за рекет, насилие, побои и тормоз над съселяните им.", "date": "2019.09.25", "title": "Ценко Чоков с по-голям размах на тези избори - иска да става кмет на Бяла Слатина"}
{"url": "https://clubz.bg/88264-karanikolov_yujnokorejska_kompaniq_moje_da_investira_v_bylgariq_nad_15_mlrd_evro", "text": "Това съобщи министърът на икономиката Емил Караниколов пред журналисти в Сеул, предава БТА. Той е в азиатската страна заедно с голяма българска делегация, водена от премиера Бойко Борисов. За тази инвестиция страната ни се конкурира с още две държави, добави Караниколов без да каже техните имена. Предложени са четири локации за откриването на такъв завод. Южнокорейската компания, която в момента е в София, се е спряла на две от тях, уточни той. \"Да не се страхуваш от нищо.\" Борисов получи девети дан по таекуондо (ВИДЕО) В Южна Корея има няколко големи компании, които могат да създадат такъв прозводствен център. Най-сериозният инвеститор в батерии за електроавтомобили обаче е базираната в Сеул \"LG Chem Ltd\". През лятото компанията сключи договор за производството на батерии за пионерът в сектора на безгоривните коли - \"Тесла\".  С \"Хюндай\" пък е обсъдена възможността за стратегическо партньорство в областта на електрическите автомобили и създаването на център в България за изпитване на автономни автомобили. Борисов пристигна на официално посещение в Южна Корея Обсъдени са и за възможностите за производството на части за електрически автомобили - най-вече батериите, каза още икономическият министър на въпрос какви преговори е имала правителствената делегация днес в Центъра за научноизследователска и развойна дейност на компания \"Хюндай моутър груп\" (Hyundai Motor Group) в град Хуасонг.  Той не пожела да назове името на компанията, защото това можело да й създаде проблеми. От \"Хюндай\" са отговорили, че български представители трябва да се свържат с европейската им централа, за да могат нейни представители да проучат какво може да се реализира в България като стратегическо партньорство. Борисов пристигна на официално посещение в Южна Корея", "date": "2019.09.25", "title": "Караниколов: Южнокорейска компания може да инвестира в България над 1,5 млрд. евро"}
{"url": "https://clubz.bg/88260-deloto_ktb_cel_na_kredita_ne_e_izmisleno_kreditno_dosie_ne_e_dobre", "text": "Истинската цел и адресат на раздадените кредити от КТБ фигурирали в една графа, а проформа основанието за отпускането им, фиктивният бизнесплан, измислени обезпечения и т. н. - в друга, за пред надзора. Всичко това разнасял насам-натам в една най-обикновена екселска таблица директорът на кредитирането във фалиралата банка Георги Зяпков. Това поне разказа днес в съда главният свидетел на прокуратурата Бисер Лазов, чиито разпит продължава вече няколко съдебни заседания безответно, само с въпроси от държавното обвинение. Преди това, както Клуб Z писа, Лазов говори месеци наред под форма на монолог свое изложение. Бисер Лазов: Измислиха си цял несъществуващ кораб, за да точат КТБ След като миналия път бившият главен счетоводител на \"Фирмата\"   сподели атрактивни истории - как си измислили на документи съществуването на цял кораб, за да оправдаят кредит от КТБ, днес той продължи в този дух. КТБ: дупка 3,9 млрд. лв. и \"не ме занимавай - аз нищо не съм подписвал\" Например: как едва ли не цялото реално актуално състояние на банката се съдържало в една екселска таблица, която водел на компютъра си - а понякога и принтирал - Георги Зяпков. Той бе един от първите подсъдими по делото и е бивш шеф на управление \"Кредитиране\" в банката.  По 5000 страници обвинения на 18 лица за КТБ - дума няма за Пеевски и Кръстева (РЕЗЮМЕ) Същата таблица показвала както реалната цел и \"проекта\", за който ще се използват средствата от всеки един предоставен кредит, така и формалната страна, т.е. - това, което по документи ще се запише в кредитното досие. Такъв един заем бил отпуснат на дружеството \"Корект фарм\".  А при едно посещнеие на Зяпков (и изпълнителния директор Георги Христов) те оставили в кабинета на Лазов въпросната таблица и той си спомни днес, че това станало точно на 26 септември 2013 г. следобед. Във въпросната таблица към септември 2013 г. Зяпков си отбeлязал следното по отношение на кредита, даден на \"Корект фарм\" по договор от 23 април 2012 г. Отбелязаното от Зяпков в отделните клетки на споменатата екселска таблица за този кредит било следното: \"Ще напомня, че по кредита, за който става дума и който се разглеждаше на 26 септември 2013 г., първото му усвояване е от 23 април 2012 г. и е усвоен (в пълен размер) до 7 ноември същата година. Около година и половина по-късно нямаше измислена документална оформеност\", каза днес Лазов. Лазов: Цветан Василев плащаше за дискредитиране на противници До края на съдебния ден той говори още за конкретни дружества - някои създадени само за усвояване на кредити, без да имат реална стопанска дейност, служители или активи, други - с истински бизнес, но свръхкредитирани, трети - \"орташки\", които не са под пълния контрол на Василев. Дори и във вторите две групи, после с вътрешнофирмени заеми парите пак заминавали по различни, предварително очертани направления. Такива фирми били регистрирани на шофьори, на деца на охраната, на водопроводчика в офиса, на иконома в къщата на семейството... Например забележително е как \"Корси маунтин рисорт\", което било финансирано и купило част от собствеността на \"Петрол\" АД, към юни 2014 г. било с мажоритарен собственик друго дружество - „Рема трейд“ ЕООД. Което пък се води еднолична собственост и управление на някой си Васил Дойчев. Ако не сте чували за този явно \"едър\" бизнесмен, щом е изкупил дялове от \"Петрол\", отговорът на Бисер Лазов е: В управата на друго дружество, създадено за усвояване на кредити от банката, участвал кредитен инспектор от самата банка. Утре Лазов продължава с отговорите си на прокуратурата, след което трябва да го разпитат всичките над 30 адвокати на 18-те обвиняеми. КТБ: дупка 3,9 млрд. лв. и \"не ме занимавай - аз нищо не съм подписвал\" По 5000 страници обвинения на 18 лица за КТБ - дума няма за Пеевски и Кръстева (РЕЗЮМЕ) Лазов: Цветан Василев плащаше за дискредитиране на противници", "date": "2019.09.25", "title": "Делото КТБ: цел на кредита \"не е измислено\", кредитно досие \"не е добре\""}
{"url": "https://clubz.bg/88265-prandi_ostava_nachelo_na_volejbolistite", "text": "Силвано Пранди остава начело на националния отбор по волейбол за мъже, стана ясно след работна среща на част от управителния съвет на федерацията. Говореше се, че италианецът може да бъде уволнен след разочароващото представяне на Евроволей 2019. Тимът ни отпадна на осминафинал и остана извън топ 10. На сбирката е взето решение да се направи разговор с Пранди за най-важната надпревара, която предстои на селекцията - олимпийската квалификация в Берлин (5-10 януари 2020 г.). Това ще е последният шанс на отбора да се класира на игрите в Токио. Дотогава е договорът на италианеца. България падна на 1/8-финал и се сбогува с Евроволей Управата ще иска да изслуша Пранди за намеренията му за подготовката и селекцията за турнира в германската столица. Босовете недвусмислено заявиха, че треньорът трябва да бъде убеден да вземе всички най-опитни играчи. За Европейското той остави в България състезатели като братята Георги и Валентин Братоеви, Николай Николов и т.н. Още след поражението от Словения личности в българския волейбол изразиха недоволство от това решение на специалиста, известен като Професора. Освен това личеше, че съставът не е в добро физическо състояние. Смяната на специалиста не е обсъждана, волейболните началници са се обединили около становището да спазят договора му.", "date": "2019.09.25", "title": "Пранди остава начело на волейболистите"}
{"url": "https://clubz.bg/88266-merkel_kritikuva_rechta_na_greta_v_oon", "text": "Германската канцлерка Ангела Меркел се изказа критично за речта на Грета Тунберг пред ООН. Грета дава на съд Германия и Франция за замърсяване Според Меркел Тунберг е държала разтърсваща реч, в която обаче от нейна гледна точка не е било споменато в достатъчна степен, че технологиите и иновациите в енергийния сектор, както и в сектора за пестене на енергия, ни дават възможност да постигнем поставените цели. Германското правителство прие в петък пакет от мерки, с които до 2030 година трябва да се постигне целта от Парижкото споразумение. Те предвиждат ограничаване на затоплянето до 1,5 градуса. Тя обаче категорично отхвърли съмненията на шведската активистка, че решенията от Париж не вършат работа.", "date": "2019.09.25", "title": "Меркел критикува речта на Грета в ООН"}
{"url": "https://clubz.bg/88261-parlamentyt_izliza_v_predizborna_vakanciq", "text": "Депутати от всички парламентарни групи, с изключение на БСП, предлагат парламентът да се разпусне в \"предизборна ваканция\". Това става ясно от проект за решение, внесен от председателя на групата на ГЕРБ Даниела Дариткова, от Нигяр Джафер (ДПС), Искрен Веселинов (ВМРО/Обединени патриоти), Валентин Касабов (НФСБ/Обединени патриоти) и Полина Цанкова (Воля). Предложението им е парламентът да няма пленарни заседания в периода от 16 октомври (сряда) до 25 октомври (петък) включително. Произвеждането на избори за местна власт е на 27-и. И пак - депутатите в предизборна ваканция В този период обаче ще продължи да има заседания на ресорните комисии в Народното събрание. Излизането в т.нар. предизборни ваканции е стара практика в парламентаризма у нас. Формалният мотив е, че голяма част от депутатите са ангажирани с организацията на изборите в избирателните си райони. Неофициален мотив обаче е фактът, че парламентарната трибуна често се използва като платформа за агитация. Заседанията на Народното събрание се предават онлайн, както и по някои телевизии. парламентарният контрол пък се излъчва по БНТ.  Няма обаче практика НС да се разпуска за местни избори. Проедстои проектът за решение да бъде разгледан от депутатите, но предвид факта, че е подписан от всички групи, без тази на левицата, се очаква да мине безпроблемно. ", "date": "2019.09.25", "title": "Парламентът излиза в предизборна ваканция"}
{"url": "https://clubz.bg/88252-deputatite_pochti_otmeniha_sykratenoto_proizvodstvo", "text": "Парламентът почти отмени съкратеното производство при тежки престъпления, което да води до по-леки наказания ако извършителят признае вина. Депутатите приеха на първо четене три законопроекта за промени в НПК - на БСП, \"Обединени патриоти\" и \"Воля\", които предлагат да отпадне възможността за съкратено съдебно следствие при направени самопризнания от подсъдимия, ако делото е за умишлено убийство или тежка телесна повреда. Бяха приети обаче и промени на ГЕРБ в НК, според които съкратеното производство остава, но съдът не е задължен да намали присъдата, както е сега, а да има право на преценка. От ГЕРБ предлагат и наказанието да може да се намалява с 1/5, а не с 1/3. Първите три предложения бяха подкрепени и от ГЕРБ с мотива, че промени в ограничаването на прилагането на съкратеното съдебно следствие задължително трябва да има. По кой начин ще се случи това обаче, все още не е ясно. Законопроектът на ГЕРБ бе предложен за обсъждане и гласуване последен по ред от четирите, а от БСП веднага възразиха срещу подлагането му на гласуване. Крум Зарков подчерта от парламентарната трибуна, че няма как да подкрепиш изцяло отпадане на съкратеното следствие за тежки престъпления с промени в НПК, а три минути по-късно да предлагаш това да стане с промени в Наказателния кодекс, да се предвижда преценка на съда и намаление на наказанието с 1/3 или с 1/5. Красимир Ципов от ГЕРБ отговори, че прекомерното ограничаване на съкратеното съдебно следствие ще ни върне в един период, в който се прекратяваха дела заради изтекла давност, а свидетели забравяха какви показания са давали. Правосъдният министър Данаил Кирилов призова по темата да не се говори с политическа страст. Той допълни, че при внасянето на законопроекта се е допитал до върховни съдии и е възприел техняи съвет. Лидерът на БСП Корнелия Нинова каза, че депутатите са показали единомислие по един твърде важен и сложен въпрос.", "date": "2019.09.25", "title": "Депутатите почти отмениха съкратеното производство"}
{"url": "https://clubz.bg/88250-kirilov_iska_promqna_na_zakona_zaradi_sluchaq_polfrijman", "text": "Случаят с предсрочното освобождаване на осъдения за убийство австралийски гражданин Джок Полфрийман доведе до поредната инициатива за промяна на законодателството заради конкретен казус. Върховният касационен съд (ВКС) пък ще разпредели публично делото за условното предсрочно освобождаване на Полфрийман, за което бе сезиран от главния прокурор, потвърдиха от пресслужбата на ВКС при запитване от Клуб Z. Това вероятно ще стане днес или най-късно утре, тъй като се чака самото дело да пристигне от СГС. Цацаров поиска ВКС да спре предсрочното освобождаване на Полфрийман Както е известно, вчера главният прокурор Сотир Цацаров поиска Върховният касационен съд да възобнови производството, по което австралиецът бе пуснат предсрочно от затвора. Според обвинението, Софийският апелативен съд (САС), който пусна Полфрийман, е трябвало да се произнесе с \"решение\", а не с \"определение\". Тази теза е застъпил бившият главен прокурор Никола Филчев, като тя бе възприета от сегашното ръководство на прокуратурата. Тълкуването е, че определението не може да бъде атакувано по линия на възобновяването, защото не касае самостоятелно дело, при което са внесени нови доказателства и пр. и е акт, подчинен на основния, т.е. присъдата. За прокуратурата обаче по същество произнасянето на САС е решение. Този правен казус предизвика днес министърът на правосъдието Данаил Кирилов да обяви старта на дебат за изменения в Наказателно-процесуалния кодекс, така че предсрочни освобождавания да могат да бъдат контролирани на по-горна инстанция. Макар сам да посочи, че е убеден в това, че този вид дела се трябва да решават двуинстанционно и касационното им обжалване е недопустимо. Прокуратурата: Полфрийман е свободен и може да напусне България Според Кирилов парламентът трябва изрично да определи вида на акта и да допусне по-висок инстанционен контрол на тяхното съдържание. Сега съдебната практика по такъв вид дела показва произнасяне с \"определение\". До момента не е имало нито едно възобновяване на производство за предсрочно прекратяване. ВСС се развълнува от Полфрийман - дава съдебния състав на Инспектората Тази сутрин пък говорителката на прокуратурата Румяна Арнаудова обяви, че Джок Полфрийман в момента е свободен гражданин и може да напусне страната, веднага след като австралийските власти му издадат документи за пътуване. Малко по-късно днес Кирилов ще се срещне с консула на Австралия у нас.  Прокуратурата: Полфрийман е свободен и може да напусне България ВСС се развълнува от Полфрийман - дава съдебния състав на Инспектората", "date": "2019.09.25", "title": "Кирилов иска промяна на закона заради случая \"Полфрийман\""}
{"url": "https://clubz.bg/88245-pismo_do_vss_bylgarskiqt_sydiq_poluchi_ot_vas_znak_che_shte_byde_obrugavan_ohulvan_presledvan", "text": "Това пишат в свое о  (ССБ) до съдийската колегия на Висшия съдбен съвет. ВСС се развълнува от Полфрийман - дава съдебния състав на Инспектората Както Клуб Z писа, заради постановеното решение по делото на Джок Полфрийман (от състав с председател Калин Капакчиев - председател на ССБ и отявлен критик на прокуратурата, б.р.), съдът стана обект на нападки, а по сигнал на ВМРО Съдийската колегия мълниеносно се задейства и ... даде съдебния състав на Инскпектората с подозрение за нарушение на етичния кодекс. Цацаров поиска ВКС да спре предсрочното освобождаване на Полфрийман След като лично Сотир Цацаров и \"здравите сили\" прегърнаха казуса с Полфрийман, и главният прокурор намери сложни взаимовръзки с Българския хелзински комитет, ето какво още пишат съдиите до колегията, която уж би трябвало да отстоява независимостта им: И още: Ето и пълният текст на писмото: ДО ЧЛЕНОВЕТЕ НА СЪДИЙСКАТА КОЛЕГИЯ НА ВИСШИЯ СЪДЕБЕН СЪВЕТ   Дами и господа,   С настоящото Ви уведомяваме, че съгласно чл.16, ал.1 от ЗСВ (текстът на закона може да бъде намерен и на интернет страницата на ВСС) Висшият съдебен съвет представлява съдебната власт, осигурява и отстоява независимостта й, определя състава и организацията на работата на съдилищата, прокуратурите и следствените органи и обезпечава финансово и технически тяхната дейност, без да се намесва в нейното осъществяване. С публикуваната на 24.09.2019 г. „Позиция на Съдийската колегия на ВСС” във връзка с постъпил „сигнал” от една политическа партия и изказвания на представители на други политически партии, академичната общност, граждани и медийни публикации, Вие не само че не изпълнявате това си основно задължение, но се присъединявате към безпрецедентен политически и обществен натиск върху конкретен съдебен състав и съдебната власт като цяло, който безцеремонно експлоатира по различни причини и с различни цели, трагедията на едно българско семейство. По този начин Вие рушите основни устои на правовата държава - върховенството на закона и независимостта на съдебната власт. Напомняме Ви, че решението по всяко дело се постановява въз основа на закона и събраните по съответния процесуален ред доказателства. В тази връзка недопустимо е точно членовете на Висшия съдебен съвет, предвид горепосочената разпоредба на ЗСВ, да  относно конкретен съдебен акт, изразено от граждани, групи от граждани или политически партии. Редът за оспорване и отмяна на съдебни актове е точно и ясно посочен в закона. Обсъждането и обоснованата критика на съдебни актове са не само допустими, но и желани в едно демократично общество. От друга страна личните нападки и заплахи към съдията или съдебния състав, постановил съответния съдебен акт, включително и за физическа саморазправа, са абсолютно недопустими. В този смисъл и дух са и приетите от самите Вас Стандарти за независимостта на съдебната власт (решение на СК на ВСС по протокол №31 от 23.10.2018 г.).  Гореописаните Ви действия са в разрез с всички общоприети в световен мащаб основни принципи на една демократична правова държава с установено върховенство на закона и разделение на властите, като в същото време представляват и грубо неизпълнение на служебните Ви задължения. Считаме, че ако изпълнението на тези служебни задължения е непосилно за Вас, разпоредбата на чл.27, ал.1 ЗСВ вр.чл.130, ал.8, т.1 от КРБ  дава възможност за достоен изход. ЗА УС НА СЪЮЗА НА СЪДИИТЕ В БЪЛГАРИЯ: СЪДИЯ КРАСИМИР МАЗГАЛОВ СЪДИЯ ЕМИЛ ДЕЧЕВ СЪДИЯ ЙОРДАН ДАМАСКИНОВ СЪДИЯ ДАНИЕЛА МАВРОДИЕВА СЪДИЯ ВЕРОНИКА БОЗОВА СЪДИЯ ПЕТКО ПЕТКОВ 25.09.2019 Цацаров поиска ВКС да спре предсрочното освобождаване на Полфрийман", "date": "2019.09.25", "title": "Писмо до ВСС: Българският съдия получи от вас знак, че ще бъде обругаван, охулван, преследван"}
{"url": "https://clubz.bg/88248-gerb_%E2%84%96_43_v_izborite_bsp_%E2%84%96_56_demokratichna_bylgariq_%E2%84%96_66", "text": "ГЕРБ ще е № 43 в интегралната бюлетина на местните избори на 27 октомври. БСП (която се явява като коалиция \"БСП за България\") ще е под № 56, а на ДПС се падна № 55. \"Воля\" ще е с число 51 пред името си в бюлетината. Частите от \"Обединени партиори\", които се явяват поотделно на вота за местни власти, се подредиха така: № 8 за НФСБ, № 4 за \"Атака\" и № 34 за ВМРО.  На \"Демократична България\" се падна № 66 в интегралната бюлетина. Това е и последният възможен номер.  Начело на бюлетината застана БЗНС, а под т.нар. \"фатален\" номер 13 ще се яви Коалиция \"Кауза Пловдив\". Общо 66 партии и коалиции са регистрирани в ЦИК за местните избори. Ето и какво отреди жребият за всяка от тях - по реда на изтеглянето:  Очаквайте и окончателната подредба на партиите в бюлетината.", "date": "2019.09.25", "title": "ГЕРБ - № 43 в изборите, БСП - № 56, \"Демократична България\" - № 66 "}
{"url": "https://clubz.bg/88249-kitaj_praznuva_70_godini_ot_revolyuciqta_s_novo_letishte_za_60_mlrd", "text": "Президентът на Китай Си Цзинпин откри новото летище на Пекин - ултрамодерна инфраструктура във формата на морска звезда, съобщи Франс прес, цитирана от БТА. Това се случва само няколко дни преди честванията на 70-та годишнина на комунистическия режим. Международното летище в Дасин, разположено на 46 километра южно от центъра на столицата, ще функционира с пълен капацитет през 2025 година със 72 милиона пътници годишно. Това ще бъде световен рекорд за един терминал според създателите му. САЩ махат митата за над 400 китайски стоки  Първоначално се очакваше, че цената на мегакомплекса ще бъде около 120 млрд. юана, което са около 20 млрд. щатски долара. Когато обаче към тях се добави и сумата за железопътните релси, пътните връзки и поддръжката на инфраструктурата, сумата надхвърля фантастичните 60 млрд. щатски долара.  Точно преди националния празник на 1 октомври, откриването на новото летище се вписва в правата линия на \"китайската мечта\", която Си Цзинпин предлага на сънародниците си. Новото летище ще намали пътникопотока на сегашното международно летище на Пекин - столица, чиито три терминала са разположени североизточно от разпръснатата във всички посоки метрополия. Тази инфраструктура, нареждаща се на второ място в световната класация след летището в Атланта в САЩ, вече почти е запълнила капацитета си с малко над 100 милиона пътници годишно. С повишаването на жизненото равнище и апетита на китайците за пътувания въздушният транспорт в азиатската страна е в разцвет. Според Международната асоциация за въздушен транспорт (IATA) в средата на 2020 година Китай ще надмине САЩ и ще стане водещият въздушен пазар в света. Китай вади 10 000 тона свинско от резервите си заради чумата При тези условия се очаква столицата да приеме 170 милиона пътници през 2025 година. Те ще бъдат разпределени между двете летища. С площ от 700 000 квадратни метра новата структура претендира да е най-големият летищен терминал в света. Тя е проектирана от архитектката от британско-иракски произход Заха Хадид, която почина през 2016 година, и от инженерното подразделение на Парижките летища. Летището е с монолитен покрив с площ, равняваща се на 25 футболни игрища. За разлика от класическите терминали, новата сграда е конструирана изцяло на височина с две нива за заминаващите и още две за пристигащите. Точно под терминала е разположена гара за метро и високоскоростни влакове. С експресна линия ще може да се стигне до центъра на града за около 20 минути, но съществува риск връзката със сегашното летище, което е на 67 километра, да е по-сложна.   Китай вади 10 000 тона свинско от резервите си заради чумата", "date": "2019.09.25", "title": "Китай празнува 70 години от революцията с ново летище за $60 млрд."}
{"url": "https://clubz.bg/88251-da_ne_se_strahuvash_ot_nishto_borisov_poluchi_deveti_dan_po_taekuondo_video", "text": "Премиерът Бойко Борисов е удостоен с почетния девети дан по таекуондо. На специална демонстрация в Световното седалище на бойното изкуство таекуондо „Кукион“ Борисов трябваше да счупи дъска, с което той се справи успешно, съобщи \"Фокус\". Той облече и традиционната дреха за таекуондо добок. Премиерът Борисов благодари за високата чест и се обърна към младите хора в Южна Корея. По думите му в България също има много добри състезатели и треньори. Той посочи още, че принципите на таекундото са особено важни, особено за младите хора. С девети дан по таекуондо по-рано през тази година е бил удостоен и белгийският крал Филип, а през 2013 година пояс и диплома за почетен девети дан в бойното изкуство е получил и руският президент Владимир Путин, припомня \"Фокус\".     Борисов посети и Центъра за научноизследователска и развойна дейност на компанията Hyundai Motor Group в град Хуасонг. По думите му \"отношенията ни с Южна Корея ще се развиват на по-високо ниво\".   Той посочи, че България се надява и на инвестиции за суперкомпютри, акумулатори и батерии. Премиерът заяви още, че е изненадан колко добре са били запознати с България южнокорейците.  \"Трябва да развиваме отношенията си с Южна Корея в сферата на туризма\", каза в друга среща премиерът Борисов. Той посочи, че страната ни е привлекателна за Южна Корея не само в сферата на машиностроенето, но също и в посока на СПА туризма.", "date": "2019.09.25", "title": "\"Да не се страхуваш от нищо.\" Борисов получи девети дан по таекуондо (ВИДЕО)"}
{"url": "https://clubz.bg/88241-plasido_domingo_napuska_%E2%80%9Emetropolityn%E2%80%9C_predi_premiera", "text": "Пласидо Доминго обяви, че се оттегля от ролята си в спектакъла „Макбет“, продукция на „Метрополитън опера“. Това се случи на 24 септември, малко повече от месец след като тенорът бе обвинен от няколко жени в неподходящо поведение, пише „Ню Йорк таймс“. Това щеше да е първатата му изява на оперната сцена, след като на 13 август бе обвинен в сексуален тормоз. Пласидо Доминго е обвинен в сексуален тормоз Оттеглянето на Доминго от ролята идва в навечерието на премиерата – представлението трябваше да се играе на 25 септември. Мнозина изразиха още преди това своите притеснения за бъдещата кариера на прочутия певец – вече бяха свалени участията му с Филаделфийския оркестър и в Операта в Сан Франциско, където се позоваваха на желанието да създадат по-сигурна среда за своите служители. Напрежението в „Метрополитън“ расте през последните дни. Провели са се няколко емоционални срещи – между Доминго и Питър Гелб, генералния мениджър на оперния театър, както и с оркестъра и оперния състав – в събота след репетиция на спектакъла, пише „Ню Йорк таймс“. Някои от служителите повдигнали пред директора въпроса какво би означавало завръщането на Доминго за сигурната работна среда в институцията. От изявлението става ясно, че Доминго няма да се завърне в оперната компания. Оперният театър също излезе с изявление, в което става ясно, че не Доминго е взел решение да напусне, а ръководството го е помолило: „Метрополитън опера“ потвърждава, че Пласидо Доминго се съгласи да се оттегли от всички бъдещи изпълнения на „Мет“, в сила от днес. „Мет“ и господин Доминго се съгласиха, че той трябваше да напусне.“ Обвиненията срещу Доминго излязоха през август в „Асошиейтед прес“. Според публикациите тенорът е притискал жените за нежелани сексуални контакти и понякога „наказвал професионално“ онези, които му откажат. Цитирани са случаи в Националната опера на Вашингтон и в Лосанджелиската опера, където Доминго бе на ръководни постове. Първоначалните обвинения бяха от 9 жени, после към тях се прибавиха още 11. Всички, без една, са пожелали анонимност. Още 11 жени обвиниха Пласидо Доминго в секстормоз Оперните звезди Соня Йончева и Райна Кабаиванска изразиха подкрепа за колегата си. Начало на края на кариерата на Пласидо Доминго   В негова подкрепа се изказа и сопраното Анна Нетребко, но повечето от колегите му отказват да коментират случая. Случаят с Доминго разтърси „Метрополитън“, след като през миналата година оперният театър трябваше да уволния музикалния си директор Джеймс Ливайн. Срещу него също имаше обвинения в сексуален тормоз. В продължение на десетилетия Доминго бе сред най-ценените звезди в „Метрополитън“ – италианският тенор е участвал в 21 премиери, повече от всеки друг певец в историята на оперния театър. Когато през август обвиненията станаха публично достояние, „Метрополитън“ първоначално обяви, че ще изчака резултатите от разследването на Лосанджелиската опера, „преди да вземе решение“. Още 11 жени обвиниха Пласидо Доминго в секстормоз Начало на края на кариерата на Пласидо Доминго", "date": "2019.09.25", "title": "Пласидо Доминго напуска „Метрополитън“ преди премиера"}
{"url": "https://clubz.bg/88247-uefa_potvyrdi_vyvejdaneto_na_treti_evroturnir", "text": "На заседание на изпълнителния комитет на УЕФА в Любляна беше потвърдено въвеждането на трети европейски клубен турнир от сезон 2021-2022. За надпреварата се заговори в края на миналата година. Ще се казва Лига на конференциите и засяга пряко България, тъй като се очаква да даде по-голям шанс на допълнителен брой отбори от различни първенства да участват в груповата му фаза. Което напрактика означава, че Шампионската лига и Лига Европа още повече ще се отдалечат от нашите тимове. Те и сега не могат да минат квалификациите за тях - единствено \"Лудогорец\" го постига в последните години. Регламентът на по-достъпното състезание все още не е напълно уточнен, но се очаква скоро УЕФА да поясни формата и как ще става класирането за турнира. Третият евротурнир на УЕФА стартира през 2021 г. Изпълкомът на централата взе решение Санкт Петербург да бъде домакин на финала на Шампионската лига през следващия сезон, последван от \"Алианц Арена\" в Мюнхен през 2022 и \"Уембли\" в Лондон през 2023 г. Финалът в Лига Европа през 2021 г. бе поверен на хегемона в турнира Севиля на неговия \"Рамон Санчес Писхуан\". Суперкупата на Европа през 2021 г. пък ще бъде на \"Уиндзор Парк\" в Белфаст. УЕФА реши да наложи промени в Лигата на нациите от сезон 2020/2021. Те засягат четирите дивизии, в които се подвизават отборите и ще има размествания. За следващата надпревара от другата есен в дивизиите А, В и С броят на отборите ще бъде увеличен от 12 на 16, докато в последната - D, тимовете ще намалеят от 12 на 7. От промените се облагодетелства България, селекцията на която се изкачва с една дивизия нагоре - от С в В. Също така отборите на Германия, Полша, Хърватия и Исландия ще останат в най-горната дивизия, след като изпаднаха и трябваше да се подвизават в В. От УЕФА мотивират решението си с желанието на всичките 55 асоциации за промяна, която цели приятелски мачове да намалеят още повече. Срещите от турнира ще се увеличат от 138 на 162. Групите в различните дивизии ще бъдат определени чрез жребий в Амстердам на 3 март догодина.", "date": "2019.09.25", "title": "УЕФА потвърди въвеждането на трети евротурнир"}
{"url": "https://clubz.bg/88244-gardiyn_djonsyn_nqma_nito_chest_nito_sram", "text": "Точно преди единодушното решение на британския Върховен съд да обяви за незаконно временното преустановяване на работата на парламента, ситуацията приличаше на началото на боксов мач, пише френският в.  . Вляво - стотина протестиращи срещу \"Брекзит\" с плакати \"Отворете парламента\" и \"Защитете нашата демокрация\", вдясно - шепа поддръжници на \"Брекзит\", малобройни, но решителни, а в средата, зад заграждения за сигурност, на мястото на съдиите, са британските медии. \n\tИзведнъж радостен вик разцепи тишината и всички се оживиха. Причина за това беше съобщението на Върховния съд, пред който те се бяха събрали, че 11-те съдии от най-висшата съдебна инстанция са постановили единодушно решението на премиера Борис Джонсън за временно спиране на работата на парламента за незаконно. Донякъде неочакваното решение на съда поставя премиера в затруднено положение. Британският върховен съд обяви за незаконно спирането на парламента Най-вероятният сценарий за момента изглежда гласуването на недоверие на правителството, след като парламентът започне работа. Това ще доведе до общи избори и следователно ще отложи още датата на \"Брекзит\". Но Борис Джонсън повтори вчера отново, че Великобритания ще напусне ЕС на 31 октомври независимо от всичко. През последните три години всички британски премиери страдаха от същия синдром: повтарянето на едни и същи фрази, без да успеят да решат проблема с \"Брекзит\", въпреки всички политически драми, отбелязва в. \"Либерасион\". \n\tРешението на британския Върховен съд укрепва върховенството на закона в страната, пише германският в.   в редакционна статия. Страната ще има нужда от известно време, за да се адаптира към решението, което е безпрецедентно в новото време. Можем само да гадаем за последствията от това решение за парламентарната система, позицията на правителството, влиянието на съда над политиката и ролята на държавния глава. Във всеки случай то поставя въпроса дали Борис Джонсън трябва да подаде оставка, отбелязва изданието. \n\tДжонсън е виновен, но няма да си тръгне - въпреки че премиер, за който съдът реши, че е действал незаконно, не би трябвало да продължава да заема поста си, подчертава британският в.   в редакционна статия. \n\tЕдин премиер с чувство за чест би си подал оставката. Но Джонсън няма нито чест, нито срам. Подобен прецедент би трябвало да бъде немислим, и колкото по-скоро Великобритания се отърве от него, толкова по-добре. По време на управлението си премиерът изложи гласоподавателите на смесица от неверни твърдения, опортюнизъм и склонност към конфликт, която рядко е била виждана при който и да е британски премиер, подчертава \"Гардиън\". Камерън: Джонсън не вярваше в Брекзит, смяташе, че ще е добре за кариерата му Джонсън няма мнозинство в парламента, не контролира Камарата на общините и не може да спечели доверието й, което го принуждава да приема закони, написани от негови противници. Той би се радвал, ако опозицията му върне инициативата, като внесе вот на недоверие, за да може да определи дата за избори. Опонентите му трябва да издържат на изкушението. Ако фракциите на противниците на \"Брекзит\" не могат да постигнат споразумение, Джонсън би спечелил евентуални избори, а Великобритания би загубила. Но ако имат нужда от извинение да отхвърлят различията си и да работят заедно за предотвратяването на катастрофален \"Брекзит без споразумение\", съдът току-що им го даде. Би трябвало да го използват, подчертава всекидневникът. \n\tПознавайки миналото на Джонсън, може да се очаква той да потърси други начини да предотврати ново удължаване на срока за \"Брекзит\". Но поне избраният от него път, заобикалящ конституционните спънки, за момента беше затворен, пише в.   в редакционна статия. \n\tВариантите, с които разполага британският премиер, са ограничени - но все още може да изиграе няколко карти, добавя в.  . Дори ако неговата визия за \"Брекзит\" се провали и се стигне до предсрочни избори, той е умел във воденето на предизборни кампании и е популярна, макар и спорна фигура. Проучване на \"ЮГов\" през миналата седмица показа, че Джонсън все още е по-популярен от лейбъристкия лидер Джереми Корбин. Премиерът се ползва с одобрението на 38 на сто от британците срещу 21 на сто за Корбин. БТА Камерън: Джонсън не вярваше в Брекзит, смяташе, че ще е добре за кариерата му", "date": "2019.09.25", "title": "\"Гардиън\": Джонсън няма нито чест, нито срам"}
{"url": "https://clubz.bg/88242-rojters_kristalina_georgieva_shte_byde_izbrana_za_shef_na_mvf", "text": "Българският икономист Кристалина Георгиева се очаква да бъде одобрена днес за управляващ директор на Международния валутен фонд, което ще я направи първия човек от развиващите се държави на този пост, пише Ройтерс.  МВФ препитва Кристалина Георгиева днес По-късно днес се очаква и окончателното решение на борда на организацията, която вече проведе пространно интервю с кандидатката. Гласуването днес ще бъде до голяма степен церемониално. Георгиева има зад гърба си силната подкрепа на френския президент Еманюел Макрон, а преди месец спечели успя да спечели доверието и на останалите страни от Европейския съюз. Смята се, че бившата шефка на Световната банка има и мълчаливото одобрение на САЩ. Източник от борда на МВФ е заявил пред изданието, че Георгиева е готова за работата.  Ройтерс коментира, че избирането на Георгиева ще бъде сериозен повод за гордост в България. Според изданието много вестници в страната определят успеха й като доказателство за личните качества на Георгиева, както и като огромен дипломатически пробив за малка и разриваща се страна.  Кристалина Георгиева е без конкуренция за шеф на МВФ Кристалина Георгива ще смени Кристин Лагард, която пък стана първата жена, която оглави Международния валутен фонд, когато пое ръководството през 2011 г. 63-годишната Лагард ръководеше институцията по време на кризата с европейския държавен дълг, която започна само месец след като встъпи в длъжност. В момента тя е почти сигурен нов директор на Европейската централна банка, като очакванията са тя да седне на стола на Марио Драги на първи ноември.  Кристалина Георгиева е без конкуренция за шеф на МВФ", "date": "2019.09.25", "title": "Ройтерс: Кристалина Георгиева ще бъде избрана за шеф на МВФ"}
{"url": "https://clubz.bg/88246-putin_predlaga_moratorium_za_razpolagane_na_raketite_sys_sreden_obseg_v_evropa", "text": "Руският президент Владимир Путин е изпратил на 19 септември до столиците на няколко десетки страни, включително всички членки на НАТО, послание, в което предлага мораториум върху разполагането на ракети със среден и малък обсег в Европа и други региони, пише  . \n\tВестникът се позовава на пожелал анонимност дипломат от страна, членуваща в Северноатлантическия съюз. Русия и по-рано е предлагала на НАТО подобни договорености, но алиансът не прояви интерес, припомня той. \n\tДопитване на изданието показало, че Кремъл е изпратил аналогични послания и на редица държави извън НАТО, например на Китай. Писма са получили също върховният външнополитически представител на ЕС Федерика Могерини и генералният секретар на НАТО Йенс Столтенберг. НАТО: Русия да се върне в ракетния договор, иначе ще реагираме Според събеседник на \"Комерсант\" в една от страните-получателки НАТО не разглеждат сериозно предложението на Москва, защото смятат, че Русия вече е разположила такива ракети на своя територия. Посланието на Путин обаче сочи, че Москва е готова да докаже правотата си с дела, заявява всекидневникът. След подписването на Договора за ликвидиране на ракетите със среден и малък обсег (ДРСМО) и до началото на 2000-те години Русия и САЩ провеждаха взаимни инспекции, за да се убедят, че забранените ракети се унищожават, а нови не се произвеждат и не се разполагат. Оттогава обаче не е имало инспекции в рамките на договора, при все че периодично са били свиквани заседания на специалната консултативна комисия. САЩ напускат ракетен договор с Русия на 2 август По-рано тази година Вашингтон и Москва спряха да изпълняват ангажиментите си по договора, сключен в края на 1987 г. между СССР и САЩ. Двете страни неведнъж си отправяха взаимни обвинения, че нарушават споразумението. \n\tОт писмото на Путин става ясно, че Русия е готова да договаря със страните от НАТО мерки за проверка дори без ДРСМО, подчертава вестникът. \n\tОще преди година, щом се разбра, че ДРСМО скоро ще се разпадне, Москва предложи на Вашингтон да се подпише на най-високо равнище съвместно изявление за недопускане на ядрена война и укрепване на стратегическата стабилност. Проектодокументът беше предаден на Вашингтон още през октомври 2018 г. В него се посочваше, че в \"ядрена война не може да има победители и тя никога не бива да започва\". Подобни изявления е имало и по време на Студената война, при управлението на Леонид Брежнев в СССР. САЩ и до днес не са отговорили на инициативата на Москва. Вашингтон и съюзниците му засега не са дали отговор и на новото послание на руския президент, отбелязва \"Комерсант\", цитиран от БТА. САЩ напускат ракетен договор с Русия на 2 август", "date": "2019.09.25", "title": "Путин предлага мораториум за разполагане на ракетите със среден обсег в Европа"}
{"url": "https://clubz.bg/88097-za_pyrvi_pyt_%E2%80%9Estara_hartiq_za_nova_kniga%E2%80%9C_e_vyv_veliko_tyrnovo", "text": "Последната спирка на седмото издание на националната кампания \"Стара хартия за нова книга\" за 2019 г. е Велико Търново.  На празника на детското четене и опазването на околната среда всяко дете, което с помощта на възрастен предаде 5 килограма хартия за рециклиране, ще получи подалък - книжка по избор. За да има за всички достатъчно книги, всеки, който изпълни условието да донесе 5 кг стара хартия за рециклиране, ще може да получи само една книга, но не повече. Децата, донесли допълнителни 5 кг хартия, ще получат втора книжка на екотематика – едно от двете специални издания на „ЕКОПАК България“ „Грийн тийн“ и „Ти можеш да спасиш планетата“. Така в рамките на празничния ден децата могат да получат максимален брой две книги. Кампанията е организирана от „ЕКОПАК България“ и Книжен център „Гринуич“ и се провежда с подкрепата на Община Велико Търново и Регионалната народна библиотека „П. Р. Славейков“. „Стара хартия за нова книга“ за пета година в Русе През целия ден много забавления, музика, танци, тематични игри и награди очакват всички малчугани, които се включат в събитието. „Театър на приказката – София“ ще представи кукленото шоу  „Приказка за юначета с празни тумбачета“. Децата ще влязат в ролята на спасители на планетата, които заедно с обичаните приказни герои Хартояд, Пластоядка и Стъклояд ще се научат как да разделят отпадъците и да ги разпределят по вид в цветните контейнери. Те ще разберат и как хората с действията си могат да помогнат на природата. А дали познават добре литературните талисмани на тазгодишната кампания детективите Агата и Лари малчуганите ще покажат в специална детективска викторина. Книгите от едноименната поредица на Стийв Стивънсън са осигурени за празника от издателство „ФЮТ“, основен партньор на инициативата. В празничната програма ще се включат танцов клуб „Зоки“, танцова школа „Рали“ към Военен клуб – Велико Търново, денс студио „Ун бесо“, танцово студио „Динамик“, вокално студио „Елита“, вокална школа „Best singers“, център за вокално и инструментално обучение „От До до Я“, талантите от класа по поп и джаз и пеене при СУ „Емилиян Станев“ и рок група „Хаштаг“. Ден по-рано националната кампания \"Стара хартия на нова книга\" ще бъде в Русе.  Клуб Z за поредна година е медиен партньор на събитието.", "date": "2019.09.25", "title": "За първи път „Стара хартия за нова книга“ е във Велико Търново"}
{"url": "https://clubz.bg/88236-cska_sofiq_prodyljava_napred_za_kupata", "text": "ЦСКА-София е на осминафинал за Купата на България след победа с 3:0 като гост на \"Локомотив\" (Горна Оряховица). Денис Давидов откри резултата в 20-ата минута. В 55-ата и 63-тата Тони Уот направи резултата класически. Люпко Петрович пусна в игра футболисти, които играят по-радко, като например \"замразения\" доскоро Рубен Пинто и руснака Давидов, който от началото на сезона почти не е излизал на терена, а беше сред летните топ трансфери на тима. Халфът направи силен мач и заби красив гол. \"Червените\" имаха пълно превъзходство, изразено с още две попадения набързо след почивката. В сряда се играят още шест мача. \"Ботев\" (Пловдив) гостува на \"Миньор\", \"Славия\" на \"Загорец\" (Нова Загора), \"Спартак\" (Варна) приема \"Левски\", \"Лудогорец\" играе на терена на \"Нефтохимик\". Другите две срещи са \"Добруджа\" - \"Ботев\" (Враца) и \"Литекс\" - \"Монтана\". Мачовете продължават в четвъртък, когато носителят на трофея \"Локомотив\" (Пловдив) е гост на \"Балкан\" (Ботевград).", "date": "2019.09.25", "title": "ЦСКА-София продължава напред за Купата"}
{"url": "https://clubz.bg/88243-otrqzaha_ivancheva_za_uchastie_vyv_vota_zakysnqla_sys_7_minuti", "text": "Общинската избирателна комисия в София отказа да регистрира Десислава Иванчева като кандидат за кмет на столицата. Причината - 7-минутно закъснение при подаване на необходимите документи. Това става ясно от  на ОИК, публикувано късно вчера. Бившата кметица на район \"Младост\", осъдена на първа инстанция за подкуп, обяви преди няколко седмици, че ще се кандидатира за кмет на София. Подкрепа за това тя получи от Християндемократическа партия на България на Ирина Абаджиева-Репуц. Десислава Иванчева и Биляна Петрова кандидатки да водят София и \"Младост\" Вчера в 17:07 часа в Общинската избирателна комисия в Столичната община е постъпило предложение, подписано от Репуц, за регистриране на Иванчева за кандидат за кмет. \"Предложението е заведено под № 20 на 24.09.2019 г. в 17.07 часа\", посочват от ОИК. Съгласно приетите от Централната избирателна комисия правила 24-и, т.е. вчера, бе последният срок за регистриране на кандидатските листи. С решение на столичната ОИК е определено и приемно време за приемане на документите - от 9:00 ч. сутринта до 17:00 ч. следобед. Или с други думи, предложението за регистриране на Десислава Иванчева е внесено извън работното време на комисията. Делото \"Иванчева\" започва на втора инстанция на 11 октомври В допълнение при приемане на документите е представен електронен носител, който не съответства на приетия образец на електронен носител в структуриран вид на EXCEL, посочват още от ОИК. Решението на ОИК подлежи на оспорване в тридневен срок пред ЦИК. Делото \"Иванчева\" започва на втора инстанция на 11 октомври", "date": "2019.09.25", "title": "Отрязаха Иванчева за участие във вота, закъсняла със 7 минути"}
{"url": "https://clubz.bg/88237-fiskalniqt_konservatizym_zastrashava_bydeshteto_na_evropa", "text": "  ЕЦБ има ясен мандат за постигане на инфлация от близо до, но по-малко от 2% в еврозоната, и от години не успява в това начинание. Мандатът на банката се основава на широкоприетия резултат, че икономиката функционира най-добре в среда на стабилни цени, които не се приближават прекалено до зоната на дефлация – когато цените спадат и започва спирала на намаляване на инвестициите и последващо отслабване на икономиката.  С оглед на забавянето на европейската икономика ЕЦБ съответно предприе широк пакет от мерки с надеждата те да имат изпреварващ ефект – особено предвид ограничения арсенал от инструменти пред банката. В еврозоната все още няма друга институция, която да се грижи за макроикономическата стабилизация, когато започне период на икономическо забавяне.  От години централните банкери сами повтарят, че не могат да бъдат единствената институция, на която икономиката да се осланя, за да омекоти икономическите шокове. Ако в Щатите предишната криза бе премината успешно благодарение на фискални мерки в комбинация с експанзивна парична политика, то в Европа от години действат сили, които се противопоставят на това. В периода, в който ЕЦБ прилагаше стимулативни мерки,  . Предупрежденията срещу това идваха не само от макроикономисти, а отскоро и от  .  Германия бясна от мерките на Марио Драги В някои страни обаче - особено в структурно силните, има неприязън и атаки към ниските лихвени проценти и допълнителните стимулативни мерки.  . Макар усилено и често да се повтарят аргументите на банковия сектор как ниските лихви ощетяват банките, централната банка не трябва да се грижи за доходността на банките, нито на който и да е единичен сектор, а за благосъстоянието на гражданите и за доброто развитие на икономиката. Кредитирането е основен двигател за това състояние – но не и самите печалби на банките. Те могат например да оптимизират своите бизнес модели, като преминат към дигитализация на услугите – с което ще си спестят разходи, а в същото време и загубено време по филиалите на своите клиенти.  Паническата реакция в голяма част от масовата преса не бива да ни учудва. Реториката на всяване на ужас от ниските лихвени проценти, както и обсебването с интервенциите на централната банка, е директно копиране на езика на банковата индустрия, но има и други по-дълбоки причини.  Последните десет години, в които интервенциите на ЕЦБ бяха единственият стимул, задържал европейската икономика над водата. Това даде и поле на различни политически актьори, които не са свързани с макроикономическите дебати, да пишат злостни атаки в отчаяни опити да продават книгите си, да лансират тинктанковете си или да спекулират с цената на златото. След като години наред те прогнозираха апокалиптични сценарии по отношение на свръхреакция на инфлацията, които се оказаха празни приказки, сега те преминаха към демонизиране на еврото, южните страни, французи и италианци, които все пак мислят за европейската икономика през макроикономическа, а не меркантилистка рамка на защита на нацията.  Драги: Опасността от рецесия нараства Някои от тях например не са запознати дори с базовите факти, че италианският първичен излишък през последните 10 години е един от най-високите в Европа, по-висок от този на фискално консервативната България. Важно е да не забравяме, че крайнодясната партия „Алтернатива за Германия“ всъщност започна като академична групировка на немски професори, които бяха против еврото, защото то ощетявало страната.  Еврото, което дава на Германия централната позиция в Европейската икономическа общност, гарантира на страната обезценена валута спрямо хипотетичната немска марка (така засилва експорта й в сравнение с останалата част от ЕС), а в моменти на криза дори засилва предимствата й, защото капиталът се премества от периферията на Европа към центъра. Това, че централните страни в Европейската икономическа общност се възползват от всички тези привилегии, е част от условието на паричния съюз – и от добро възпитание игнорираме да говорим за това. Но когато именно там се завърта популистката вълна срещу периферията на Европа, това чертае опасности. Във времена на надигащ се национализъм структурните недъзи на паричната общност могат да доведат до разцеплението й. Медиите трябва да бъдат внимателни и да не дават прекалено роля на непроверени или некомпетентни източници. В същото време европейските институции трябва да се съсредоточат върху това как по-ефикасно да се справят с евентуална рецесия – ако не искат още повече да се засилват популистките тенденции, живеещи на гърба им. На първо място, Европа така и не се възстанови успешно от световната криза. Това обуслови изключително дългия период на ниски лихви. В известен смисъл, както заяви и Марио Драги, централната банка единствено може да реагира на въшните условия и да взема решенията си на базата на тях. Ниските лихвени проценти и стимулативната политика са съответно резултат от слабата икономика, неспособността на еврозоната да приложи по-адекватна фискална политика, както и дългосрочните тенденции на лихвите надолу през последните десетилетия. Лагард: Търговската война е най-голямата заплаха за световната икономика В същото време в САЩ, дори след пълното възстановяване от кризата посредством фискални стимули, паричната политика продължи да не бъде прекалено рестриктивна. Зароди се идеята, че икономиката може да донесе допълнителни позитиви, ако – при рекордно ниски нива на безработица. Това кара и напусналите пазара на труда да се завръщат за него, успява да съживи заетостта на хора в неравностойно положение или в крайните региони на страната, както коментира наскоро президентът на Федералния резерв Джей Пауел /Jay Powell/. Ниските лихвени проценти съответно могат да бъдат силна живителна сила за икономиката. Отчасти има и структурни причини за ниските лихвени проценти.   Само при по-високи харчове – и съответно по-високи дефицити, ще има отново по-високи лихви. Това не изисква кой знае колко задълбочено икономическо разбиране – всичко, което се намира в излишък, има ниска цена, а тъй като спестяванията в момента са в излишък, не може да се очакват те да носят големи печалби. Причините за високото ниво на спестявания отдавна се обсъждат – от една страна, демографските промени, които карат хората да спестяват повече, от друга – световните процеси,   или просто защото фирмите днес имат нужда от по-малко капитал – нямат нужда от огромни предприятия, а от офис за 20-ина програмисти. Разбира се, има валидни икономически аргументи за противопоставяне на новите мерки – основният от които е, че ефективността на неконвенционалните мерки все още се дискутира сред академичните икономисти. Ниските лихви могат да създават негативни ефекти. Те не са тиражираните от медиите загуби на доходи от лихви – каквито в сериозен размер имат само най-богатите домакинства. Всъщност повечето домакинства печелят от ниските лихвени проценти, тъй като могат да рефинансират ипотеките и заемите си на много ниски нива, което представлява намаляване на текущите им разходи. В допълнение на това ниските лихвени проценти крепят заетостта.   може да бъде една от най-прогресивните политики – тъй като ниските нива на безработица водят до покачване на заплатите, а връщат и много от демотивираните работници отново на пазара на труда.   Съдът vs банките: Просрочените лихви не могат да влизат в главницата В този смисъл противниците им трябва да кажат с колко по-висока безработица биха се чувствали по-комфортно с икономиката, защото това са техните предписания. Истинските проблеми се крият във факта, че от даден момент нататък е под въпрос дали допълнителните стимули могат да свършат работа. И тук идва нуждата от по-активна фискална политика, която да отнеме малко от бремето от централната банка.  От фискална гледна точка в Европа страните, които искат да предприемат по-активна бюджетна политика не могат, а тези, които могат, не искат. Това е макроикономически проблем, който обаче се отразява в реални стойности – загуба на значителен икономически потенциал.  Световната икономика е като в \"Повест за два града\" на Дикенс - не се знае накъде ще тръгне Във времена, когато лихвите са изключително ниски, а за някои страни са негативни, е време да се правят инвестиции, а не да се спестява.   – дали за борба с климатичните промени, за образование или за инфраструктурни проекти. Еврозоната действително носи завидни позитиви, но ако искаме тя  , вместо да се спускаме в популистката вълна и да търсим виновниците там, където ги няма. „Генерация Z“ – с подкрепата на „Америка за България“ Драги: Опасността от рецесия нараства Лагард: Търговската война е най-голямата заплаха за световната икономика Съдът vs банките: Просрочените лихви не могат да влизат в главницата Световната икономика е като в \"Повест за два града\" на Дикенс - не се знае накъде ще тръгне „Генерация Z“ – с подкрепата на „Америка за България“", "date": "2019.09.25", "title": "Фискалният консерватизъм застрашава бъдещето на Европа"}
{"url": "https://clubz.bg/88238-prokuraturata_polfrijman_e_svoboden_i_moje_da_napusne_bylgariq", "text": "Джок Полфрийман в момента е свободен гражданин и може да напусне страната, веднага след като австралийските власти му издадат документи за пътуване, съобщи днес Главна прокуратура. Нейната говорителка Румяна Арнаудова каза, че в закона няма срок, в който Върховният касационен съд да се произнесе по вчерашното искане на главния прокурор Сотир Цацаров делото за предсрочното оснобождаване на австралиеца да бъде възобновено. Ако ВКС отмени определението на Софийскя апелативен съд за предсрочното освобождаване на Полфрийман, а той междувременно е напуснал страната, България ще иска екстрадицията му, за да доизтърпи той наказанието си, чието изтърпяване САС прекрати близо седем години предсрочно. Цацаров поиска възобновяването на делото в отговор на жалба от родителите на Андрей Монов, за чието убийство Полфрийман беше осъден. Той се намира в затворен център за нелегално пребиваващи у нас в очакване австралийските власти да му издадат документи за пътуване. Междувременно адвокатът му Калин Ангелов каза пред бТВ, че изобщо не е изненадан от жалбата на прокуратурата.  Цацаров поиска ВКС да спре предсрочното освобождаване на Полфрийман Той подчерта, че решението на съда за освобождаване на неговия клиент, лежал 12 години от 20-годишната си присъда за убийството на Андрей Монов, е 8 страници, и \"детайлно изследва много въпроси\". Адвокатът заяви, че Полфрийман е получил характеристика лично от Красимир Кънев, а не от Българския хелзинкски комитет, както и от други лица. Според прокуратурата това е проблем, защото БХК са платили и такса за регистрация на сдружение в полза на Полфрийман. Друга теза е, че двама от съдиите трябвало да си направят отвод, тъй като единият е награждаван от БХК, а друг е участвал в съставянето на техен годишен доклад. И каза, че знае много дела, в които се излиза предсрочно и по-рано, включително при \"по-брутални убийства\". Адвокатът повтори тезата си, че по негово мнение Полфрийман е действал при неизбежна отбрана, защитавайки гонен от убития и негови приятели човек. На възраженията на бащата на Монов, че синът му не е имал бели маратонки, видни на снимката, Ангелов отбеляза, че същото лице носи якето, което е идентифицирано като това на жертвата по-късно. Преди него в студиото на бТВ беше съдия Емил Дечев от управителния съвет на Съюза на съдиите. Той отбеляза, че трима съдии единодушно са решили предсрочното освобождаване на Полфрийман. И адресира част от критиките на главната прокуратура, например тезата, че съдът се е произнесъл с определение, а не решение. Арнаудова повтори пред Нова телевизия тезата, че формата на произнасяне - определение, не е допустимо и затова Цацаров е сезирал ВКС.", "date": "2019.09.25", "title": "Прокуратурата: Полфрийман е свободен и може да напусне България"}
{"url": "https://clubz.bg/88239-loshoto_e_ne_da_si_autist_a_da_si_cinik", "text": "След публикуването* вчера на краткия ми положителен коментар за речта на Грета Тунберг в Ню Йорк установих, че троловете и хейтърите, които отправят личностни нападки към това дете, се възмущават най-много от това, че тя... е аутист. Някой дори я наричат - в по-мекия случай ехидно, а в по-тежкия - с обвинителен тон - \"дете с психическо разстройство\". Грета дава на съд Германия и Франция за замърсяване За \"чистите\" \"нормални\" байганьовци това е най-големият проблем, а не фактът, че човечеството като цяло бързо и сигурно унищожава планетата, на която живее. А знаете ли защо така говорят хейтърите? Защото Бай Ганьо не понася различните хора по принцип, а пък онези, които той определя като \"инвалиди\", изобщо не ще и да ги вижда. И заради това му отношение той не иска да адаптира средата, за да е достъпна за хора в инвалидни колички. Заради това му презрение той не иска да гледа хора с изкуствени крайници. Заради липсата на човещина Бай Ганьо не само не прави нищо, за да улесни хората в неравностойно положение, а напротив - прави всичко възможно, за да не ги допусне около себе си. При първото ми посещение в САЩ през 1992 г. аз - 24-годишен младеж, бях силно впечатлен от това колко много хора в инвалидни колички има по улиците, а и колко много са празните места за паркиране пред всяка обществена сграда, при това ясно обозначени със специалния син знак и синя хоризонтална маркировка за автомобили на хора, които използват такива колички. Още тогава написах статия, в която казах, че ми е ясно: процентът на инвалидите в САЩ не е по-голям от този в България, но в България те не могат да излязат на улицата, ка̀мо ли да отидат някъде с колата си, да паркират и да се разходят. Още един път, с повече данни: Ваксината срещу морбили не причинява аутизъм Бай Ганьо не желае да вижда \"сакатите\", както ги нарича той, при това с презрение. За него те са като прокажени. Бай Ганьо по аналогични причини не желае да вижда хомосексуални хора или с друг цвят на кожата. \"Какво ми парадират тия, бе?!\", казва Бай Ганьо по адрес на прайда в София. Бай Ганьо е расист и антисемит, но се па̀ли, ако му го кажеш и остро реагира: \"Кой бе, аз ли? Аз имам приятел евреин бе, ти на мен ще ми кажеш, че съм расист...\" Бай Ганьо отказва да разбере, а изглежда и никога няма да приеме факта, че светът е пълен с хора, които са различни от него - \"истинския\" \"правилен\" българин. И това, че те са различни от него, не ги прави с нищо по-лоши, дори напротив - те не са байганьовци и не демонстрират байганьовщината си - било то в банята, в операта или по време на избори. Лошото не е да си аутист. Лошото е да си циник. Лошото не е да се бориш за бъдещето си, а да не вярваш, че имаш такова - така както не го вярва Бай Ганьо. Лошото не е да вярваш, че съществуването на планетата е поставено под заплаха от човешката дейност, а да не вярваш на науката, която доказва това. Лошото е да не си състрадателен към по-слабите от теб, а да ги гледаш надменно и да им се подсмихваш нагло. И Бая ви Ганьо е точно това: надменен простак, който презира всеки и всичко наоколо. Срам, срам за всички, които се подиграват на Грета Тунберг и си мислят, че по този начин отричат правото ѝ да бъде личност (а и правото на всички хора като нея да бъдат пълноправни членове на обществото), при това само на 16 години. Това право не се дава и не се отнема от байганьовците. То е въпрос на способности и възможности. За щастие г-жа Тунберг е от страна, където никой не я ограничава в правото ѝ да бъде човек**. С позиция.   * Предишният статус е тук -  \n\t** - А и правото на всички хора като нея да бъдат пълноправни членове на обществото. Още един път, с повече данни: Ваксината срещу морбили не причинява аутизъм", "date": "2019.09.25", "title": "Лошото е не да си аутист, а да си циник"}
{"url": "https://clubz.bg/88229-%E2%80%9Estarbyks%E2%80%9C_pecheli_%E2%80%9Efiat%E2%80%9C_gubi_sydebna_bitka_s_es", "text": "Американската компания „Старбъкс“   съдебна битка срещу ЕС, докато италианският автомобилен гигант „Фиат“  . Еврокомисията иска да принуди двете компании да върнат сумите от неправомерно дадените им данъчни облекчения съответно в Холандия и Люксембург. Така „Старбъкс“ и „Фиат“ бяха санкционирани преди четири години. Те и двете засегнати държави обжалваха решението на Комисията пред Общия съд на ЕС. Брюксел глоби двете компании с по около  30 милиона евро. Те бяха първите от редица многонационални групи, попаднали под прицела на европейската изпълнителна власт, заради това че са били облагодетелствани от прекалено щедра данъчна схема. Тръмп ще дава на Apple сериозни данъчни облекчения Холандският държавен секретар по финансите Мено Снел приветства решението на Общия съд на ЕС. Люксембургското правителство бе по-сдържано и обяви, че ще анализира решението напълно подобаващо, \"като си запазва всички права\". И двата случая са част от кампанията на еврокомисарката по конкуренцията Маргрете Вестагер срещу мутинационални компании, засегнала дори гигантите „Епъл“ за помощи в Ирландия и „Амазон“ за помощи в Люксембург. Съдебните решения показват, че Общият съд на ЕС – вторият най-висш съд в Европа, като цяло подкрепя методологията на Еврокомисията в борбата срещу укриването на данъци, отбелязва Ройтерс. Но с уговорката, че ЕК трябва да си „напише домашното“ както трябва. Защото в случая със „Старбъкс“ европейският орган за прилагане на данъчните правила не е успял да докаже, че веригата се е облагодетелствала неправомерно от облекченията в Холандия. Все пак решенията се приемат като лоша поличба за „Епъл“. Американският гигант се бори срещу постановлението да върне на Ирландия рекордните 13 милиарда недовнесени евро. Еврокомисарката Маргрете Вестагер разпространи   във връзка с днешните решения на Общия съд.", "date": "2019.09.25", "title": "„Старбъкс“ печели, „Фиат“ губи съдебна битка с ЕС"}
{"url": "https://clubz.bg/88240-borisov_pristigna_na_oficialno_poseshtenie_v_yujna_koreq", "text": "Премиерът Бойко Борисов пристигна на официално посещение в Южна Корея днес. Визитата на българския министър-председател, която е от днес до 27 септември, се провежда в навечерието на 30-ата годишнина от установяването на дипломатически отношения между двете страни през 2020 г. Това е първото посещение на български министър-председател в Република Корея. Южна Корея стреля предупредително по руски военен самолет Целта на посещението е разширяване на сътрудничеството между България и Република Корея. В рамките на визитата българският премиер Борисов ще проведе срещи с премиера И Нак-йон и с президента Мун Дже-ин. Разговорът на българския министър-председател с корейския му колега ще бъде продължение на срещата им през октомври 2017 година, когато премиерът Ли Нак-йон беше на посещение в България. Размяната на визити на премиерско равнище в рамките само на две години е показателно за общото желание на двете страни за по-активно сътрудничество. Министър-председателят Борисов ще посети Центъра за научноизследователска и развойна дейност на компанията Hyundai Motor Group в гр. Хуасонг, както и Университета за чужди езици \"Ханкук\" в Сеул. В официалната делегация са вицепремиерът и министър на отбраната Красимир Каракачанов, министърът на финансите Владислав Горанов, министърът на транспорта, информационните технологии и съобщенията Росен Желязков и министърът на икономиката Емил Караниколов. Високите технологии, иновациите и развойната дейност ще бъдат сред акцентите, по които в рамките на визитата ще се обсъждат възможности за задълбочаване на сътрудничеството. Други сфери с потенциал за развитие са туризмът, транспортът и инфраструктурата, информационните и комуникационните технологии, образованието и отбраната. Наред с обсъждането на стъпките за развитие на търговско-икономическите връзки между България и Република Корея настоящата визита дава възможност да бъде обменен и опит по редица теми. Такива примери са енергетиката с оглед на позицията на Република Корея на един от големите вносители на втечнен природен газ в света, както и екологията и опазването на околната среда, към които и двете страни се отнасят с голямо внимание, се посочва в съобщение на пресслужбата на Министерския съвет по повод визитата на премиера в Южна Корея. Основна цел на България е отношенията й с Република Корея да преминат в по-напреднала фаза за установяване на стратегическо партньорство, което ще съответства и на стратегическото партньорство между Европейския съюз и Република Корея. Това е единствената държава в Азия, с която ЕС има сключени споразумения за партньорство и сътрудничество, за свободна търговия и за сътрудничество в управлението на бедствия и кризи. ЕС е трети по обем търговски партньор на Република Корея и втори по големина пазар за стоки от тази страна след Китай, както е и най-големият чуждестранен инвеститор в Република Корея.", "date": "2019.09.25", "title": "Борисов пристигна на официално посещение в Южна Корея"}
