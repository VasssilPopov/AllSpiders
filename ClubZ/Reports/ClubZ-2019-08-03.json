{"url": "https://clubz.bg/86245-qponski_ucheni_otkriha_orhideq_koqto_nikoga_ne_cyfti%C2%A0", "text": "Специалисти са открили на субтропичните японски острови Амами-Ошима и Токуношима непознато досега на науката цвете - орхидея, която дава плодове, без да цъфти, съобщава сайтът Phys.org.  Новият вид е наречен Gastrodia amamiana. Орхидеята спада към т.нар. микохетеротрофи - растения, които се отказват се от фотосинтезата и се превръщат в паразити, хранейки се с хифи на гъби-приемници. За пръв път - цвете цъфна в космоса Тъй като не се нуждаят от слънчева светлина, въпросните растения се появяват над земята само през кратките периоди на плододаване. Това ги прави трудни за откриване и класифициране, отбелязват учените от университета на Кобе. Специалистите са установили, че цветовете на Gastrodia amamiana винаги остават под формата на твърди пъпки. Подобно на много други нефотосинтезиращи растения, тези орхидеи виреят на тъмни места в гори, където опрашващите насекоми рядко летят. Учените допускат, че разтварянето на цветовете би отнело твърде много ресурси от растението, поради което в хода на еволюцията то е развило способността за самооплождане в затворена пъпка. \n\tСпециалистите допълват, че тъй като са паразити, микохетеротрофите могат да съществуват само в стабилни екосистеми с голям запас от хранителни вещества. ", "date": "2019.08.03", "title": "Японски учени откриха орхидея, която никога не цъфти "}
{"url": "https://clubz.bg/86246-sasht_vkarvat_v_sila_vtori_paket_sankcii_sreshtu_rusiq", "text": "Вторият пакет американски санкции срещу Москва във връзка със случая \"Скрипал\" влизат в сила на 19 август и ще действат поне една година, съобщи в писмено изявление говорителката на Държавния департамент Морган Ортегас, цитирана от Франс прес и ТАСС. САЩ въвеждат санкциите заради атаката с нервнопаралитичния агент Новичок срещу бившия руски двоен агент Сергей Скрипал през 2018 г. във Великобритания. БСП отново иска отмяна на санкциите срещу Русия Мерките произтичат от американски закон от 1991 г. за премахване на химическите и биологическите оръжия и ще влязат в сила след уведомяване на Конгреса, каза дипломатката. Съгласно закона санкциите могат да бъдат отменени само ако Русия демонстрира категорично пред международни инспектори, че няма да използва химическо оръжие в бъдеще.  В рамките на новия пакет санкции Вашингтон ще се противопоставя на всякакво подпомагане на Москва със заеми, финансова и техническа помощ от страна на международни финансови институции, ще ограничи достъпа на американските банки до пазара на руския държавен дълг и ще ограничи износа на редица видове стоки и технологии за Русия, отбеляза Ортегас. Според Държавния департамент ще се ограничи износът най-вече на \"химическа и биологична продукция с двойно предназначение\". За издаването на лицензи за продажби на такава продукция за Русия администрацията на САЩ \"ще се придържа към презумпцията на отказа\", тоест, такива заявки по принцип ще се отхвърлят.  US конгресмени искат втора серия санкции срещу Русия за Скрипал В същото време властите на САЩ въвеждат редица изключения в рамките на \"втория пакет\" от санкции срещу Русия в банковия сектор и търговията, тъй като това ще бъде \"в интерес на националната сигурност на САЩ\". Така например в банковата сфера ще бъдат отменени ограниченията върху банкови кредити във всички аспекти\", освен посочените в новите санкции забрани върху нерублевите облигации и кредити.  САЩ напускат ракетен договор с Русия на 2 август Изключения от изискванията за експортно лицензиране от министерството на търговията на САЩ ще останат, както и досега, достъпни за американските компании, изпълняващи действащи договори с руски заявители, се казва в документа на Държавния департамент. Посочват се и редица експортни стоки, за които ще се вземат решения \"в индивидуален порядък\". В тях влиза продукция, свързана с провеждането на космически полети, необходима за гарантиране на безопасността на пътническата авиация, предназначена за крайни граждански потребители, а също и за намиращи се на руска територия филиали на чуждестранни компании.  US конгресмени искат втора серия санкции срещу Русия за Скрипал САЩ напускат ракетен договор с Русия на 2 август", "date": "2019.08.03", "title": "САЩ вкарват в сила втори пакет санкции срещу Русия"}
{"url": "https://clubz.bg/86248-sasht_i_es_se_razbraha_za_vnosa_na_govejdo", "text": "Европейският съюз и САЩ подписаха споразумение за окончателно уреждане на дългогодишния си спор за износа на американско говеждо, съобщи днес Доналд Тръмп, цитиран от Франс прес. САЩ вкарват в сила втори пакет санкции срещу Русия Според сделката това ще доведе до 46% повече продажби на говеждо в ЕС за първата година и 90% до 2026 г. Телешко с мравки и круша със зеле В края на изказването си американският президент реши да се \"пошегува\", че ЕС се съгласил да плаща 25% мито за автомобили Мерцедес и BMW. Принципно споразумение бе обявено в средата на юни. Договорено от името на 28-те държави членки от Европейската комисия със САЩ и основните чуждестранни доставчици на говеждо, то предвижда по-голяма квота за \"висококачественото\" американско говеждо, т.е. без хормони. Телешко с мравки и круша със зеле", "date": "2019.08.03", "title": "САЩ и ЕС се разбраха за вноса на говеждо"}
{"url": "https://clubz.bg/86247-ruskite_vlasti_razsledvat_navalni_za_prane_na_pari", "text": "Руският Следствен комитет съобщи днес, че е започнал наказателно разследване по подозрения за пране на пари на стойност 1 млрд. рубли (15,3 млн. д.) от фондация за броба с корупцията, основана от опозиционния лидер Алексей Навални, предаде Ройтерс.  Над 600 души са арестуваните в Москва (СНИМКИ) Властите съобщиха за разследването на фона на опозиционен протест, организиран от Навални, в Москва. За пореден път стотици протестиращи бяха арестувани от властите. Навални не бил отровен Опозиционерът е в затвора, след като беше осъден на 30 дни затвор миналата седмица заради призив за участие в неразрешен протест. Там Навални се разболя, което създаде съмнения, че може да е отровен, подобно на други противници на режима в Русия. Навални не бил отровен", "date": "2019.08.03", "title": "Руските власти разследват Навални за пране на пари"}
{"url": "https://clubz.bg/86240-letishte_hijtrou_otmenq_stotici_poleti_ot_ponedelnik", "text": "Лондонското летище \"Хийтроу\" съобщи днес, че отменя 172 полета заради стачка, планирана за 5 и 6 август, предадоха световните агенции.  Юнайт (Unite), най-големият британски профсъюз, отхвърли поредно предложение на летищните власти за повишаване на заплатите на служителите.  Стачка на скандинавските пилоти блокира близо 300 000 пътници Летището, което е най-натовареното във Великобритания, превантивно отмени полетите макар все още да се водят преговори за предотвратяване на протестните действия, предаде ДПА. \"Хийтроу\" уточни, че като част от плана за действия при непредвидени ситуации работи с авиокомпаниите, за да обеди и намали броя на полетите през периода на стачката.  Юнайт предупреди, че близо 88 000 пътници могат да бъдат засегнати, ако в понеделник и вторник бъдат отменени 20 процента от полетите. Това ще наложи да бъдат изплатени обезщетения на стойност 2,3 млн. бр. лири (2,8 млн. долара). Разходите могат да се удвоят, ако синдикатът проведе и следващата планирана 48-часова стачка на 23 и 24 август. Според профсъюза в стачката могат да се включат до 2500 души.  Засега \"Хийтроу\" не съобщава които точно полети са отменени. Според Би Би Си обаче ще бъдат засегнати над 90 авиокомпании, допълва ТАСС. Летищните власти призовават пътниците да проверяват дали полетите им ще бъдат изпълнени, както и да пристигат на летището 2-3 часа преди излитането. ", "date": "2019.08.03", "title": "Летище \"Хийтроу\" отменя стотици полети от понеделник"}
{"url": "https://clubz.bg/86243-nad_600_dushi_sa_arestuvanite_v_moskva_snimki", "text": "Руската полиция е задържала над 600 души в центъра на Москва при неразрешен опозиционен протест днес, съобщи независимата мониторингова организация \"ОВД-инфо\", цитирана от Ройтерс. Към 14:30 ч московско време полицията и Росгвардия (руската национална гвардия) са задържали 30 души в центъра на Москва за участие в неразрешен протест, в който общо са се включили около 350 души, съобщи пресслужбата на московското Главно управление на руското министерство на вътрешните работи, цитирана от ТАСС. Близо 1400 са арестуваните в Москва вчера според НПО-та Полицията в Москва е задържала и водещата опозиционна фигура Любов Собол, докато отивала към митинга срещу изключването на независими и опозиционни кандидати от изборите за общински съвет на Москва, предаде Асошиейтед прес. Собол, която е сред недопуснатите до участие в изборите кандидати, е била задържана днес в центъра на Москва и отведена с полицейски микробус. На Пушкиновия площад, сборния пункт, от който трябваше да тръгне протестното шествие, полицията влезе в сблъсък с разпокъсаното множество, стоящо под преваляващия на дъжд, и задържа десетки. На друг площад по планирания маршрут на протеста, полицейски части за борба с безредици с шлемове, подредени в гъст строй, разпръскваха хората. Опитът за митинг бива организиран седмица, след като полицията задържа около 1400 протестиращи и би някои от тях с палки, отбелязва Асошиейтед прес. Въпреки многократните предупреждения, че полицията ще предприеме активни мерки срещу евентуален протест днес, активистите си бяха поставили за цел да организират шествие, което да измине около 4 км по така наречения \"Булеварден пръстен\" (\"Бульварное кольцо\"), който обгражда центъра на Москва и е популярно място за разходки в града. Според властите на протеста са дошли едва 1500 души. В социалните мрежи обаче се говори за доста повече.", "date": "2019.08.03", "title": "Над 600 души са арестуваните в Москва (СНИМКИ)"}
{"url": "https://clubz.bg/86235-leo_mesi_nakazan_tri_meseca_da_ne_igrae_za_arjentina", "text": "Южноамериканската футболна конфедерация (КОНМЕБОЛ) наказа Лео Меси три месеца без право да играе за националния отбор на Аржентина. №10 понася и глоба в размер на 50 000 долара. Причина за санкциите са коментарите на един от най-големите в съвременния футбол след мача за 3-4 място на Копа Америка срещу Чили през миналия месец. Той обвини КОНМЕБОЛ и организаторите на турнира в корупция, заяви, че всичко е нагласено, за да спечели домакина Бразилия. Все пак Аржентина няма да загуби много от липсата на Меси - в периода има само приятелски срещи - с Чили, Мексико и Германия. Наказанието вероятно се приема добре и в \"Барселона\". Квалификациите за Мондиал 2022 започват през март догодина. Меси беше бесен след загубата от Бразилия на полуфинала, но изригна истински дни след това, когато получи червен картон в 37-ата минута на \"малкия финал\".", "date": "2019.08.03", "title": "Лео Меси наказан три месеца да не играе за Аржентина"}
{"url": "https://clubz.bg/86239-jiveem_v_izkrivena_i_usukana_galaktika", "text": "Според данните от нови научни изследвания, нашата галактика не е плоска, както се смяташе преди, а е изкривена и усукана, съобщава Би Би Си. Анализът на свръхярки звезди от Млечния път показва, че те не са разположени върху плоската повърхност на галактическия диск, както е показвано в академични трудове и научно-популярни книги. В тази връзка учени от Варшавския университет направиха предположението, че галактиката е получила своята извита форма след сблъсък със съседни галактики. Невиждана досега галактика без тъмна материя Астрономите са създали нова триизмерна карта на Млечния път, която беше публикувана в списание „Science“. Обичайната картина на галактиката под формата на плосък диск се основава на наблюдението на около 2,5 милиона звезди от 2,5 милиарда възможни. Изображенията, създадени от художници, отразяват само приблизително формата на нашата галактика, казва д-р Дорота Сковрон от Варшавския университет. За да получат по-ясна картина, д-р Сковрон и нейните колеги са измерили разстоянието между някои свръхярки звезди в Млечния път, които се наричат ​​променливи цефеиди. Тези свръхярки млади звезди светят стотици, ако не хиляди пъти по-силно от Слънцето и затова, дори когато са в покрайнините на Галактиката, те са по-лесни за наблюдение. Освен това те пулсират на равни интервали, а честотата на пулсацията е пряко пропорционална на тяхната яркост. Именно това е позволило на астрономите да изчислят разстоянието между тях с по-голяма точност. Астрономи уловиха сигнал от най-ранните звезди във Вселената Повечето от тези звезди са били открити по време на съвместен научен проект на Полша и САЩ за изследване на тъмната материя на Вселената. Проектът, озаглавен OGLE (Експеримент за гравитационното оптическо изкривяване), се провежда в чилийската обсерватория на Лас Кампани в пустинята Атакама. Като отбелязва членът на екипа Пшемек Мроз, астрономите останали силно изненадани от резултатите. Изводите на полските учени потвърждават изследването на променливи цефеиди, проведено от астрономи от Австралийския университет „Маккуори” и Китайската Академията на науките, публикувано във февруарския брой на Nature Astronomy. Астрономи уловиха сигнал от най-ранните звезди във Вселената", "date": "2019.08.03", "title": "Живеем в изкривена и усукана галактика"}
{"url": "https://clubz.bg/86112-brekzit_v_stil_djonsyn_moje_da_dovede_do_razpad_na_kralstvoto", "text": "Борис Джонсън демонстрира обичайното си перчене: Но вече Джонсън е този, който започва да прилича на премиер без дрехи, пише авторитетното американско издание \"Вашингтон пост\" в коментар, цитиран от агенция Фокус. Брекзит вече хапе Във вторник британският паунд спадна до най-ниското си ниво от две години насам, което е реакция срещу нарастваща тревога от вероятността правителството на Джонсън да изкара Великобритания извън Европа без сделка. Неговият кабинет е пълен с радикални \"брекзитъри\", които също като Джонсън искат да видят \"Брекзит\" на всяка цена. Един министър вече намекна, че правителството действа при  , че трябва да се подготви за излизане без сделка: сценарий, който ще причини незабавно увеличаване на митата за британския износ на континента, финансов хаос, опашки и забавяния на границите и безкраен асортимент от други (в някои случаи, все още непредвидени) проблеми. Петте най-спешни задачи пред Джонсън Джонсън, необезпокоен от това, влезе в авантюристична игра с Брюксел и Дъблин. През почивните дни той говори твърдо за своите намерения за \"Брекзит\", като изказа опозицията си срещу  . Европейските дипломати настояват, че настоящото споразумение за оттегляне, включително условията около ирландската граница, не може да бъде предоговорено. Джонсън не прие тяхната непреклонност и заяви, че няма да се среща с европейски лидери, докато не преразгледат позицията си за ирландската граница. Борис Джонсън се скара на ЕС и обеща да направи Британия велика Междувременно служителите в Брюксел може би се надяват, че Джонсън може да бъде принуден да мигне пръв и че британският парламент действа, за да блокира \"Брекзит без сделка\". Това също може да е сценарий, който Джонсън действително иска. Друга безизходица в Уестминстър може да доведе до предсрочни общи избори, които могат да доведат до нов състав на парламента, по-склонен да подкрепи дневния ред на Джонсън. Два дни подред премиерът беше причакван от шумни тълпи протестиращи в хода на обиколката му на държавите в Обединеното кралство. В понеделник той получи ледено посрещане от Никола Стърджън, първият министър на Шотландия, и бе принуден да напусне резиденцията си в Единбург през задната врата, за да избегне гневните демонстрации. Хаосът и вредите от \"Брекзит без сделка\" може да интензифицира призивите за нов референдум за независимост в Шотландия – кауза, подкрепяна от Шотландската национална партия на Стърджън. На следващия ден в Уелс Джонсън се срещна със също толкова колебливия уелски първи министър. Шотландия подкрепи референдум за независимост Марк Дрейфорд, член на опозиционната Лейбъристка партия, предупреди в интервю пред \"Гардиън\", че твърдото напускане ще застраши индустриалния и селскостопанския сектори на Уелс и  Той подчерта, че характеристиките на   на Джонсън поставят под въпрос единството на Обединеното кралство. Джонсън ще пътува до Белфаст в сряда в последната спирка на националното си турне. Той ще се срещне с враждебните лидери на основните партии в Северна Ирландия, които не разполагат с функционираща местна власт от 2017 г., и ще обяви ново финансиране на работни места и бизнес възможности. Борис Джонсън се скара на ЕС и обеща да направи Британия велика Но малцина са впечатлени от пътуващото му шоу. Най-нетърпимото напрежение ще лежи над Ирландско море. \"Брекзит\", който не включва предпазна мярка за Ирландия, ще събуди стари търкания, обясни моята колежка Шевон О‘Грейди. Ето защо представителите на Дъблин и Брюксел смятат, че предпазната мярка не може да е предмет на предоговаряне. Във вторник, почти цяла седмица след като встъпи в длъжност, Джонсън проведе първия си телефонен разговор с премиера на Ирландия Лео Варадкар. Мей: Споразумението означава светло бъдеще за Северна Ирландия  Твърди се, че техният разговор е бил   и не особено продуктивен. Според ирландския прочит, Варадкар е припомнил на Джонсън, че предпазната мярка е  от политическото решение на Великобритания да се впусне в \"Брекзит\" и че Ирландия има цялата сила на ЕС зад себе си. В петък Варадкар намекна за възможността Северна Ирландия да прекъсне връзките си с Обединеното кралство в случай на Брекзит без сделка. Петте най-спешни задачи пред Джонсън Борис Джонсън се скара на ЕС и обеща да направи Британия велика Шотландия подкрепи референдум за независимост Борис Джонсън се скара на ЕС и обеща да направи Британия велика Мей: Споразумението означава светло бъдеще за Северна Ирландия ", "date": "2019.08.03", "title": "\"Брекзит\" в стил \"Джонсън\" може да доведе до разпад на Кралството"}
{"url": "https://clubz.bg/86230-panama_otkri_tyrjestveno%C2%A0treti_most_nad_panamskiq_kanal", "text": "Панама откри тържествено трети мост, който свързва източната и западната част на страната над Панамския канал, предаде Асошиейтед прес. Панама хвана 2 тона кокаин Съоръжението на стойност 380 милиона долара, построено от правителствената агенция \"Администрация на Панамския канал\" 20 години след като САЩ предадоха контрола върху канала на панамските власти, сега дава възможност движението между източната и западната част на Панама да бъде постоянно. От десетилетия жителите на карибското крайбрежие на Панама трябваше да разчитат на фериботи и еднопосочни морски коридори, които можеха да се ползват само когато шлюзовете са затворени.  Панамският президент Лаурентино Кортисо произхожда от района и вчера си припомни колко мъчително е било чакането да преминеш от едната на другата страна, особено при нужда от спешна медицинска помощ. Президентът заяви, че новият мост е огромна придобивка за местните жители.", "date": "2019.08.03", "title": "Панама откри тържествено трети мост над Панамския канал"}
{"url": "https://clubz.bg/86229-myj_e_zaginal_sled_snoshtnata_burq", "text": "Един мъж е загинал, а жена е тежко ранена след снощната силна гръмотевична буря, съобщи Нова ТВ. Причината - паднало дърво. Инцидентът е станала около 22,40 ч снощи в близост до село Долни Богров, край водоем. Жената е в тежко състояние, откарана е в болница \"Света Анна\". Паднали дървета има и в Перник, Кюстендил и София, в Западна България по същата причина са блокирани и пътища, шосетата вече се разчистват. Вашингтон в затишие пред буря Бурята е преминала през цялата страна, общо 184 хил. мълнии са паднали на Балканите за последното денонощие, повечето от тях в петък вече у нас. В столичния квартал \"Нови Искър\" токът спря и в някои къщи не е възстановен и тази сутрин. Проблеми с електрическата мрежа имаше в цяла София. В Пернишко пък има наводнени улици, също и райони без електричество. Паднало дърво дори прекъсна временно движението по ЖП коридора София-Кулата. Очаква се днес да бъдат почистени падналите дървета и да се възстановят щетите по електрозахранването.", "date": "2019.08.03", "title": "Мъж е загинал след снощната буря"}
{"url": "https://clubz.bg/86236-te_iskaha_da_gi_zapomnqt_ili_pone_da_gi_zabelejat_snimki_video", "text": "Този първобитен надпис е съвсем съвременен. \"Лето 2019-о\". Надсраскан е върху автентичните изображения на Магурата. Да се знае! Уникалните рисунки в пещерата са правени с гуано (тор от прилепи), като са рисувани между 3000 г. и 1200 г. преди новата ера. Вместо уникалните скални рисунки в Магурата - \"Ради, Павчо, 2019 Антов\" Сред красиво изваяните от водата тунели има около 700 рисунки от най-различни периоди: епипалеолит (каменната епоха, няколкото хилядолетия след ледниковия период), неолит (новокаменната епоха), енеолит (каменно-медна епоха), начало на раннобронзовата епоха. Предците са изобразили с прилепно гуано ловни сцени, слънчевия календар и др. “Геният” на съвременния българин обаче няма спирачки, когато е впрегнат да остави съмнителен отпечатък върху древни паметници. Скалните рисунки от Магурата – в списъка на ЮНЕСКО От една страна е първобитният човек с неговото желание да създаде, да се изяви, да се развива, да твори (макар и в недотам осъзната форма), от друга - нещото \"ради, павчо и антов\", което не измисля нищо друго освен да се увековечи, да даде на Аз-а си да се развихри (такъв порив на Аз-а доведе един български футболист и за дращене по Колизеума, например), да разруши, унищожи, заличи.  Красивото лице на уличното изкуство (СНИМКИ) Да иZчистим тези грозни-грозни неща Това е основният начин на първобитния човек да търси изява, да общува чрез образи. се намира в Санта Круз, Патагония, Аржентина. Там могат да се видят едни от най-първите и впечатляващи рисунки на стена, те са датирани между 13 хил. и 9000 хил. г. пр. н.е. Мястото получава името си заради множеството отпечатъци на човешки ръце, намиращи се по стените на пещерата. Предполага се, че рисунките са направени от ловци събирачи. Входът на пещерата е преграден от скална стена, която изцяло е покрита с отпечатъци. Повечето от тях са на леви ръце, което предполага, че художниците са оставили собствените си следи. Установено е, че не всички рисунки са от едно и също време, защото има наслагване на нови отпечатъци върху такива от по-ранен период. Картините са направени с естествени минерални пигменти – железни оксиди за червено и лилаво, каолин за бяло, манганов оксид за черно. Освен отпечатъци от ръце в пещерата има и изображения на хора, на животни, като щраус и котки, геометрични форми, зигзагообразни шарки, както и изображения на слънцето. Експерти установили, че картините принадлежат към три различни култури от различен времеви период. През 1940 г. френски тийнейджъри се натъкват на рисунки в пещерите Ласко в Югоизточна Франция.  Тук се намират най-известните образци на изкуството от късния палеолит. Схематичните изображения на животни, хора, абстрактни знаци върху стените на пещерите са датирани към 17 000 г. пр. н.е. и показват, че човекът, дори и кроманьонец, винаги е търсил начин да изрази себе си. Древните гърци и римляни много обичали да пишат по стените. Така давали израз на мислите и настроенията си. Както и древните египтяни. И всички преди, и след тях, всъщност. Но от античния свят има най-много запазени свидетелства.  В древногръцкия град   (който днес е в Турция) има запазена по-съвременна форма на графитното изкуство и много любопитна. Нарисувани са крак, ръка, сърце и според историите, които разказват местните гидове, това е като обява, покана, за публичен дом. \"Обявата\", се датира от 1 век от н.е. и е прието да се смята за най-старата намерена реклама на бордей в света. От древността има запазени и много фалически символи. Колкото и смешно да звучи, влечението на хората да рисуват пениси, голи жени и порнография също съвсем не е нещо ново. Някои неща никога не се променят… Древните римляни също обичали да използват стените и монументите, за да дават израз на мислите и настроенията си. Графитите от това време са обяснения в любов, политически изявления, споделяни мисли и наблюдения. Изригването на Везувий, който погребва цял град –  , е съхранило добре писанията върху стените на процъфтяващото римско селище. Там могат да бъдат открити проклятия, ругатни, заклинания, любовни излияния, политически лозунги, цитати от литературни произведения – всичко това е много ценно, защото изгражда представа за уличната култура на римляните. Има например адрес на жена на име Новелия Примигения, която очевидно е била проститука и то много красива, и много популярна. Ето и друг пример за всекидневния градски живот - графит в Помпей от 78 г. преди н.е., който гласи: „Гай Пумидий Дифилий беше тук“. Грешките в правописа и граматиката в графитите дават насоки за нивото на грамотност в Древния Рим както и ключ към призношението в говоримия латински. В Помпей има интересен надпис пред кръчма, в който се говори за кръчмаря, който разрежда виното и незвестният творец се възмущава от тази измама. Много от графитите обсъждат сексуални послания. Въобще някои изследователи смятат, че надписите по стените на града са били много активно средство за комуникация, нещо като днешните социални медии. Има и \"детски\" графити в Помпей, смятат учените - на човечета, на животни. Те са на открити, централни места и според археолозите това е знак, че децата са имали свободен, социален живот. , който е от стена близо до Рим, е датиран около 200 г. от н. е. и се смята за най-ранното изображение на Исус Христос. Той обаче не е дело на вярващ християнин. Христос е представен в езически стил - с тяло на човек и глава на магаре в опит да бъдат осмени и оскърбени последователите на младата християнска религия. От лявата страна на Христос се вижда римски войник, който сякаш се моли на разпънатия на кръст. Надписът е на гръцки и означава „Алексаменос почита своя Бог“. За   графитите също са били много важни - чрез стилизирани изображения на риба (т.нар. ихтус, акроним на Исус Христос), това били тайни знаци, които подлаганите на гонения следовници на ново учение използвали, за да обозначават местата на срещите си. Първите появи на символа в християнското изкуство и литература са от II век от н. е. А символът става все популярен в края на II век, като получава широко разпространение през III и IV век. Историческите графити са изключително важно свидетелство за начина на живот и езиците на изчезнали култури и общества. Единственият известен източник за  , форма на протоарабски, например е открита на графити. Знаците са били издълбани в повърхността на скали в Южна Сирия, Източна Йордания и Северна Саудитска Арабия. Смята се, че сафаитският се е използвал от първи до четвърти век пр. н. е. Едни от най-острите политически графити са дело на арабските поети сатирици. Язид Муфариг ал Химаяри, персийски поет и арабин омаяд (сунит от арабското племе курейши от Мека) е най-прочут с писането на политическа поезия по стените между , в творчеството си той демонстрира силна неприязън към режима на Омаядите, хората виждат, четат и разпространяват посланията му. Графити могат да бъдат открити по цял свят и на най-неочаквани места. Посетителите на цитаделата от V век в   са надсраскали над 1800 послания в периода между VI и XVIII век. Те са издълбани в повърхността на стената на чудесата, сред тях има поезия, проза, коментари. Изглежда по-голямата част от хората, които са посещавали мястото са били от елита, добре образовани с познания за изкуство и литература. Темите са разнообразни – от сатира, проклятия, осторумия и оплаквания. Повечето от графитите са коментари на изображенията на полуголи жени в Шигирия. През 1982 година група археолози открила , а през 1992 г Сигирия става обект на световното културно наследство на ЮНЕСКО. Най-внушителната особеност на скалата е издяланата в нея фигура на седнал лъв, между лапите, челюстта и гърлото на който минавала стълба, водеща към двореца. В града на маите Тикал в Гватемала са запазени примери за древни графити дело на тази цивилизация.  Викингски графити има съхранени в Рим и в Нюгрейндж моунд в Ирландия. Викинг наемник \"се е подписал\" в \"Св. София\" в Истанбул. Той е решил да се увековечи за поколенията и е написал  Много векове по-късно той продължава да има български следовници, които повтарят това послание на неочаквани места, и показват, че цивилизацията върви напред, но при някои хора си важи принципът, че нищо ново не е научено. В по-късни времена войниците на Наполеон при кампанията си в Египет масово дълбаят имената си върху древни паметници. По време на Втората световна война много популярен става надписът \" , който американските войници оставят навсякъде по местата, където войските им са дислоцирани. Кой е Килрой е мистерия и до днес. У противниците обаче създава усещане за заплаха. Германците често намират надписа на пленено от американците въоръжение. Така германският диктатор Адолф Хитлер стига дотам да вярва, че Килрой е кодово име за свръхопасен и опитен шпионин на съюзническите войски. Има слухове (това вече е по-скоро в сферата на легендите), че по време на конференцията в Потсдам през 1945 г. Сталин открил \"Килрой беше тук\" в банята на ВИП участниците, като питал сътрудниците си, кой е този Килрой. И ако е до днес историята за Килрой тъне в мистерия, друг американски войник е съвсем конкретен, а посланието му предизвиква сериозни размисли.. Във Вердун има друг графит, ярко свидетелство на времето си – американски войник е написал: Графитите имат забележително влияние върху развитието на популярната култура - от музиката, филмите, телевизията до изобразителното изкуство, играчките, облеклото. Но всичко тръгва някак скромно и на шега, а еволюцията им е забележителна. Всичко започва като забавление за отегчени деца, а прераства в движение, субкултура - придобива размери, които е било трудно някой да предвиди. Скалните рисунки от Магурата – в списъка на ЮНЕСКО Красивото лице на уличното изкуство (СНИМКИ) Да иZчистим тези грозни-грозни неща", "date": "2019.08.03", "title": "Те искаха да ги запомнят или поне да ги забележат (СНИМКИ, ВИДЕО)"}
{"url": "https://clubz.bg/86232-severna_koreq_potvyrdi%C2%A0porednoto_izpitanie%C2%A0na_nova_raketna_sistema", "text": "Севернокорейската информационна агенция КЦТА съобщи тази сутрин, че в нощта срещу 2 август е било извършено изпитание на нова реактивна система за залпов огън с управляеми ракети, което е било инспектирано от севернокорейския лидер Ким Чен Ун, предадоха световните агенции. Ким пак изстрелва ракети Съобщението беше направено ден, след като южнокорейските военни информираха, че са засекли изстрелването от Северна Корея на два неидентифицирани снаряда в морето източно от бреговете й - трето пробно изстрелване на ракети в рамките на седмица, отбелязва Асошиейтед прес.  Целта на изпитанието е била да се проучат техническите характеристики на нови \"едрокалибрени управляеми ракети за системи за залпов огън\", посочва ТАСС. Според КЦТА Ким Чен Ун бил доволен от резултатите. Руски кораб задържан от Северна Корея Южнокорейските военни смятат, че Пхенян е извършил изпитание на същия тип балистични ракети с малък обсег като при двете предишни пробни изстрелвания - на 25 и 31 юли. В четвъртък КЦТА съобщи, че на 31 юли е тествала \"най-новата си едрокалибрена многоцелева ракетна система\". Руски кораб задържан от Северна Корея", "date": "2019.08.03", "title": "Северна Корея потвърди поредното изпитание на нова ракетна система"}
{"url": "https://clubz.bg/86241-ed_shijryn_podobri_rekorda_na_u2_za_naj_pechelivsho_turne%C2%A0", "text": "Британският певец и автор на песни Ед Шийрън постави нов рекорд за най-посещавано и печелившо турне на всички времена, съобщи Контактмюзик.  Ед Шийрън със своя версия на кетчупа \"Хайнц\" По данни на Полстар Шийрън е подобрил досегашното постижение на ирландските рокаджии U2, отбелязано през 2011 г., с шоуто си в петък в Хановер, Германия, в рамките на турнето си \"Divide\".  \n\tБоно и компания поставиха рекорда за най-посещавано и касово турне през 2011 г. след приключването на концертната им обиколка \"360\", започнала през 2009 г. В рамките й ирландските рокаджии изнесоха 110 шоута и спечелиха внушителните 735,4 милиона долара, припомня изданието. Ед Шийрън подобрява рекорда на Ю Ту с 246-ия концерт от турнето си \"Divide\", започнало през март 2017 г. Постъпленията от шоутата му, реализирани към момента, възлизат на 736,7 милиона долара. Концертната му обиколка трябва да приключи на 26 август, когато изпълнителят ще изнесе 255-ото си шоу в Ипсуич, Англия. Двадесет и осем годишният Ед Шийрън не пропусна да поблагодари на феновете си, допринесли турнето му \"Divide\" да стане най-посещаваното и печелившо на всички времена. Певецът също така запазва първенството си с албума \"No. 6 Collaborations Project\", включващ сътрудничества с изпълнители като Джъстин Бийбър, Бруно Марс, Чанс дъ Рапър. . Второто място в класацията също остава непроменено и се заема от шотландския певец Луис Капалди с дебютната му тава \"Divinely Uninspired To A Hellish Extent\". Следва групата \"Кайзер чийфс\" с \"Duck\".  \n\tЧелната петица в британската албумна класация се допълва от певицата Били Айлиш с \"When We All Fall Asleep, Where Do We Go?\" и саундтрака към филма \"Най-великият шоумен\".  В британската класация за сингли първенството си запазват Шон Мендес и Камила Кабело с парчето \"Senorita\".  Следващите две позиции в чарта заема Ед Шийран - втората със сингъла \"Beautiful People\" в сътрудничество с певеца Калид и третата с парчето \"I Don't Care\" в сътрудничество с Джъстин Бий", "date": "2019.08.03", "title": "Ед Шийрън подобри рекорда на U2 за най-печелившо турне "}
{"url": "https://clubz.bg/86238-ninova_za_svinete_dyrjavata_da_gi_kupuva_s_izlishyka_na_pazarna_cena", "text": "С 300 лева, които обеща на стопаните на домашните прасета като компенсация, премиерът Борисов се подиграл с тревогите на хората. Тази теза изказва лидерката на БСП Корнелия Нинова в прессъобщение на партията. Държавата компенсира свиневъдите с 300 лв. Нинова предлага и алтернативни решение - например заделяне на част от бюджетния излишът за изкупуване на прасетата на пазарни цени. Тоест бюджетът да плати за свинете, което трябва да бъдат умъртвени, от парите на данъкоплатците. Също така и отстрелване на диви прасета, създаване на екарисажи, както и разследване на длъжностни лица, допринесли за кризата. И отбелязва, че кризата засяга всички, независимо от партийна принадлежност - от собственика на едно прасе, през свиневъдите със стотици, до всеки един потребител. Нинова: ДПС управляват, не Борисов Но добавя и притеснение, че обезщетенията чрез евросредства ще са само за големите свинекомплекси. Според нея правителството бездейства по отношение на кризата с чумата по свинете, и това ще се отрази негативно на икономиката в големи мащаби - от цените до работните места.  Брюксел: Проблемът със свинската чума в България е повече от тревожен Борисов се интересува единствено от себе си, продължава с нападките лидерката на столетницата. Нинова: ДПС управляват, не Борисов Брюксел: Проблемът със свинската чума в България е повече от тревожен", "date": "2019.08.03", "title": "Нинова за свинете: Държавата да ги купува с излишъка на пазарна цена"}
{"url": "https://clubz.bg/86237-kak_proticha_izbiraneto_na_shef_na_mvf", "text": "Управляващият директор на МВФ се определя след като се проведат избори, в които взимат участие всички 187 членки на организацията. Всяка държава може да номинира кандидат, като победителят трябва да получи поне 85 процента от вота, припомня \"Гардиън\". Започна гласуването за шеф на МВФ Въпреки това активното избирателно право е концентрирано в няколко страни, като САЩ могат да наложат вето.  На всяка членка на МВФ е отредена в съотношение с , характера на икономиката и размера на международните услуги. Тя също е определяща за количеството вот, с което разполага всяка страна, както и размера на финансовите вноски за Фонда. Тези квоти са наложени още от създаването на МВФ през 1945 г. и отразяват баланса на икономическата и политическата сила на времето. Америка държи 16,74 процента от вота, следва я Япония с 6,01 процента, а третото място е споделено между Обединеното кралство и Франция - 4,85 на сто. Това дава на Америка и Европа властта да определят избора. Така на практика чрез серия от задкулисни преговори се стига до общ кандидат. Засега той винаги е бил европеец.  След като Кристалина Георгиева събра подкрепата на 56 процента от страните членки, представляващи 57 процента от населението на ЕС, тя може да стане първата управляваща директорка на държава от Източна Европа. Малко вероятно е САЩ да наложат вето на нейния избор, тъй като тя е в отлични отношения със съветничката (и дъщеря) на президента Иванка Тръмп  Окончателно - Кристалина Георгиева е кандидатът на ЕС за шеф на МВФ През 2008 г. МВФ реши да реформира избирателната система, за да я направи по-справедлива. През 2010 г. пък обяви плановете си да ограничи европейското влияние, за да засили  \" развиващите се нации като Китай и Бразилия. Нито една от идеите обаче не е била приложена на практика. При нормални обстоятелства процесът на избиране отнема няколко месеца. Окончателно - Кристалина Георгиева е кандидатът на ЕС за шеф на МВФ", "date": "2019.08.03", "title": "Как протича избирането на шеф на МВФ?"}
{"url": "https://clubz.bg/86217-sugar_dj%E2%80%99s_pusnaha_post_mortem_pesen_s_qvor_zahariev", "text": "След миналия месец, когато стана ясно, че Явор Захариев е записал песен с Pumpall, още едно неизвестно до този момент парче с покойния вокал на \"Гравити Ко\" се появи онлайн. Информацията съобщи  , а парчето е качено на 31 юли.  Неиздавана песен на Явор Захариев излиза три месеца след смъртта му (ВИДЕО) През 2011 г. участие на \"Гравити Ко\" е повод за срещата между Явор, Иван и Тони. Още тогава вокалистът проявява интерес към авторската музика на столичните диджеи. Явор избира един от няколкото им готови инструментала и  . Любовта на тримата към електронната музика създава One Thing. Песента е завършена постмортем тази година и може да бъде  . Ето и предишната композиция, която набра популярност след смъртта му: Среща в памет на Явор Захариев Явор бе открит в безпомощно състояние в кооперация в София в началото на април т.г. В крайна сметка певецът не успя да се пребори и почина на 5 април. Среща в памет на Явор Захариев", "date": "2019.08.03", "title": "Sugar DJ’s пуснаха post-mortem песен с Явор Захариев"}
{"url": "https://clubz.bg/86225-ruskiqt_%E2%80%9Ememorial%E2%80%9C_pochita_v_sofiq_bylgari_jertvi_na_stalinskiq_teror", "text": "За първи път руската правозащитна организация „Мемориал“ ще почете на територията на България паметта на над 7000 жертви на сталинския терор. Сред тях са и четирима българи. Това съобщиха специално за Клуб Z от организацията. Координатор на събитието в България е живеещата у нас литовска художничка Тата Тарасова. Тя и тези, които пожелаят да се присъединят към нея, ще четат имената на разстреляните в местността Сандармох, намираща се в руската автономна република Карелия. Акцията под надслова „Възвръщане на именета“ се провежда в Сандармох на всеки 5 август от 1998 г. насам. Сега за първи път ще бъде отдадена почит и в чужбина. Разстреляните и заровени в масови гробове в Сандармох хора са от 56 народности. Акцията е и един вид подкрепа за руския историк и правозащитник Юрий Дмитриев – човека, разкрил масовите гробове преди 22 години. В момента той е подсъдим по скалъпени обвинения в педофилия срещу доведената си дъщеря. Всеки изследовател на сталинизма в Русия – педофил Изследовател на сталинизма обвинен в изнасилване на дъщеря си Над 7000 души са разстреляни и заровени в гората край Сандармох в периода на най-кървавите сталински репресии през 1937-1938 г. Престъпленията са разкрити чак през 1997 г. от историка и правозащитник Юрий Дмитриев. Той е председател на карелския клон на Общество „Мемориал“, разследващо злодеянията на сталинизма. Благодарение на Дмитриев местността бързо се превръща в място за възпоменание. Там са издигнати железни кръстове и роднини на жертвите редовно им отдаван почит. С идването на власт на президента Владимир Путин обаче отношението на руските власти към Сандармох се променя. Всичко започва с една статия на историка Юрий Килин. Той цитира документи на Федералната служба за сигурност (ФСБ), според които в Сандармох са заровени останките на съветски военнопленници, разстреляни от финландски войници по време на Втората световна война. Проправителствени медии докарват до над 20 000 броя на съветските жертви, който и досега не е доказан. На това се противопоставя самият Килин, но напразно. Междувременно Общество „Мемориал“ е обвинено в двоен стандарт и разделение на жертвите на „наши“ и „чужди“. През 2015 г. организацията е обявена за чуждестранен агент от руските власти. Отгоре на всичко от близо година насам в Сандармох разкопки извършва Руското военно-историческо общество (РВИО), оглавявано от министъра на културата Владимир Медински. То действа с подкрепата на руската държава. Критиците смятат, че действителната цел е да бъде подменена историческата истина за Сандармох. А от „Мемориал“ твърдят, че откритите от Юрий Дмитриев масови гробове са на свръхсекретно място, което няма как да е било известно на финландците. Руски правозащитници идентифицираха 40 000 сталински палачи Юрий Дмитриев бе арестуван на 13 декември 2016 г. Това стана малко, след като оглавяваният от него карелски „Мемориал“ публикува имената на над 40 000 милиционери, участвали в сталинските репресии. Изследователят бе обвинен в производство и съхраняване на детска порнография. В компютрите му бяха открити снимки на осиновената му дъщеря Наташа, които той е правил по искане на социалните служби. Те отнеха детето от Дмитриев и го дадоха на родната му баба, която дотогава изобщо не се е интересувала от внучката си. Първоначално прокуратурата искаше 9 години лагер за Дмитриев. Съдът нареди и психиатрични тестове. Но те показаха, че историкът няма психически проблеми. През април 2018 г. Дмитриев бе напълно оправдан. Два месеца по-късно обаче Върховният съд в Карелия отмени оправдателната присъда и нареди ново дело. В резултат съдът нареди арест за историка за два месеца по подозрение в педофилия. Мотивът бе, че той може „да окаже вредно физическо въздействие върху детето“. Последва обвинение срещу Дмитриев в изнасилване на Наташа. Той бе вкаран в психиатрия с искане за нова експертиза, която отново не даде исканите резултати. Следващото заседание по делото срещу Юрий Дмитриев е насрочено за септември. Подобна бе участта на друг историк от Карелия – Сергей Колтирин. Той е директор на музея в град Медвежиегорск, който стопанисва лобното място в Сандармох. Колтирин бе арестуван през октомври 2018 г. по подозрение в „развратни действия, извършени от група лица“, срещу непълнолетен. През май т.г. той бе осъден на  9 години трудова колония. Изследовател на сталинизма обвинен в изнасилване на дъщеря си Руски правозащитници идентифицираха 40 000 сталински палачи", "date": "2019.08.03", "title": "Руският „Мемориал“ почита в София българи, жертви на сталинския терор"}
{"url": "https://clubz.bg/86209-eto_kak_v_berlin_obuchavat_bejancite_na_seksualno_povedenie", "text": "Дискотека - мъж и жена си разменят погледи, пият, смеят се, танцуват, после се целуват. Мъжът води младата жена в дома си, заключва вратата, тя иска да си тръгне, той я изнасилва. След края на видеоклипа седем мъже на по 30-ина години, дошли в Берлин от Сирия, Ирак или Афганистан, са приканени да изразят мнение: Тук се намесва преподавателката Карола Пиетруски-Ниан, за да каже, че  и в някои случаи може да се стигне до такъв вид агресия. Германия иска бежанците да се интегрират, или да си тръгват В топъл летен следобед в един от най-бедните квартали на Берлин, Марцан, където са настанени голяма част от хилядите бежанци, пристигнали в столицата от 2015 г. насам, седемте мъже участват в четиричасов курс, наречен \"Заедно за сигурност\". По-прозаично казано, става въпрос за обучение за сексуалното поведение и съгласието. Събрани около маса с подноси с плодове пред тях, и седемте мъже, неженени и повечето без деца, са се включили доброволно в това обучение, организирано от норвежката организация \"Хироу\", която управлява множество домове за мигранти в Германия. Германия е похарчила 23 млрд. евро за бежанци Как става ясно дали една жена е съгласна? Какви съвети да дадем на бежанците, които идват от държави, където момичетата и момчетата често учат в отделни учебни заведения, където публичните прояви на нежност са забранени, където изнасилването в рамките на двойката не се смята за престъпление? Това са ключови въпроси в държава, приела за четири години няколкостотин хиляди бежанци и все още преследвана спомена за случилото се в Новогодишната нощ през 2015 г. в Кьолн, когато бяха извършени множество сексуални посегателства, главно от граждани на страни от Магреб. След трагедията в Кьолн Германия ще гони осъдени бежанци В Норвегия, след множество гнусни изнасилвания, в които бяха замесени бежанци, между 2013 и 2015 г. мигрантите бяха задължени да преминават такова обучение. В Германия през 2018 г. беше регистрирано увеличение от 15 процента на сексуалните престъпления и посегателства, извършени от чужденци - 6046 случая в сравнение с 5258 предходната година, сочи официалната статистика. Това увеличение е свързано отчасти със затягането на законодателството след 2016 г. То обаче разкрива какво предизвикателство представлява приема на мигранти, голяма част от които са неженени млади мъже. До такава степен, че крайната десница е готова да се възползва от трагедии като изнасилването и убийството през 2018 г. на момиче във Фрайбург от афганистанец. Драматичен протест на студентка спря депортирането на афганистанец \"в ада\"  В един от кратките видеоклипове, използвани при обучението, се обясняват разликите между доброволни сексуални отношения и изнасилване. \"Това е като да попитате някого дали иска чаша чай\", казва в началото глас на английски език. В друго упражнение всеки участник застава срещу друг обучаващ се. Видеоекран им показва на какво разстояние могат да се приближат един до друг и къде се намира \"личната граница\" на интимността. А как стоят нещата със съгласието в двойката? Друг е смутен от факта, че в Германия детето може да запази фамилното име на майка си при развод. Бежанците в Германия вече имат и вестник Хайнц-Юрген Вос, преподавател по сексология в университета в Мерзебург, смята тези обучения за полезни, тъй като  . Той е на мнение, че такова обучение трябва да се въведе в цяла Германия, което ще е предизвикателство, тъй като образованието и обучението са в компетенциите на провинциите. Според неправитествената организация \"Про-Азил\" е обратното,  Германия е похарчила 23 млрд. евро за бежанци След трагедията в Кьолн Германия ще гони осъдени бежанци Драматичен протест на студентка спря депортирането на афганистанец \"в ада\"  Бежанците в Германия вече имат и вестник", "date": "2019.08.03", "title": "Ето как в Берлин обучават бежанците на сексуално поведение"}
{"url": "https://clubz.bg/86196-kejti_peri_shte_plashta_278_mln_za_plagiatstvo", "text": "Съд в Лос Анджелис постанови певицата Кейти Пери и нейните съавтори да изплатят обезщетение от 2,78 милиона долара на християнски рапър, чиято песен са изплагиатствали в парчето си \"Dark Horse\", предадоха световните агенции, цитирани от БТА. Кейти Пери плаши с бой Майли Сайръс Сумата ще бъде преведена на рапъра Маркъс Грей с прозвището Флейм. При това самата Пери ще трябва да заплати само 20 процента от присъденото обезщетение - 550 хиляди долара. Останалата част ще бъде разпределена между нейната звукозаписна компания \"Кeпитъл рекърдс\", нейните продуценти и съавтори. Единодушното решение на съдебните заседатели идва пет години след като Маркъс Грей и двама съавтори заведоха дело, обвинявайки Пери, че ритъмът и инструменталната част на половината й парче \"Dark Horse\" са откраднати от \"Joyful Noise\" - песен, която Грей издава през 2008 г. със сценичния псевдоним Флейм.  По време на процеса Кейти Пери, която не присъства на произнасянето на присъдата, както и съавторите на \"Dark Horse\" свидетелстваха, че никога не са чували \"Joyful Noise\", нито познават Маркъс Грей. \"Dark Horse\" стана един от главните хитове на певицата от албума й \"Prism\". Композицията се задържа четири седмици на върха на хитпарада на сп. \"Билборд\", а през 2015 година беше номинирана за наградата \"Грами\" в категорията за най-добро поп изпълнение в дует или с група.", "date": "2019.08.03", "title": "Кейти Пери ще плаща $2,78 млн. за плагиатство"}
{"url": "https://clubz.bg/86244-rajna_kabaivanska_otlichena_s_%E2%80%9Emariq_kalas%E2%80%9C", "text": "Голямата оперна певица Райна Кабаиванска получи наградата „Мария Калас“. Отличието бе връчено на българката на 2 август във Верона, Италия, на кулминацията на фестивала „Мария Калас“, провеждащ се под егидата на фондация „Арена ди Верона“, община Верона и регион Венето. Райна Кабаиванска с наградата на „Салон на изкуствата“ Кабаиванска е първата неиталианка, на която е присъдено голямото отличие. Учреден през 2013-а, призът се връчва на италиански творци в областта на оперното изкуство с исторически принос за славата на Арена ди Верона. Носители на наградата през годините са режисьорът Франко Дзефирели, баритоните Ренато Брузон и Роландо Панераи и др. Основател на фестивала е Никола Гуерини, а година след като получава голямата награда Дзефирели става почетен председател на форума – пост, който заема до смъртта си тази година. Дебютът на Райна Кабаиванска в прочутия античен театър е през 1970 г. в „Манон Леско“. Партнира ѝ Пласидо Доминго, диригент е Нело Санти, режисьор – Натаниел Мерил. Последното ѝ излизане на Арената е на 2 август 1997-а, в спектакъла „Мадам Бътерфлай“, поставен от Бени Монтресор специално за българското сопрано. На финала на последното си представлевие, приемайки от сцената аплаузите на публиката, Кабаиванска вдига ръка към небето и казва: На същата дата – 2 август – през 1947 г. е дебютът на Калас на Арена ди Верона – в „Джоконда“ от Амилкаре Понкиели. Мария Калас и Райна Кабаиванска работят заедно през 1973-а в Торино. По онова време Калас вече не пее – тя е режисьор на спектакъла „Сицилианска вечерня“, който отбелязва голямото отваряне на театъра след 30 г. ремонт. На награждаването на Кабаиванска на 2 август пяха учениците ѝ Райналдо Дроз и Киара Изотон – арии и дуети от опери на Верди и Пучини, разказаха пред „Площад Славейков“ зрители, присъствали на събитието. По време на церемонията има телефонни включвания с Адуа Павароти (първата съпруга на Лучано Павароти) и прочутата певица от школата „Кабаиванска“ Мария Агреста. Тримата тенори на Кабаиванска – италианец, кореец и венецуелец През септември Райна Кабаиванска пристига в София за 19-ото издание на своя Международен майсторски клас, организиран от Нов български университет. Тримата тенори на Кабаиванска – италианец, кореец и венецуелец", "date": "2019.08.03", "title": "Райна Кабаиванска отличена с „Мария Калас“"}
{"url": "https://clubz.bg/86231-%E2%80%9Es_kogo_shte_voyuvame_protiv_kogo%E2%80%9C", "text": "\"Ах, мари калисперо, мари кучко, мари обеснице\" Заповедта за мобилизацията ме завари като дежурен офицер на летището в София. След получаването на известието стана ново разпределение на офицерите, някои от които бидоха преместени в Автомобилната дружина, така че останахме като ученици пилоти 8 души. Летала за сериозна военна работа тогава нямахме. Наличните машини от германски, френски, руски и друг произход бяха повечето за обучение или за тренировка. Обучаването на нашата група ставаше с един малък апарат, подобен на онзи, който бях виждал шест години по-рано в Цариград – от системата „Блерио“, но със съвършено къси крила, по начин, че той не можеше да се издигне нито сантиметър над земята. Това точно беше и смисълът на тази конструкция на едноместния апарат с трицилиндров мотор от 25 конски сили. С него трябваше най-напред да се научим да се „търкаляме по земята“, за да свикнем да държим права посока. Не за друго това наше учебно летало се наричаше„Пингуин“! Само след като бяхме вече добре улегнали с този модел, нашите учители, които бяха свършили пилотски курс в странство, ни позволяваха за продължение на обучението да преминем върху друг тип от същия модел летало, но вече с нормални крила. Този втори модел не можеше да се издига на повече от няколкостотин метра височина. С него се обучавахме в кацане и в завои. Работата по обучението вървеше доста бавно, защото имахме само един апарат и при най-малкото повреждане – а това се случваше доста често – обучението спираше, докато се поправи строшеното. Разбира се, принципът „който знае да чупи, трябва да знае да поправя“ се прилагаше в доста широк размер, но от желание да се свърши по-скоро поправката всички другари си запретваха ръкавите и помагаха на специалистите техници. Изгледите за сериозна работа бяха извънредно малки, почти никакви. По това време методите на обучение не бяха такива, каквито ги виждаме във втората половина на войната и особено днес: учебното летало да бъде двуместно и снабдено с двойни кормилни лостове, за да може във всеки момент учителят да оправи равновесието, нарушено от ученика, или да коригира и смекчи грубите грешки, допуснати при управлението на апарата във въздуха. Тази метода и у нас много бързо се въведе, тъй като дава много и блестящи резултати в обучението. Освен това по този начин се избягват много катастрофи или поне доста сериозни повреди на леталата, които неминуемо носят голяма загуба на време в обучението. За нашето бедно въздухоплаване това беше от голямо значение, защото ние имахме само един учебен апарат. Така мина месец септември 1915 година и ние често се питахме: „С кого ще воюваме? Против кого?“. Никой нищо не знаеше – само предполагахме, долавяхме по нещичко, но нищо положително нямаше. \"Да се изгубиш нарочно\" \"Да се изгубиш нарочно\"", "date": "2019.08.03", "title": "„С кого ще воюваме? Против кого?“"}
{"url": "https://clubz.bg/86234-zapadnite_izdaniq_kristalina_georgieva_e_idealen_kandidat_no_izboryt_shte_e_truden", "text": "Кристалина Георгиева бе посочена късно снощи за единен кандидат на Европейския съюз за следващ управляващ директор на Международния валутен фонд (МВФ).  Окончателно - Кристалина Георгиева е кандидатът на ЕС за шеф на МВФ Опитен икономист и политик, тя е идеален кандидат да оглави МВФ, коментира германският бизнес всекидневник \"Ханделсблат\". Изданието припомня опита й на водещи позиции в Световната банка и Европейската комисия.  Силно уважаван икономист, който пожъна аплодисменти за работата си в Световната банка, ако през октомври бъде назначена, тя ще стане първият източноевропеец, оглавил МВФ, отбелязва британският \"Файненшъл таймс\".  ЕС търси общ кандидат за шеф на МВФ. Кристалина Георгиева е в списъка Изборът й обаче бе съпътстван от ожесточени спорове между финансовите министри на ЕС и хаотична процедура на тайно гласуване по имейл, припомня \"Ханделсблат\". От първоначалните петима кандидати в последния кръг на гласуването останаха само двама - Георгиева и холандецът Йерун Дейселблум. Франция отдавна бе изразила силна подкрепа за българката, както и редица южноевропейски страни, решени да попречат на Дейселблум, който като председател на Еврогрупата наложи на еврозоната строг курс на икономии в периода на кризата.  Германия, северноевропейските страни и социалдемократическите правителства, от друга страна, застанаха зад холандеца, според вестника.  След втория вот Георгиева събра подкрепата на 56 процента от страните членки, представляващи 57 процента от населението на ЕС. Макар първоначалното изискване да бе подкрепа на 65 процента от населението, според френския финансов министър Брюно Льо Мер, който бе натоварен да ръководи процеса, предпочитанието за Георгиева бе очевидно. След два часа на напрегнати телефонни разговори Дейселблум призна поражението си. Кой ще наследи Марио Драги начело на Европейската централна банка Резултатът е поредна победа за френския президент Еманюел Макрон, след като Франция успя да спечели Европейската централна банка за досегашната ръководителка на МВФ Кристин Лагард и да осигури, че начело на Съвета на ЕС ще застане белгиец, коментира в. \"Файненшъл таймс\". Париж бе сред най-големите поддръжници на Георгиева, което го противопостави на съюзниците му в еврозоната Германия и Холандия, отбелязва изданието.  Великобритания не номинира кандидат, оспори процеса като цяло и се въздържа в гласуванията. Британският премиер Борис Джонсън обмисля да предложи бившия министър на финансите Джордж Озбърн, който според Лондон е евентуално компромисен кандидат, посочва \"Файненшъл таймс\".  Друго име, което се споменава, е гуверньорът на Банк ъв Ингланд (Bank of England) Марк Карни. Според някои европейски столици обаче той \"не е достатъчно европеец\", макар освен канадския си паспорт да има също британско и ирландско гражданство. Канадското министерство на финансите снощи изрази силна подкрепа за него, макар да се въздържа да посочи дали ще го номинира, допълва изданието.  Подкрепата на САЩ също остава отворен въпрос, пише американският \"Ню Йорк таймс\". Има спекулации, че президентът Доналд Тръмп може да номинира американец за поста, отбелязва изданието и припомня интервю на министъра на финансите Стивън Мнучин от миналия месец, който заяви, че не е \"абсолютна даденост\", че начело на МВФ трябва да е европеец.  Макар така да гласи \"джентълменското споразумение\" за ръководството на Фонда, тази неписана традиция е все по-силно оспорвана, най-вече от анбициозните страни с нововъзникващи пазари, според \"Ханделсблат\". Още при втория мандат на Лагард имаше съпротива и тази група държави се опита да издигне собствен кандидат. Те обаче имаха същия проблем като този, с който сега се сблъскаха европейците - не успяха да се обединят зад общ кандидат.  За да застане Георгиева начело на МВФ, освен това, ще е необходимо да се заобиколи възрастовото ограничение от 65 години за ръководителя на организацията, тъй като тя скоро ще навърши 66. Според френското министерство на финансите обаче това няма да е проблем, а за заобикаляне на правилото изглежда има и негласното одобрение на Вашингтон, отбелязва германското издание.  Ако кандидатурата на Георгиева е успешна, тя ще застане начело на една силно променена организация, коментира германският в. \"Зюддойче\". МВФ бе създаден след края на Втората световна война заедно със Световната банка. Целта му е да стабилизира международната валутна система, да засича в ранен етап сигналите за предстоящи финансови кризи и да подпомага страните в затруднено финансово положение. Дълго време той бе възприеман като студения юмрук на капитализма, отбелязва изданието. По време на азиатската криза през 90-те бе обвиняван, че предоставя помощ на засегнатите страни само при условие, че приемат жестоки програми за икономии и рестриктивна парична политика.  През последните 20 години обаче организацията значително се промени. Тя все по-често се ангажира с въпроси, свързани с равноправието и неравенствата, и се застъпва за по-високи данъци за хората с високи доходи, за да се намали пропастта между бедни и богати. Тази идея е силно критикувана от застъпниците на либералния пазар. Други критики към МВФ гласят, че той пренебрегва основната си роля. Фондът например не се опита да посредничи в търговския спор между САЩ и Китай. Организацията обаче печели всеобщо признание със задълбочените си икономически анализи, допълва вестникът ЕС търси общ кандидат за шеф на МВФ. Кристалина Георгиева е в списъка Кой ще наследи Марио Драги начело на Европейската централна банка", "date": "2019.08.03", "title": "Западните издания: Кристалина Георгиева е идеален кандидат, но изборът ще е труден"}
{"url": "https://clubz.bg/86179-snoudyn_napisa_memoari", "text": "Бившият сътрудник на американската Агенция за национална сигурност Едуард Сноудън е написал мемоари. Книгата му ще се появи на пазара на 17 септември, предаде Асошиейтед прес, цитирана от БТА. Хилъри съветва Едуард Сноудън: Не се връщай в САЩ Издателство Метрополитън букс, което печата книги за издателството Макмилан пъблишърс, обяви днес, че книгата на Сноудън \"Постоянен запис\" ще бъде публикувана едновременно в 20 страни, в това число САЩ, Германия и Великобритания. В нея Сноудън, който допринесе за изтичане на класифицирани документи и породи дебати за практиката на американското правителство за електронно следене, ще опише ролята си в събирането на метаданни и ще разкаже за кризата на съвестта, която го е накарала да открадне секретните документи през 2013 г. и да ги сподели с журналисти. Повече подробности за мемоарите не се съобщават. Днес Сноудън написа в Туитър, че книгата ще бъде публикувана в Деня на Конституцията. Сноудън допуска Путин да го предаде на Тръмп Сноудън се намира в изгнание в Москва. В САЩ могат да му бъдат повдигнат обвинения, които да го пратят в затвора. Сноудън допуска Путин да го предаде на Тръмп", "date": "2019.08.03", "title": "Сноудън написа мемоари"}
{"url": "https://clubz.bg/86227-evrostat_30_ot_bylgarite_ne_mogat_da_si_pozvolqt_vakanciq", "text": "Около 30 процента от населението у нас или почти всеки трети български гражданин не е могъл да си позволи през 2018 г. едноседмична почивка извън дома, показват данните на Евростат за тенденциите при пътуванията с цел туризъм и почивка на жителите на страните от ЕС през миналата година. \n\tДанните на Евростат показват, че 28,3 на сто от населението на ЕС на възраст 16 или повече години не е могло да си позволи едноседмична годишна почивка извън дома през въпросния период.  \n\tАнализът на европейската статистика отчита обаче, че страната ни е единствена в ЕС, в която броят на хората, които не могат да си позволят почивка извън дома, е намалял близо два пъти за 5-годишен период. \n\tДокато през 2014 г. броят на българите, които не са могли да си позволят лукса да почиват е бил цели 66 процента, то през 2018 г. техният брой е спаднал до 30 на сто. \n\tТака например през 2015 г. процентът на българите, които не са могли да почиват е бил 60 на сто, през 2016 г. - 56 на сто, през 2017 г. - 53 на сто, за да спадне почти два пъти през миналата година до 30 процента. Тоест, почти двойно се е увеличил броят на сънародниците ни, които за 5 години са могли да си позволят да пътуват с цел туризъм или почивка поне една седмица у нас или в чужбина. \n\tЗа тези 5 години значително се увеличават и разходите, които отделят българите за пътувания с цел туризъм или почивка: през 2014 г. - 1,2 млрд. лева, следващите две години - по 1,1 млрд. лева, през 2017 г. - 1,8 млрд. лева и през миналата година - също 1,8 млрд. лева като разходи за туризъм у нас или в чужбина. \n\tПрез миналата година българинът е похарчил за туристически пътувания в страната около 1,2 млрд. лева, докато разходите на сънародниците ни за туризъм в чужбина са били малко над 600 млн. лева. \n\t \n\t \n\t \n\tСпоред данните на Евростат 28,3 на сто от хората в ЕС на 16 и повече години не са могли да си позволят през миналата година едноседмична ваканция с цел туризъм или почивка. През 2014 г. делът на европейците с подобни негативни възможности е бил около 40 на сто, тоест отчитат се 12 пункта в посока подобряване възможностите на европейците да почиват. \n\tСред 28-те членки на ЕС, страните които през миналата година са регистрирали най-висок дял лица в ситуация да не могат да си позволят едноседмична почивка са следните: Румъния - 59 процента, Хърватия, Гърция и Кипър - по 51 процента, Унгария и Италия - по 43 процента не са могли да си позволят едноседмична ваканция. \n\tНа обратния полюс Топ 5 на страните, в които най-малко жители изпитват финансови притеснения с цел туризъм и почивка са: Швейцария - 6 на сто, Швеция - 9 на сто, Люксембург - 10 на сто, Австрия и Дания - по 12 на сто.  \n\tПри съседите ни също се наблюдават значителни аномалии при задоволяване финансовите потребности за едноседмична почивка извън дома: в Република Северна Македония - 62 на сто, в Турция - 60 на сто и в Сърбия - 57 на сто от жителите на тези страни не могат да си позволят 7-дневна почивка извън дома. Данните за Румъния са - 59 на сто и за Гърция - 51 на сто, отчита Евростат.  \n\tЮжната ни съседка е и единствената страна в ЕС, в която делът на хората, които не могат да си позволят почивка извън дома нараства за 5-годишен период от 49 на сто през 2014 г. - до 51 на сто през миналата година, съобщава БТА.", "date": "2019.08.03", "title": "Евростат: 30% от българите не могат да си позволят ваканция"}
{"url": "https://clubz.bg/86201-zadyljavat_kmetovete_da_izslushvat_grajdanite_inache_globa_do_500_lv", "text": "Кметовете да бъдат задължени да приемат и изслушват граждани в определени дни. И ако не спазват тази разпоредба - да бъдат глобявани. Такова предложение за изменение в Закона за местното самоуправление и местаната администрация предлагат група депутати от Обединени патриоти Според текстовете кметовете на общини, както и на райони трябва да приемат и изслушват граждани в определени дни, като условията и реда за това трябва да бъдат утвърдени със заповед. Информацията трябва да бъде публикувана и на сайта на общината. Повечето кметства и сега имат приемни дни, но само формално. БСП, независим депутат и \"патриоти\" искат малките села да избират кметове При неспазване на това задължение, от ВМРО и НФСБ предлагат глоба - от 100 лева до 500 лева при първо нарушение и от 200 лева до 800 лева при повторно. И допълват: Петима областни кметове на ГЕРБ губят доверие за изборите наесен? За депутатите на двете партии, \"приемните дни са живата връзка между гражданите и техния кмет\" - посочват още в мотивите си. Проектът за изменение в закона е внесен в деловодството на Народното събрание в последния работен ден на институцията преди лятната ваканция. Така че ще трябва да изчака поне до 2 септември, когато формално парламентът ще заработи отново. Иначе първото пленарно заседание ще се проведе на 4-и. Петима областни кметове на ГЕРБ губят доверие за изборите наесен?", "date": "2019.08.03", "title": "Задължават кметовете да изслушват гражданите. Иначе глоба до 500 лв."}
{"url": "https://clubz.bg/86226-priblijeniqt_na_trymp_se_ottegli_kato_kandidat_za_razuznavaneto", "text": "Американският президент Доналд Тръмп съобщи, че избраникът му за директор на Националното разузнаване след оттеглянето на Дан Коутс - конгресменът републиканец Джон Ратклиф - е решил да остане в Конгреса и се отказва от бъдещото назначение, предадоха Франс прес и Ройтерс. \n\tНашият чудесен републикански конгресмен Джон Ратклиф беше третиран много несправедливо от т.нар. водещи медии. За да не търпи месеци наред клевети и злословия, обясних на Джон колко ужасно ще бъде за него и семейството му да си има работа с тези хора. По тази причина той реши да остане в Конгреса, написа Тръмп в Туитър. \n\tСегашният директор на Националното разузнаване на САЩ Дан Коутс се оттегля на 15 август след две години на поста, чиято функция е да съгласува дейностите на ЦРУ, Агенцията за национална сигурност (АНС) и още 15 американски разузнавателни служби. По време на мандата на Коутс Тръмп често пренебрегваше мнението му и го държеше настрана от важни въпроси като връзките с Русия. US разузнаването: Русия, Китай и Иран са се намесили в изборите Изборът на Ратклиф - бивш кмет на скъпо предградие на Далас, щата Тексас, и федерален прокурор за една година (през 2007 г.) - беше критикуван от демократите заради неопитността на конгресмена в сферата на сигурността. \n\tЗадачата на директора на националното разузнаване е да установява приоритетите сред заплахите, пред които е изправена страната. Всички, които са заемали този пост досега, са били или бивши дипломати, вещи в областта на националната сигурност, или военни в оставка, бивши ръководни фигури в Пентагона или директори на разузнавателни служби, припомня АФП. \n\tПред репортери Тръмп каза, че може да назначи за временно изпълняваща длъжността директор на националното разузнаване сегашната заместничка на Коутс, Сю Гордън. \n\tТой обяви също, че обмисля три кандидатури за постоянен директор на службата и може да огласи решението си на 5 август, пише БТА.", "date": "2019.08.03", "title": "Приближеният на Тръмп се оттегли като кандидат за разузнаването"}
