{"url": "http://clubz.bg/72122-nov_opit_za_prodajba_na_zala_universiada_i_cenata_padna", "text": "Втори опит - столичната зала \"Универсиада\" отново е обявена за публична продан, след като предишният търг от юни се провали. Причината - никой не пожела съоръжението с начална цена от 15 602 028 лв. В новата обява цената е намалена с 10 на сто и вече е  , става ясно от   за публични продажби. Срокът за подаване на заявления е едномесечен - до 20 септември. Мястото на търга е канцеларията на Софийския районен съд, а датата - 21 септември. Имотът е с площ 4130 кв.м. Продажбата е част от събирането на пари от масата на несъстоятелността на фалиралата КТБ. Собственик на залата е фирмата \"Велдер Билд\" ЕАД, която притежава едноименното дружество. Задълженията на \"Велдер Билд\" към КТБ са в размер на 8,5 млн. лева, става ясно от сайта на фалиралия трезор. Продава се зала \"Универсиада\". Стартова цена  - 15 600 000 лв \"Универсиада\" ЕАД е с внесен капитал от , показва справка в Търговския регистър. Стойността на самата зала, описана като непарична вноска в капитала на дружеството, е  Представител на дружеството и на залата е треньорът на баскетболния \"Левски Лукойл\" Константин (Тити) Папазов. Това е и мястото, където тимът играе домакинските си мачове Спортната зала попадна в частни ръце - тоест във фирма \"Велдер Билд\", преди 10 години. Преди това тя е собственост на държавната компания \"Национална спортна база\". Цената на продажбата е 9,5 млн.лв. Историята със зала \"Универсиада\" започна през 2003 г.. Тогава със заповед на министъра на спорта Васил Иванов-Лучано спортното съоръжение и хотел в \"Златни пясъци\" влязоха като апортна вноска в смесено дружество с частната фирма \"Проект строй груп\". Тя бе регистрирана на адреса на младежкото НДСВ, а сред неговите основатели бяха Делян Пеевски и Росен Дичев - син на Галя Дичева, говорителката на царското семейство на Симеон Сакскобурготски  . В последствие \"Проект строй груп\" продава дяловете си от смесеното дружество на \"Велдер Билд\", след което компанията придобива и останалите дялове и става едноличен собственик. разказват медийни публикации от онова време.", "date": "2018.08.20", "title": "Нов опит за продажба на зала \"Универсиада\". И цената падна"}
{"url": "http://clubz.bg/72124-trymp_obvini_razsledvashtiq_ekip_na_mylyr_v_lov_na_veshtici", "text": "Президентът на САЩ Доналд Тръмп обвини екипа на специалния прокурор Робърт Мълър, който разследва предполагаемите връзки на предизборния щаб на Тръмп с Русия, че се е поставил в услуга на Демократическата партия и се стреми да окаже влияние върху предстоящите междинни избори в страната през ноември, предадоха Ройтерс и Асошиейтед прес.  Според президента, който пусна серия съобщения в Туитър днес, разследването представлява \"маккартизъм\", или \"лов на вещици\".      Той взе повод от материал във вестник \"Ню Йорк таймс\", който сравни юридическия съветник на президента Дон Макгън с Джон Дийн - адвоката на президента Ричард Никсън от времето на аферата Уотъргейт. Дийн тогава постепенно се обърна срещу президента и в голяма степен допринесе за неговата оставка, макар че това му костваше затворническа присъда.  Тръмп сравни разследването за руската намеса в изборите с макартизма Обвинявайки отново вестника в разпространение на фалшиви новини, Тръмп посочва, че за разлика от Дийн, неговият адвокат Макгън не е \"плъх\" от ерата на Уотъргейт, и че той сам е разрешил на адвоката си да свидетелства пред разследването на Мълър, защото няма какво да крие.  Междувременно самият Дийн, вече в доста напреднала възраст (аферата Уотъргейт, довела до оставка на президента Никсън, се разрази преди 45 г.), е сред критиците на сегашния президент. Той също откликна на публикацията в \"Ню Йорк таймс\" и писа в Туитър, че Съдбата никога не е благосклонна към некадърници, който го карат през куп за грош. За разлика от Никсън, обаче, Тръмп няма да се оттегли доброволно и достойно\".", "date": "2018.08.20", "title": "Тръмп обвини разследващия екип на Мълър в лов на вещици"}
{"url": "http://clubz.bg/72112-lenin_sybudi_se_brejnev_poludq", "text": "Дори в сянката на съветските танкове, нахлули в страната посред нощ на 21 август 1968 г., за да смажат дръзкия опит за установяване на \"социализъм с човешко лице\", чехите и словаците запазват язвителното си остроумие. Първоначалният шок отминава и като не могат да се отбраняват по друг начин, те спонтанно превръщат улиците в своeбразно хумористично списание - покриват стените с импровизирани афиши и надписи, правени с четка или тебешир. Пражката пролет – провалените надежди за социализъм с човешко лице \"Дружбата се задълбочи дотам, че накрая потъваме\", констатира например анонимен автор по повод агресията, предприета от Съветския съюз заедно с още четири \"братски страни\" от Варшавския договор, включващ и Чехословакия. Според още един надпис \"Ленин би се засрамил, ако ви видеше тук\". Изразът на чешки е добре римуван (\"Lenin by se stydel, kdyby vas tu videl\"), затова чехи и словаци често го скандират, застанали срещу дулата на оръжията. \"Иване, върви си у дома, че да тръгнем на училище\", гласи популярен лаф, който напомня за предстоящата нова учебна година - името Иван често се използва като ироничен синоним на \"руснак\".  \"Иване, връщай се у дома, че твоята Наташа излиза с Коля\", предлага друг, превърнат по-късно в песничка: \"Върви си у дома, Иване, Наташа те чака. Върви си у дома, Иване, тукашните момичета не те харесват. Върви си у дома, Иване, и хич не се връщай!\". Видях с очите си \"лицето на родината\" Тези думи стъписват простодушните руски войници, които не разбират защо са изпратени в Чехословакия; при това по сто пъти на ден ги питат на руски: Много шеги се раждат в отговор на официалната московска пропаганда, която твърди, че населението посрещало с радост пристигането на съветската армия, \"смазала пълзящата контрареволюция\". \n\t\"Агенция ТАСС информира, че съветските войски били посрещани с цветя. Добавяме: вярно е, но в саксии!\", гласи една от тях. Друга разказва как измислен кореспондент на съветската официална агенция умолявал Кремъл: \"Дванайсет нови контрареволюционери се появиха днес в пражкия родилен дом! Пратете още танкове!\". Типичният хумор на страната, дала на света \"добрия войник Швейк\" - героя на прочут роман, който се измъква от всякакви положения, преструвайки се на наивен и недодялан, прозира и в многобройни призиви да се отказва сътрудничество на окупаторите и местните им помагачи.  Вестник \"Вечерни Прага\" например помества свои собствени \"десет Божи заповеди\" как чехите и словаците да отговарят: 1. Не знам. 2. Не познавам. 3. Няма да кажа. 4. Нямам. 5. Не умея. 6. Не давам. 7. Не мога. 8. Не го продавам. 9. Няма да го покажа. 10. Няма да го направя.  В популярния виц малкият Пепичек седи в класната стая, поглежда синьото небе навън и казва: Учителят пита какво точно. \"Татко казва, че някой хубав ден руснаците може да се разкарат, да идат по дяволите\", отвръща детето. Ето друг: някакъв мъж идва в полицията и заявява: \"Един швейцарски войник ми открадна руския часовник\". \"Не е ли обратното?\", пита униформеният. \"Вие го казахте!\" - измива си ръцете човекът с жалбата.  В опит да затруднят съветската армия и тайните служби чехите и словаците белосват с вар всички пътни указатели из страната и уличните табели и навсякъде написват \"ул. \"Дубчек\" - по името на държавния лидер реформатор Александър Дубчек. В една от безбройните игрословици се споменава името на чехословашкия президент Лудвик Свобода, предпазливо подкрепил първоначално реформите на Дубчек, но приел накрая \"нормализацията\". \"Добре дошли при Свобода. Донесохте ли свобода?\" - такова графити изписват на една стена млади жители на Прага в очакване държавни ръководители да се завърнат от Москва. Видях с очите си \"лицето на родината\"", "date": "2018.08.20", "title": "\"Ленин, събуди се, Брежнев полудя!\""}
{"url": "http://clubz.bg/72110-deputat_ot_plaj_se_vryshta_utre_zasedanie_za_olimpik_i_tyrgovskiq_registyr", "text": "Светкавична реакция от председателката на Народното събрание Цвета Караянчева - буквално минути, след като от БСП внесоха подписка за свикване на извънредно заседание в сряда, тя насрочи заседанието още утре - в 13 ч.  Социалистите предложиха в дневния ред да има две точки за дискусия - случая \"Олимпик\" и приемане на общо решение на парламента за бъдещите действия на властта, в това число и за обезщетяване на хората, и случая \"Търговски регистър\". По втората тема червената лидерка Корнелия Нинова се обяви за изслушване на министър-председателя Бойко Борисов.  Правителството поиска оставката на Ралица Агайн заради \"Олимпик\" Според правилника на Народното събрание Караянчева е длъжна да извика депутатите на работа, въпреки че са в лятна ваканция, ако това е поискано от една треда от народните представители. Срокът за това обаче е 7 дни. Свикването на заседанието буквално веднага поставя под въпрос дали утре ще се събере нужния кворум, за да бъде проведено такова. Въпреки че часът на старта е обеден. Габриела Козарева е новият шеф на Агенцията по вписванията Соцлидерката Корнелия Нинова отново настоя и за фалиралото застрахователно дружество, и за срива на Търговския регистър да започне да се носи и политическа отговорност. Защото до момента такава се поема само от \"чиновници да ги нарека\" - визирайки оставката на Зорница Даскалова като шеф на Агенцията по вписванията и поисканата днес от правителството оставка на Ралица Агайн от Комисията за финансов надзор (КНФ). По думите на Нинова трябва да има \"политически\" оставки, като те започват с тази на министърката на правосъдието Цецка Цачева.  БСП настоява Народното събрание да направи така, че клиентите на фалиралата \"Олимпик\" да получат обезщетения в пълен размер от гаранционния фонд. Заради - по думите й - нежеланието на властта да мисли за такъв вариант, тя се усъмни дали във фонда има достатъчно пари. Друго съмнение, на което социалистката наблегна, бе да не би да се окаже, че кипърската застрахователна компания е била \"пирамида\". Левицата настоява още КФН да направи пълен отчет на данните за \"Олимпик\", с които разполага и за активите му, и за наличностите във гаранционния фонд и в кои банки се държат.       Габриела Козарева е новият шеф на Агенцията по вписванията", "date": "2018.08.20", "title": "Депутат от плаж се връща - утре заседание за \"Олимпик\" и Търговския регистър"}
{"url": "http://clubz.bg/72120-novozelandska_ministyrka_se_kachi_na_koleloto_si_i_otide_da_rajda", "text": "Новозеландската министърка за жените Джули Ан Джентър даде нов смисъл на израза за колелото на живота като реши да отиде до болницата, за да ражда, карайки велосипеда си, съобщава АФП. Новозеландската премиерка вече е майка Джентър, която е представителка на Зелените в правителството и запалена колоездачка измина единия километър от дома си до Градската болница на Окланд на велосипед. \"Партньорът ми и аз се качихме на колелата, защото в автомобила нямаше достатъчно място за всички, но това и много повдигна настроението ми\", написа министърката в социалните мрежи и пусна своя снимка. Говорителка на партията съобщи, че в късния следобед в понеделник, бебето още не се е родило. Какво става, ако си премиер на Нова Зеландия и забременееш Предстоящото раждане идва само няколко седмици след като премиерката на Нова Зеландия се върна на работа след като през юни стана майка на дъщеря. Ардерн, която беше избрана миналата година, е едва втората жена действащ премиер, която ражда, след пакистанката Беназир Бхуто през 1990 г. Какво става, ако си премиер на Нова Зеландия и забременееш", "date": "2018.08.20", "title": "Новозеландска министърка се качи на колелото си и отиде да ражда"}
{"url": "http://clubz.bg/72114-apple_premahna_25_000_prilojeniq_v_kitaj", "text": "Американската компания Apple е премахнала от китайската версия на магазина си Аpp Store 25 000 приложения с хазартни игри, които са забранени в Китай, съобщава днес вестник \"Уолстрийт джърнъл\". Изданието се позовава на китайската държавна телевизия CCTV) което по-рано критикуваше Apple за бездействие във връзка с тези приложения с хазартни игри, които са замаскирани като приложения за лотария, разрешени в Китай, допълва ТАСС. Самата компания потвърждава премахването на приложенията, но не посочва точен брой. Защо Apple подкрепи Русия срещу Telegram? Приложенията за хазартни игри са незаконни и забранени в китайския App Store. Вече премахнахме много приложения и разработчици, опитващи се да разпространяват такива незаконни приложения в App Store като се стараем за открием такива приложения и да ги премахнем от магазина, заявява Apple пред изданието. CCTV отбелязва, че всички спрени приложения продължават да работят и след премахването им от App Store.  Общо в китайския App Store има около 1,8 милиона приложения, отбелязва в. \"Уолстрийт джърнъл.\"", "date": "2018.08.20", "title": "Apple премахна 25 000 приложения в Китай"}
{"url": "http://clubz.bg/72111-yunajted_nadyhva_s_motivacionni_dumi_na_berbatov_video", "text": "Официалната фейсбук страница на \"Манчестър Юнайтед\" използва мотивационни думи на бившия играч на клуба Димитър Бербатов във видео. Вчера \"червените дяволи\" загубиха с 2:3 от \"Брайтън\" във втория кръг на Висшата лига и Бербо опитва да повдигне духа в редиците. Както обикновено Митко, който стана шампион на Англия и голмайстор на Висшата лига с \"Юнайтед\", не е многословен: Клубният профил на 20-кратните шампиони има над 73 милиона харесвания. Слаб и безволев \"Манчестър Юнайтед\" падна от \"Брайтън\" Междувременно коментарите за слабата форма и проблемите на \"червените дяволи\" продължават и днес. Журналисти, комантатори и анализатори, сред които и бивши асове на отбора, като Пол Скоулс и Гари Невил, нищят причините за неубедителния старт. Все повече се говори, че Жозе Моуриньо може да бъде уволнен още преди Коледа, независимо от огромната неустойка в договора му. Португалецът цяло лято се оплакваше от най-различни неща и призоваваше да бъдат закупени играчите, които е пожелал. Това не стана - \"Юнайтед\" взе трима футболисти още преди Световното, а след това \"пасува\". Публична тайна са обтегнатите отношения на Специалния с някои от лидерите на отбора - най-вече с Пол Погба и Антони Марсиал. Преди седмица Погба заяви, че няма да говори за тези неща, тъй като го грози глоба. Бившият играч на \"Арсенал\" Мартин Кион коментира в колонката си \"Дейли Мейл\", че след като месеци наред настояваш за трансфери и изтъкваш, че с този състав те чака \"тежък сезон\" и трудно ще догониш другите, не бива да се чудиш защо защитниците правят грешки, както в мача с \"Брайтън\". Ти самият си насадил в тях неувереност, изтъква бившият национал на Англия. Джейми Реднап добавя, че Моуриньо е напът окончателно за изгуби съблекалнята. Пол Скоулс критикува липсата на лидерство в отбора и за пореден път отбелязва, че Погба е доста непостоянен. Фенове събират пари за изгонването на Жозе Моуриньо Жозе вече не може да получи нови футболисти, тъй като трансферният прозорец в Англия затвори. Ще трябва да се справя с тези. Но ако нещата не се променят драматично в положителна посока, той наистина няма да изкара третия си сезон на \"Олд Трафорд\". Американските собственици на \"Юнайтед\" ще предпочетат да заплатят 12 милиона паунда неустойка (според британски медии възлиза на толкова) и да отпратят Моу, пред угрозата да се разминат с много повече, ако тимът не играе в Шампионската лига догодина. Предвид конкуренцията във Висшата лига, това е напълно реална опасност. Фенове събират пари за изгонването на Жозе Моуриньо", "date": "2018.08.20", "title": "\"Юнайтед\" надъхва с мотивационни думи на Бербатов (ВИДЕО)"}
{"url": "http://clubz.bg/72113-gazprom_puska_gaz_onlajn", "text": "\"Газпром\" пуска електронна платформа за търговия с газ за европейските потребители, което ще направи по-ефективен износа на руско синьо гориво за Европа. Новината е съобщена от дъщерната компания на концерна \"Газпром експорт\". Вносът на американски втечнен газ е като за една България \"Електронна платформа за търговия (ЕТП)\" на \"Газпром експорт\" стартира на 17 август тази година. Платформата е предназначена за физически продажби на природен газ на европейските потребители в допълнение към доставките по съществуващи договори, се казва в съобщението. „Газпром“ се разбра с ЕС – няма да плаща глоби Платформата вече е отворена за регистрация на участниците. Този процес може да отнеме няколко седмици. \"Газпром експорт\" засега не е обявил датата на първите търгове. Наддаванията ще се провеждат под формата на аукцион на сляпо (при този тип аукциони всеки вижда само своята оферта, но не и тези на останалите купувачи и няма как да се надуват цените - бел.р.). Разгласяване на параметрите и каквато и да е информация за търга е забранено.  \"Газпром\" и OMV договориха доставки на газ до 2040 година  \"Газпром\" ще уведомява участниците за количествата газ, изкарани за продажба, а те ще правят заявки, които по-късно ще е невъзможно да отменят - ще могат само да ги коригират. От 2016 г. \"Газпром\" поставя нови и нови рекорди по обемите на изнесен в чужбина природен газ. От началото на 2018 г. до 15 август експортът е 125 милиарда куб. м (с 5.7% повече, отколкото година по-рано). До края на годината общото количество на експортирано синьо гориво може да достигне 205 милиарда куб. метра.  \"Газпром\" остава без кеш заради Украйна Пред руското издание \"Ведомости\" газови експерти са обяснили, че новият механизъм може да привлече държави, които се опитват да намалят зависимостта си от руски газ и ограничават дългосрочните си договори с \"Газпром\". Основен конкурент на \"Газпром\" на европейския пазар е втечненият природен газ, внос от Съединените щати, коментира изданието. Вашингтон се опитва да попречи на строителството на газопровода \"Северен поток 2\", който ще заобиколи Украйна и заплашва със санкции европейските партньори на \"Газпром\" в проекта. САЩ готвят санкции за фирмите в \"Северен поток\" 2 В края на миналата седмица стана ясно, че \"Газпром\" смята да предприеме мерки в отговор на западните санкции. Какви конкретно ще бъдат те ще реши съветът на директорите на заседание в края на август. „Газпром“ се разбра с ЕС – няма да плаща глоби \"Газпром\" и OMV договориха доставки на газ до 2040 година  \"Газпром\" остава без кеш заради Украйна САЩ готвят санкции за фирмите в \"Северен поток\" 2", "date": "2018.08.20", "title": "\"Газпром\" пуска газ онлайн"}
{"url": "http://clubz.bg/72117-koj_e_rimlqninyt_bez_glava_ot_rupite", "text": "Не е магистрат, но вероятно е организирал гладиаторски борби пред близо 20 века в античния град Хераклея Синтика. Това е хипотезата, около която се обединяват учените от археологическите разкопки край с. Рупите, Петричко, където преди дни бе намерена римска статуя без глава. Находката вероятно е от I-II век, уточняват от медийната платформа „Archaeologia Bulgarica“. След почистването на следите от пръстта се изясни, че скулптурата е изработена от качествен бял мрамор. Главата все още липсва, както и части от ръцете на древния патриций, но в близост до статуята бе открит цялостно запазен надпис от същия период. На място той бе разчетен от епиграфа от СУ „Св. Климент Охридски“ Николай Шаранков. Специалистът по древни езици твърди, че в надписа се споменава името на агонотета   Тиберий Клавдий Бакхий. Затова е много вероятно статуята да е изображение на знатния хераклиец. Известно е, че в Хераклея Синтика е бил почитан култът към богинята на възмездието Немезида, свързвана и с гладиаторските игри. Това е вторият надпис с името на Тиберий Клавдий Бакхий, открит на археологическия обект. Първият вече е публикуван и коментиран в научната литература. Според учените новият е още по-интересен, защото доказва, че по време на разцвета на Римската империя Хераклея Синтика се нарежда по значимост до градски центрове като Тесалоника  .", "date": "2018.08.20", "title": "Кой е римлянинът без глава от Рупите?"}
{"url": "http://clubz.bg/72118-izkustvoto_prevzema_sozopol_s_apoloniq", "text": "За седма поредна година традиционните за Фестивала срещи „Цената на успеха“ ще представят постиженията на известни хора на изкуството. Писателят Георги Господинов и художникът Греди Асса ще бъдат сред първите творци, които ще споделят мислите си за предизвикателствата по пътя към триумфа с публиката на Аполония. Графичният дизайнер, плакатист и аниматор Теодор Ушев и режисьорът Владимир Люцканов също ще вземат участие в разговорите на тема осъществения стремеж, мечтаното осмисляне на всеки труд, представата за съвършенството и признанието на публиката.  По време на Фестивала специално място за всички ценители на литературата заема „Книжната Аполония“. За трета поредна година известни издателства ще участват в събитието и ще представят свои избрани автори и творби. Сред издателските къщи, които ще покажат най-добрите литературни произведения на редица български и чуждестранни таланти, са ИК Жанет 45, ICU, Издателство „Лексикон“, Artline Studios и други. Аполония 2018: ФСБ, Георги Господинов, Захари Бахаров... „Детската Аполония“, организирана от Фондация Аполония и Сдружение „Духовно огледало“, отново ще бъде сред акцентите на Фестивала. 19-ото издание на емблематичното събитие ще даде сцена за творческа изява на младите български таланти в областта на изобразителното и приложното изкуство, фотографията, музиката и хореографията. „Детската Аполония“ ще предостави и неповторима възможност на различни поколения творци да се срещнат на Фестивала, благодарение на създателя на Сдружение „Духовно огледало“ Таня Костадинова. Концертът на Младежка филхармония „София“, подкрепен от програма Еразъм+ на ЕС, който ще даде старт на музикалната програма на Празници на изкуствата Аполония на 31 август, също е част от множеството международни инициативи на Сдружението. Още много изненади очакват посетителите на Празници на изкуствата Аполония. Пъстра палитра от концерти ще зарадва всички музикални фенове. Кулминацията на програмата тази година ще бъде закриването на Фестивала от легендите на ФСБ, които ще отпразнуват 40 години от създаването на групата на сцената на Аполония на 8 септември. Сред останалите акценти в програмата са изпълненията на Хилда Казасян, Милица Гладнишка, Белослава, Jeremy?, както и актьорските изяви на Асен Блатечки, Захари Бахаров, Теодора Духовникова и Луиза Григорова.  за програмата на Аполония можете да намерите като проследите линка и на   на фестивала. Златен билет можете да закупите от  .", "date": "2018.08.20", "title": "Изкуството превзема Созопол с Аполония"}
{"url": "http://clubz.bg/71979-tq_otkazva_da_se_rykuva_toj_prekratqva_intervyuto_koj_e_diskriminiran", "text": "Шведска мюсюлманка спечели обезщетение заради прекратено интервю, в което отказала ръкостискане, съобщи Би Би Си. 24-годишната Фарах Алхае кандидатствала за работа като преводач в шведска компания. Отказала да стисне ръката на мъжа, провел интервюто, като вместо това вдигнала ръка към сърцето си в поздрав. Той прекратил интервюто моментално, а тя подала жалба за дискриминация. Тезата й е, че според нейната религия няма право да докосва мъж, различен от съпруга й. Това е практика на някои мюсюлмани според тълкувание на Корана. Други обаче нямат такава традиция. Шведският трудов съд решава, че компанията я е дискриминирала и е наредила да й изплати 40 000 (3800 евро) крони обезщетение.  Компанията е изтъкнала правилника си, според който служителите не могат да се държат различно с мъже или жени. Т.е. - че с действието си Алхае е дискриминирала интервюиращия на базата на пола му. Младата мюсюлманка обаче изтъкнала, че за да избегне това, тя не се здрависва и с жени, а поздравява всички с вдигане на ръка до сърцето. Преводаческата фирма посочила и че отказът на Алхае да се ръкостиска ще създаде проблеми при работата й. Трима от петимата съдии обаче не са се съгласили с тези доводи. Според тях тя има правото да откаже ръкостискане на базата на Европейската конвенция за човешките права, а искането от страна на компанията за конкретна форма на поздрав е проблемно за мюсюлманите. Не се ръкуваш с учители? Няма гражданство! Казусът с ръкостискането доведе до редица подобни случаи през последните години в Европа. През 2016 г. две мюсюлмански момчета в Швейцария получиха правото да не се здрависват, след като отказали да подадат ръка на учителката си. Това обаче предизвика скандал в общноста и доведе до блокирането на процедурата им за гражданство. През април тази година Франция пък отказа на алжирка гражданство, след като тя е отказала да се здрависа със служителя по време на церемонията по връчване на гражданството й.", "date": "2018.08.20", "title": "Тя отказва да се ръкува, той прекратява интервюто - кой е дискриминиран?"}
{"url": "http://clubz.bg/72115-otec_kortezi_s_iniciativa_pochit_za_vsichki_jertvi_na_totalitarizma_ot_xx_vek", "text": "Културен център \"Евгений Босилков\" в Белене започва инициативата \"Всички за един, един за всички\", съобщи в Плевен отец Паоло Кортези - председател на центъра. Делегация от Белене с предимно млади хора ще посети важни места в България, които пазят паметта на жертвите на тоталитаризма, и ще поднесе цветя, каза отецът. Културният център \"Евгений Босилков\" почита жертвите в името на помирението, допълни Кортези като уточни, че инициативата е за отдаване почит на невинните жертви на всички тоталитарни режими през XX век.  Началото ще бъде поставено на 23 август - ден, в който Европа отдава почит на тези жертви, а ще завърши на 9 септември в светилището на Евгений Босилков в Белене с концерт на Плевенската филхармония с изпълнение на \"Реквием\" от Моцарт, с посвещение на Евгений Босилков и всички жертви на тоталитаризма.  Стотици на протест в подкрепа на отец Паоло Кортези (СНИМКИ) В светилището е подредена изложба \"Евгений Босилков и мъчениците на 20-ти век\" и библиотека с близо 400 книги, посветени на темата.  \n\tОтец Кортези ще публикува всеки ден в сайта на културния център разказ за една от жертвите. Той заяви, че подготвят възпоменателни прояви през 2019 г. по повод 70 години от откриването на лагера на остров Персин. Това лято мемориалът, издигнат в лагера, е посетен от над 150 души от различни страни. Посещението се урежда чрез община Белене. \n\t“Темата е особено болезнена и в нея трябва да влизаме с очите на жертвите, за да знаят близките им, че те не са забравени. Както Исус на Кръста е казал: „...прости им, те не знаят какво вършат....“.  Стотици на протест в подкрепа на отец Паоло Кортези (СНИМКИ) Стотици на протест в подкрепа на отец Паоло Кортези (СНИМКИ)", "date": "2018.08.20", "title": "Отец Кортези с инициатива: почит за всички жертви на тоталитаризма от XX век"}
{"url": "http://clubz.bg/72125-pozornata_rolq_na_nrb_v_smazvaneto_na_prajkata_prolet", "text": "През нощта на  21 август 1968 г. по военните радиочестоти на струпаните край границите на Чехословакия войски на Варшавския договор е излъчен кодът „Вълтава-666“. Той дава зелена светлина за инвазията на огромната армада от самолети, танкови колони и механизирана пехота. Месеци преди това на импровизирани „учения“ тя се подготвя да нахлуе в „братската“ страна, позволила си въпреки заплахите на Кремъл да прави \"социализъм с човешко лице\". Пражката пролет – провалените надежди за социализъм с човешко лице В дирижираната от Москва операция „Дунав“ участват около половин милион военнослужещи, авиация и над 5000 танка и бронетранспортьори на армиите на СССР, ГДР, Полша, Унгария и НРБ. Българското участие е изцяло подчинено на съветското командване и е сравнително скромно – два моторизирани пехотни полка с обща численост от близо 2200 души. Много по-значимо е обаче участието на диктатора Живков в насъскването на догматичната върхушка на СССР и верните ѝ сателити за предприемане на решителни действия срещу Чехословакия. Още в началото на март 1968 г. Живков твърдо защитава пред Брежнев и обкръжението му идеята за смазване на едва започналата демократизация в страната, насърчавана от новото партийно и държавно ръководство начело с Александър Дубчек. По думите на историка Ангел Николов, който по време на инвазията е студент в Прага, военнослужещите са специално подбрани от частите с най-ниско образователно равнище в БНА. Преди нахлуването войниците, извозени със съветски транспорт от границата с Турция до горите на съветското Закарпатие, преминават специално политическо обучение с цел промиване на мозъците им. Трябва да им бъде внушено, че ще бъдат изпратени да спасяват чехите и словаците от контрареволюционери и империалисти. „Освободителите“ ще бъдат посрещнати едва ли не с хляб и сол. \"Ленин, събуди се, Брежнев полудя!\" Българите, както и останалите „освободители“, са напълно изолирани от местното население, което ги посреща с открита враждебност. Малка българска част, която участва в охраната на летища край Прага, дори не разбира какво изобщо се случва в чешката столица, защото е принудена да дебне за „врагове“ от окопи и палатки, от които изобщо не излиза. Под влияние на страха и на алкохола нощем те стрелят безразборно по всяка „контрареволюционна“ светлинка или шум и плашат до смърт жителите на близките квартали, свидетелства Николов. Омерзителни, според него, са историите за героични подвизи и любовни връзки с момичета, тиражирани от участвали в агресията през 1968 г. българи.  Прага през 1968 г. и днес (СНИМКИ) Скоро след окупацията той е принуден да прекрати следването си в Прага и да се върне в България. Евелина Келбечева е категорична, че всяка радикална промяна в комунистическите диктатури е започвала и приключвала единствено и само „отгоре“. Пражката пролет изпреварва с 20 години Горбачовата „перестройка“. Това дава шанс на диктатори от ранга на Живков да си направят съответните изводи как да опазят личната и клановата си власт в бъдеще. Рецептата за НРБ включва пълно политическо и икономическо подчинение пред „Големия брат“ в Кремъл. „Няма нищо неистинско или случайно в опитите НРБ да бъде трансформирана като 16-та република на СССР през периода до 1973 г. Това би осигурило пожизнено царуване на династията от Правец. След събитията в Чехословакия Държавна сигурност рязко засилва следенето, контрола и „профилактиката“ на интелигенцията в НРБ. Значителна част от нея е съблазнена с привилегиите на властта, което я изключва от участието в събития, подобни на случилото се в Чехословакия“, заключава проф. Келбечева. . \"Ленин, събуди се, Брежнев полудя!\" Прага през 1968 г. и днес (СНИМКИ)", "date": "2018.08.20", "title": "Позорната роля на НРБ в смазването на Пражката пролет"}
{"url": "http://clubz.bg/72123-lekarskiqt_syyuz_prizova_za_poveche_tolerans_po_sluchaq_v_sliven", "text": "Българският лекарски съюз също се включи с позиция по случая с починалата родилка Ренета Томова от Сливен, за да обяви, че  Както и да припомни, че \"медицинската професия, особено родилните грижи, е дейност с повишен риск от усложнения\", като не всеки проблем се обуславял от некомпетентност или грешка на медицинско лице.   Въпреки че нямало подадена официална жалба, на база публикации в медиите Централната комисия по професионална етика на съсловната организация, ще се самосезира по случая. Ще се разбере ли истината за смъртта на 33-годишната родилка в Сливен Във връзка със случая на починалата родилка в МБАЛ \"Д-р Иван Селимински\" - Сливен, Български лекарски съюз изказва своите искрени съболезнования към близките на пациентката Ренета Томова. Ръководството на БЛС се запозна със случая и с излъчените в публичното пространство репортажи и коментари. Съсловната организация припомня, че медицинската професия, особено родилните грижи, е дейност с повишен риск от усложнения в лечебно-диагностичния процес и не всеки проблем в този ракурс се обусловя от некомпетентност или грешка на медицинско лице. За установяване на нарушения се налага щателна проверка и разследване от компетентни органи – съдебно-медицински лица, Прокуратура, следствие към МВР, ЦКПЕ на БЛС, борд по АГ и т.н., за което се изисква необходим ресурс от време за уточняване на обективни и субективни обстоятелствата около съответния инцидент. Лекарския съюз разбира чувствителността на цялото общество по темата за майчино и детско здравеопазване и е наясно, че казуси от тази сфера са изключително деликатни за всички. Все пак, държим да подчертаем, че всяко вменяване на недоказана към настоящия момент вина към медицинско лице, е провокация за нагнетяване на недоверие в системата. Това носи огромен негатив за цялата лекарска гилдия и компрометира лечебно-диагностичния процес, което рефлектира отрицателно върху цялото общество. Що се касае до дейността на БЛС по този случай, ние се придържаме към принципа ни на работа - не популяризираме незавършени производства и целим да не уронваме името на лекарската професия, преди да имаме обективни факти и конкретни доказателства, с които да боравим. Както при всеки друг казус, така и в настоящия, ще разгледаме казуса по уредения в Закона за съсловните организации на лекарите и лекарите по дентална медицина ред и в обхвата на предписаната компетентност. Тук следва да напомним, че  компетентния орган на БЛС е Комисията по професионална етика към районната колегия на БЛС, като настоящият въпрос следва подробно да бъде обсъден там, заедно с всички относими доказателства. Правомощията на посочения орган са да установи дали е налице нарушаване на Кодекса за Професионална етика на лекарите в България и Правилата за добра медицинска практика. В конкретния случай към БЛС няма отправена официална жалба за разглеждане, но ЦКПЕ на БЛС ще се самосезира на база „публикации в пресата и медиите, касаещи ресора на КПЕ“, съгласно чл. 64(3). В тази връзка, редно е да се има предвид, че правомощията на БЛС в обсега експертизата на регионалните структури, са да налага административни санкции и констатации според Закона за съсловните организации, което не отменят търсенето на наказателна, гражданска или дисциплинарна отговорност от компетентните институционални органи. БЛС апелира за повече толеранс от обществото към българските лекари и за търпение за установяване на нарушения по надлежния ред, тъй като всеки един човек има право на справедлив процес за изясняване на вина. Наясно сме, че проблемите в сферата не са малко, но за разрешаването им е необходим единен и конструктивен диалог между цялото общество, институциите и съсловните организации. Напрежението, паниката и недоверието към лекарите, няма да разреши същите проблеми, напротив, ще ги задълбочи. Като първа стъпка в здравната сфера, е важно в нивото на медицинската услуга в България да се установи с определен стандарт, а качеството на медицинската практика да се повишава и поддържа чрез ясно определени критерии и стимули.", "date": "2018.08.20", "title": "Лекарският съюз призова за повече \"толеранс\" по случая в Сливен "}
{"url": "http://clubz.bg/72099-shte_se_razbere_li_istinata_za_smyrtta_na_33_godishnata_rodilka_v_sliven", "text": "Министърът на здравеопазването Кирил Ананиев разпореди проверки в сливенската болница МБАЛ „Д-р Иван Селимински” по случая с починалата на 17 август 33-годишна родилка Ренета Томова. Според завеждащата реанимацията на болницата д-р Юлия Бянкова Ренета е постъпила в тежко състояние, но без следи от външни наранявания. Лекарският съюз призова за повече \"толеранс\" по случая в Сливен  Днес в болницата започват проверка и експерти от Изпълнителна агенция „Медицински одит”. Екип на РЗИ - Сливен е в лечебното заведение веднага след като е получена информация за случая, съобщиха от зравното министерство. Очаква се и болницата в Сливен да направи официално изявление. Близките на починалата в Сливен родилка искат независима експертиза Ренета Томова почина на 17 август, ден след раждането на първото си дете. Раждането протекло тежко и се стигнало до употреба на форцепс. Детето се е родило с наранявания - с оток на главата и пареза на едната ръка. Първоначално обявената причина за смъртта на Ренета е белодробна емболия. Според близки на починалата до фаталния край се е стигнало заради травми, причинени от медицинския екип при раждането. Те заявиха, че ще искат заключение и от лекар извън болницата, защото смятат, че истината ще бъде скрита. По случая се води проверка, която трябва да установи дали има лекарска грешка. Вчера около 200 души протестираха срещу медицинския екип, извършил раждането. Преди да почине, покойната Ренета разказала на майка си и на приятелка, че раждането протекло по варварски начин, от екипа скачали върху нея и натискали корема ѝ, за да извадят бебето. Според много специалисти този метод е остарял и не трябва да се прилага в съвременната практика, защото няма ясен алгоритъм. \"Законът и стандартът по акушерство и гинекология позволяват да бъдат прилагани (тези практики - б.р.)\", заяви пред БНР д-р Юлия Бянкова, която завежда реанимацията в сливенската болница \"Д-р Иван Селимински\" и е председател на Централната комисия по професионална етика на БЛС. Според д-р Юлия Бянкова проверките в болницата вече са факт, има и заведено досъдебно производство. Болницата ще бъде проверена от екип на Медицински одит и на РЗИ-Сливен. Трябва да се изчакат резултатите от съдебно-медицинската експертиза, за да се прецени има ли връзка между начина на раждане и настъпилите впоследствие усложнения, подчерта д-р Юлия Бянкова. „Преценката как точно да протече едно раждане е на екипа, който води раждането. Понякога обстоятелствата се променят в рамките на минути и решенията трябва да се взимат много бързо и много отговорно“, посочи тя. Пред бТВ тя разказа, че пациентката постъпила в нейното отделение в деня след раждането с много тежко състояние, с белодробен оток, но без външни наранявания. При прегледа преди раждането било установено, че жената има две придружаващия заболявания. \"Тези случаи са изключително трагични и драматични. Те са трагични за семействата на близките и за тях те не са част от статистиката. Те са трагични и за екипите, които са работили по обгрижването на тези пациентки. Няма лекар, който да нехае дали пациентът му е жив, или не. Това е голяма драма за всеки един лекар - да загуби пациент, още повече когато става дума за родилка\", добави д-р Бянкова. Близките на починалата в Сливен родилка искат независима експертиза", "date": "2018.08.20", "title": "Ще се разбере ли истината за смъртта на 33-годишната родилка в Сливен"}
{"url": "http://clubz.bg/72103-frenskata_total_se_izteglq_ot_iran_zaradi_sankciite", "text": "Френската петролна компания Total се изтегля от най-голямото газово находище в света - \"Южен Парс\" в Иран, заради заплахите на САЩ да наложат санкции на компаниите, които правят бизнес с Техеран. Арабско НАТО - новата идея на Тръмп срещу Иран Агенция Ройтерс съобщи днес, че Total официално напускат Иран, като се позова на министъра на петрола Биджан Намдар Зангане.  Официалният сайт на министерството припомня, че министърът е съобщил за оттеглянето й преди повече от 2 месеца. По-рано ирански официални лица са намекнали, че китайската държавна CNPC може да вземе дела на Total, което ще увеличи нейния дял до 80% от сегашните 30 на сто в проекта. Върховният лидер на Иран забрани преговорите със САЩ Total стартира проекта си за газово находище \"Южен Парс 11\" за $4.5 млрд. през юли 2017 г. - около две години, след като беше подписана международната сделка за спиране на ядрената програма на Иран в замяна на постепенна отмяна на икономически санкции спрямо Техеран. Санкциите на Тръмп срещу Иран влошават отношенията с Европа Върховният лидер на Иран забрани преговорите със САЩ Санкциите на Тръмп срещу Иран влошават отношенията с Европа", "date": "2018.08.20", "title": "Френската Total се изтегля от Иран заради санкциите"}
{"url": "http://clubz.bg/72116-praga_prez_1968_g_i_dnes_snimki", "text": "На 20-21 август се навършва половин век от навлизането на войските на Съветския съюз и други страни от Варшавския договор в Чехословакия и потушаването на Пражката пролет. Агенция \"Асошиейтед прес\" публикува архивни кадри от август 1968 г., когато съветските войски навлизат в Прага, сравнени със съвременни снимки от същите места в града. Пражката пролет – провалените надежди за социализъм с човешко лице   Бурната 1968-а (I ЧАСТ) Позорната роля на НРБ в смазването на Пражката пролет   Цялата истина за 1968 г.: Георги Господинов разказва Орбан предрече края на елита от 1968-ма   Бурната 1968-а (I ЧАСТ) Позорната роля на НРБ в смазването на Пражката пролет Цялата истина за 1968 г.: Георги Господинов разказва Орбан предрече края на елита от 1968-ма", "date": "2018.08.20", "title": "Прага през 1968 г. и днес (СНИМКИ)"}
{"url": "http://clubz.bg/72106-gabriela_kozareva_e_noviqt_shef_na_agenciqta_po_vpisvaniqta", "text": "Това съобщава Министерството на правосъдието. В петък Зорница Даскалова подаде оставка от поста, след като не успя да се справи с кризата със срива на Търговския регистър. В сряда тя заяви, че не възнамерява да се оттегля, но ден по-късно премиерът Борисов обяви, че не е доволен от работата ѝ. Така се стигна до петък, когато Борисов и Цачева се срещнаха и малко по-късно бе обявена оставката. Зорница Даскалова подаде оставка заради срива в Търговския регистър Ето какво казва Министерството на правосъдието за новия директор: \"Габриела Козарева е магистър по право от Софийския университет СУ „Св. Климент Охридски”. От февруари 2018 г. до сега Козарева е била изпълнителен директор на Изпълнителната агенция за насърчаване на малките и средните предприятия. Тя има над десетгодишен управленски, административен и професионален опит в сферата на бизнеса и търговското право. Била е директор на Дирекция „Спортна инфраструктура и управление на държавното участие” в Министерството на младежта и спорта от май 2015 г. до май 2017 г. Заместник-министър в Министерството на младежта и спорта е от май 2017 г. до февруари 2018 г. Преди това Габриела Козарева е била консултант в частния бизнес и съдебен помощник във Върховния Административен съд на Република България\", пише в съобщението. \"Правосъдие за всеки\": Оставка на Цачева и разследване за Търговския регистър Габриела Козарева бе назначена в Министерството на спорта като предложение на \"Атака\". Преди да влезе в администрацията, тя е работила като директор \"Правни и корпоративни въпроси\" в \"Нафтена индустрия Сърбия петрол\", което е дъщерно дружество на \"ГазпромНефт\". Политическата част от кариерата на Козарева започва през 2015 г. Тогава тя е директор на \"Спортна инфраструктура и управление на държавното участие\" в Министерството на младежта и спорта - дирекцията, която се занимава с имотите на ведомството. През май 2017 г. е повишена като зам.-министър по предложение на \"Атака\", а през февруари 2018 г. е назначена със заповед на икономическия министър Емил Караниколов (също формално от квотата на \"Атака\" - б.р.) за шеф на Изпълнителната агенция за насърчаване на малките и средните предприятия (ИАНМСП).  \"Правосъдие за всеки\": Оставка на Цачева и разследване за Търговския регистър", "date": "2018.08.20", "title": "Габриела Козарева е новият шеф на Агенцията по вписванията"}
{"url": "http://clubz.bg/72107-72_ma_zatvornici_izbqgali_za_poslednite_5_godini_no_za_povecheto_ne_e_syobshteno", "text": "72-ма затворници са успели да избягат през последните 5 години. В повечето случаи обаче гражданите не са били уведомени, публично известни станаха само няколко случая. Министерството на правосъдието е решило да прикрие повечето имена с аргумент, че те не са дали съгласие личните им данни да бъдат огласявани публично. Избягалите най-често са изтърпявали присъди за убийства, блудства, изнасилвания, кражби, грабежи, наркотици, измами, контрабанда и телесни повреди. \"Няма писмено съгласие на лицата за предоставяне на исканата информация\", този аргумент шефът на Главна дирекция \"Изпълнение на наказанията\" (ГДИН) към Министерството на правосъдието Васил Миладинов дава на отказа си да предостави информация за избягалите на  . Пред вестника Миладинов не уточнява дали е правен опит \"третите лица\" да бъдат открити, за да бъдат питани, и дали примерно официално са отказали. Зрелищното бягство на Владимир Пелов и Радослав Колев, които през април успяха лесно \"да си тръгнат\" през централния вход на Софийския затвор, разкри хаоса и липсата на контрол в местата за лишаване от свобода. Пелов беше открит два месеца по-късно край Ботевград, след като загина в престрелка, а Колев още се издирва. През тази година имаше и бягство от болница.  МВР шефът: Били сме на крачка да хванем Пелов, но - малшанс Ти да видиш?! Пелов се движел с брада и суичър - затова не го хванали 2 месеца Тогава Министерството на правосъдието обаче споделяше лични данни на избягалите без да е потърсило съгласието им, което е необходимо според Миладинов. От Върховната касационна прокуратура преди време също отказаха да предоставят имената на ефективно осъдените, които са избягали, преди да влязат в затвора, защото това били лични данни.  Адвокат Александър Кашъмов от \"Програма достъп до информация\" коментира пред \"Сега\", че всички случаи на бягства от затвора са публични и няма причина имената на изчезналите да бъдат пазени в тайна, защото надделява общественият интерес. Затова и имената на бегълците не може да са тайна. Ти да видиш?! Пелов се движел с брада и суичър - затова не го хванали 2 месеца", "date": "2018.08.20", "title": "72-ма затворници избягали за последните 5 години, но за повечето не е съобщено"}
{"url": "http://clubz.bg/72109-kola_se_vrqza_v_grupa_peshehodci_v_saragosa_raneni_sa_trima", "text": "Трима души бяха ранени след като кола се отклони от пътя и се вряза в пешеходци на тротоара в Сарагоса, Испания. Шофьорът е избягал, съобщи говорител на службата по гражданска безопасност, цитиран от Ройтерс. Сполед местни медии по-късно са задържани двама души, които са били в колата. Британският в. \"Експрес\" съобщава, че инцидентът се е случил до пешеходна пътека в квартала Касетас и че засега основната версия на испаските власти е инцидент. Няма информация за състоянието на пострадалите. Те са настанени в болница. По-рано днес мъж, въоръжен с нож, нападна полицейско управление в градчето Корнела, близо до Барселона, викайки \"Аллах акбар\" (от арабски - \"Бог е велик\"). Той е застрелян от полицаите, съобщават световните агенции.", "date": "2018.08.20", "title": "Кола се вряза в група пешеходци в Сарагоса, ранени са трима"}
{"url": "http://clubz.bg/72108-edin_nevijdan_protest_videosnimki", "text": "Днес на обяд Детският радиохор на БНР излезе на протест пред сградата на радиото. Малките хористи пеят в подкрепа на своята диригентка Венеция Караманова, чийто договор изтече миналия месец. Миналата седмица родители и хористи писаха отворено писмо до медиите и институциите, в което призовават да бъде върната на работа Караманова, която работи в хора от 4 десетилетия. Те изтъкват, че новата диригентка е едва от няколко месеца на позицията и трябва време запознатата с методиката Караманова да й предаде щафетата. Според родителите ръководството на радиото не познава нуждите на хора и искат да се месят в работата му.  Много родители заплашват и да изключат децата си. 72-ма са подписали отвореното писмо.  Защо детският хор на БНР ще пее на улицата Според генералният директор Александър Велев обаче, родителите са заблудени и ситуацията не е такава, каквато се описва в отвореното писмо. Караманова е на граждански договор и като такава не може да отговаря за децата, особено на посещения на тренировъчни лагери или в чужбина. Нейният договор е изтекъл и е получила предложение той да бъде удължен за 2 години, но го е отказала. Родителите твърдят, че й е предложена \"унизителна\" заплата от 156 лв месечно. Това не е така, обясниха от БНР, гражданският договор не включва месечно възнаграждение, а хонорари за конкретни участия, които не са всеки месец. Сумата от 156 лв е постигната, като са разделени тези хонорари на месеците в годината, макар че Караманова няма да работи през цялото време. От БНР отбелязват и че новата диригентка Теодора Димитрова работи от десет години с хора, макар не в тази позиция, и е одобрена лично от Караманова на конкурс в началото на тази година. Дори родителите признават, че Димитрова е направила добро впечатление с професионализма си, но твърдят, че й трябва повече време да свикне с децата. Пред Клуб Z Велев обясни и че има проблеми с ръководството и управлението на хора, в който например няма база данни с контакти на родителите. Видео от протеста днес:  ", "date": "2018.08.20", "title": "Един невиждан протест (ВИДЕО+СНИМКИ)"}
{"url": "http://clubz.bg/72102-pravosydie_za_vseki_ostavka_na_cacheva_i_razsledvane_za_tyrgovskiq_registyr", "text": "Министърката на правосъдието Цецка Цачева да подаде оставка, да се направи пълна оценка на щетите и причините за срива на Търговския регистър, като ангажирани с нея да бъдат независими експерти от бизнеса, IT сектора и неправителствените организации, прозрачно разследване на действията на отговорните лица – и на държавни служители, и на търговските дружества, които стоят зад системата и нейната поддръжка, \"поемането на личен ангажимент от министър-председателя\" Бойко Борисов, ако ТР не е напълно възстановен в сряда. Това са част от исканията на организацията \"Правосъдие за всеки\", описани в отворено писмо, адресирано до Борисов, президента Румен Радев, председателката на парламента Цвета Караянчева и омбудсмана Мая Манолова. Цачева за срива на Търговския регистър: Не влизам в хипотези Настоява се още за пълна прозрачност на взетите мерки и колко струват те на данъкоплатците. И последно - ако до сряда тази седмица регистърът не проработи в пълния си обем и функционалност, то президентът да свика Консултативния съвет по национална сигурност (КСНС) и сезиране на прокуратурата за проверка за длъжностни престъпления.  Търговският регистър се срина на 10 август. Причините за това все още не са ясни, а очакването и ангажиментът на Агенцията по вписванията, която е подчинена на правосъдното министерство, са тази седмица функционалността на регистъра да бъде възстановена. До момента това важи само за справките за актуално състояние на фирмите и за самите фирми и физически лица, осъществяващи търговска дейност.  На седмия ден: Търговският регистър пусна още една функция В петък шефката на Агенцията по вписванията Зорница Даскалова подаде оставка от поста си. Това се случи след среща на премиера Бойко Борисов с министърката на правосъдието Цецка Цачева. Още в този ден неофициално се намекваше, че може да се стигне и до министерска оставка заради ситуацията. Това обаче не се случи. Според \"Правосъдие за всеки\" обаче отстраняването на Даскалова е само \"поредният бушон\" - чиновник средна класа, което не е достатъчно поемане на отговорност. Зорница Даскалова подаде оставка заради срива в Търговския регистър Ето и пълния текст на писмото на \"Правосъдие за всеки\":  На седмия ден: Търговският регистър пусна още една функция Зорница Даскалова подаде оставка заради срива в Търговския регистър", "date": "2018.08.20", "title": "\"Правосъдие за всеки\": Оставка на Цачева и разследване за Търговския регистър"}
{"url": "http://clubz.bg/72104-ot_lyulkata_do_groba", "text": "Шестдневно обществено обсъждане по предложението на американската администрация за въвеждане на мита до 25 процента върху вноса на китайски стоки за 200 млрд. долара започва днес във Вашингтон, предаде Ройтерс.  Компании и бизнес асоциации от редица сектори обаче предупреждават, че планираните вносни мита, част от усилията на президента Доналд Тръмп и постоянния търговски представител на САЩ на притиснат Пекин да промени търговската си и икономическа политика, ще принудят американците да плащат повече за предмети, които използват във всекидневния си живот, от люлката до гроба.  Китай се обърна към СТО заради търговската война със САЩ За разлика от предишните кръгове американски мита, при които администрацията положи усилия да предпази потребителите, насочвайки се към китайски промишлени машини, електронни компоненти и други междинни стоки, сега се очаква хиляди потребителски стоки да бъдат засегнати пряко от митата до края на септември. Списъкът от стоки на обща стойност 200 млрд. долара включва морски храни, мебели и осветителни материали, автомобилни гуми, химикали, пластмаси, велосипеди и автомобилни столчета за бебета.  Камарата, която е водещата лобистка група на американския бизнес, посочва, че администрацията на Тръмп не разполага с \"всеобхватна стратегия\" срещу кражбите на интелектуална собственост, извършвана от Китай, и други ощетяващи търговски практики. Организацията призовава да бъдат проведени сериозни дискусии с Пекин.  Очаква се представители на американската администрация от средно ниво да се срещнат със свои китайски колеги по-късно тази седмица във Вашингтон, за да обсъдят търговския конфликт между двете страни. Не се знае обаче дали преговорите ще окажат някакво влияние върху налагането на американските мита и ответните мерки на Китай.  САЩ удариха Китай с 25% мита върху безжични технологии Според някои информации преговорите ще се състоят утре и другиден (21 и 22 август), точно преди да влязат в сила нова поредица американски мита за китайски стоки на стойност 16 милиарда долара. В над 1400 писмени изявления, подадени до офиса на постоянния търговски представител, които ще бъдат отразени при дебатите, повечето компании посочват, че митата ще донесат щети и по-високи цени за продукти, вариращи от костюми за Хелоуин и коледни лампички до компоненти за производство на ядрено гориво. Сравнително малък е броят на компаниите, които одобряват новите мита или искат те да бъдат разширени и до други стоки.  Според Греко чилдренс продъктс (Graco Children's Products Inc.), подразделение на Нюуел брендс (Newell Brands Inc.), митата \"ще окажат пряко негативно влияние върху нашата компания, американските родители и най-важното, върху сигурността на американските деца\".  Компанията посочва, че по-високите цени биха могли да принудят родителите да купуват детски автомобилни столчета, люлки и преносими детски кошарки втора ръка.  Предложените мита могат да принудят родителите да слагат децата си да спят в небезопасни съоръжения или заедно с тях, което е опасно, посочва компанията. Митата ще доведат само до проблем със сигурността на децата, но няма да убедят Китай да промени политиката си, според Греко.  На другия край на житейския кръг, президентът на Сентениъл каскет (Centennial Casket Corp.) Дъглас Чен разказва, че компанията му разчита изключително на китайски ковчези. Митата ще предизвикат голяма загуба и ще вдигнат цените за опечалените семейства в един от най-тежките моменти от живота им, посочва той.  Асоциацията на интернет компаниите, представляваща концерни като Фейсбук (Facebook), Амазон (Amazon) и Алфабет (Alphabet), отбелязва, че тарифите ще \"причинят непропорционални икономически щети на американските интернет компании. Списъкът включва продукти, които влияят на работата на интернет компаниите\".  Уестингхауз електрик (Westinghouse Electric), водещият американски производител на ядрено гориво, съобщава, че разчита на китайски цирконий и циркониеви прахове, каквито не се добиват в САЩ. В крайна сметка митата ще вдигнат цената на електричеството за значителна част от потребителите в САЩ, според корпорацията.  Хъфи (Huffy Corp.), най-голямата марка американски велосипеди, с годишни продажби от 4 милиона велосипеда, произведени в Китай, заявява, че мита от 25 процента са сериозна заплаха за компанията.  \n\tМитата трябваше да бъдат наложени преди 20 години, когато Хъфи и други американски производители настояваха за мита от 11 процента заради твърде агресивния китайски внос, посочва главният изпълнителен директор на Бил Смит. Когато усилията им претърпели неуспех, Хъфи затворила три завода в САЩ през 1998 г. и 1999 година, оставяйки без работа 2000 служители, и се пренасочила към китайски колелета.  \"Тези предложени мита са твърде малко и идват твърде късно. Повишаване на тарифите сега само ще създаде проблеми и ще струва работни места при независими търговци на велосипеди\", пише Смит.  САЩ удариха Китай с 25% мита върху безжични технологии", "date": "2018.08.20", "title": "От люлката до гроба"}
{"url": "http://clubz.bg/72105-putin_vdigna_po_trevoga_vojskovi_chasti_i_naredi_ucheniq", "text": "Тази сутрин в 5 часа президентът Владимир Путин вдигна по тревога войскови части от Централния и Източния военни окръзи, предадоха ТАСС и Нюз.ру.  Министърът на отбраната Сергей Шойгу съобщи, че внезапната проверка на бойната готовност е започнала в двата окръга, както и в далечната и военнотранпортната авиация.  Нареждането за ученията е на върховния главнокомандващ Владимр Путин. Маневрите са в навечерието на мащабните военни учения \"Изток 2018\", които ще се проведат на източния театър на военните действия в комплекс от 16 спецучения. По-късно стана ясно, че и Китай ще участват в стратегическите учения „Изток-2018“ в Русия.  И се допълва, че „ По информация на китайското военно ведомство, на съвместните учения в Русия ще бъдат изпратени  . Маневрите „Изток-2018“ ще се проведат в края на август и началото на септември с участието на сили и средства от Източния и Централния военни окръзи и Северния флот на Русия. В тях ще участват и бойни единици от Монголия. Стратегическите учения ще са главните маневри през тази година за военнотранспортната авиация на Русия. ", "date": "2018.08.20", "title": "Путин вдигна по тревога войскови части и нареди учения "}
{"url": "http://clubz.bg/72098-umnite_kolonki_nabirat_sila", "text": "Миналата година бе на \"умните\" часовници, през тази прохождат нови непреносими джаджи - смартспийкърите за дома, сочат данни на пазарните анализатори от Canalys. Според тях умните колонки бележат ръст от 187% през втората четвърт на годината спрямо миналата. За този период са продадени 16,8 млн. бройки.  Несъмнено част от успеха им се дължи на факта, че те зависят на вече изграден софтуер - вградените в смартфони и други умни устройства персонални асистенти като Alexa, Cortana, Siri, Bixby и други, които са способни да търсят в интернет за нас, да ни споделят времето, да ни запазват задачи в календара и пр. В последната година няколко от най-големите компании се включиха в пазара, чиито основи постави Amazon със своето Echo. Онлайн-магазинът, сега техногигант с разнообразни продукти, обаче е едва на второ място, държейки 24,5% от пазара. Продажбите на Echo спаднаха с 14% на годишна база. Но Amazon не се притесняват, а продължават с разработките и в момента могат да се похвалят с най-много модели смартспийкъри. Това са оригиналният Amazon Echo, високият Amazon Tap, и малките Echo Dot и Echo Spot и всички са в ценовата графа до 100 долара. Amazon Echo Dot - умният домашен асистент за 50 долара Първенец е Google, които държат почти една трета от пазара - 32,3%, продали са 5,4 млн. устройства от април до юни, предимно от евтиния Google Home Mini и базовия Google Home. Техногигантът обаче може да се похвали и с луксозния Google Home Max, който обаче е около 400 долара. Xiaomi бързо наложи единствената си малка и сравнително евтина (около 60 долара) колонка Mini AI, но както знаем, успехът в Китай е първата стъпка. Те държат 12,2% от пазара. Като споменахме Китай, според данните продажбите там достигат тези в САЩ. Миналата година Щатите бяха на практика единственият пазар. Американците от Sonos също са популярни, особено заради високото качество на звука, изградено през последните 16 години, като компанията предлага и три модела в трите ценови графи - около 50, 100 и 400 долара. Apple обаче нямат сериозен успех с единствената си опция - Apple Home Pod, която е във високия ценови клас.", "date": "2018.08.20", "title": "\"Умните\" колонки набират сила"}
{"url": "http://clubz.bg/72094-kraj_na_evtinata_vodka_v_rusiq", "text": "Минималната цена на дребно на водката от всички видове процентно съдържание в Русия от днес се приравнява към минималната цена на 40-градусовата водка, която е 205 рубли (около 3 долара според текущия официален курс - бел. ред.) за 0,5 литра. Това предаде ТАСС, цитирайки заповед на Министерството на финансите.  По този начин цената на водката с процентно съдържание от 37 до 38 градуса се повишава с 9 рубли за 0,5 литра, на водката с 38 до 39 процента - с 4 рубли за 0,5 литра, а цената на по-силната водка остава без промяна. Минималната производствена цена на всички видове водка според процентното съдържание се определя на 173 рубли за 0,5 литра, а цената на едро - на 178 рубли за 0,5 литра.  \n\tВъвеждането на унифицирани цени на водката е свързано с необходимостта да бъдат отстранени възможни противоречия, посочва министерството.  Финансовото министерство на Русия установява минимални цени на алкохола от 2009 година като част от борбата с незаконното производство. Минималните цени, които са в сила в момента, са 371 рубли (5,5 долара) за 0,5 литра коняк, 164 рубли (2,5 долара) за 0,75 литра шампанско, разглежда се възможността и за въвеждане на минимални цени за различните категории вина. Ведомството посочи по-рано, че засега няма причини да се повишават минималните цени на дребно, тъй като обикновено такова повишение е свързано с увеличаване на акцизите, а акцизите за силния алкохол в Русия са замразени за още две години.  Според данни на ръководителя на информационния център Уайн ритейл (Wine Retail) Александър Ставцев до неотдавна продажбите на водка с процентно съдържание 38 процента в Русия стабилно са нараствали. Тази водка е била търсена на регионалния пазар заради по-ниската минимална цена, отбелязва той. Според експерта след изравняването на цените търсенето на този вид водка ще спадне на практика до нулево.", "date": "2018.08.20", "title": "Край на \"евтината\" водка в Русия"}
{"url": "http://clubz.bg/72100-pravitelstvoto_poiska_ostavkata_na_ralica_agajn_zaradi_olimpik", "text": "Доброволна оставка на заместник-председателя на Комисията за финансов надзор (КФН) Ралица Агайн-Гури и наемане на кипърско адвокатско дружество, което да представлява интересите на засегнатите от фалита на ЗК \"Олимпик\" у нас над 200 000 души. Това са първите резултати, обявени от министъра на финансите Владислав Горанов след срещата при премиера Бойко Борисов днес, на която бе и председателят на КФН Карина Караиванова. Застрахованите в \"Олимпик\" ще чакат обезщетения от Кипър. Цацаров проверява КФН заради \"Олимпик\" От 14 часа в МВнР ще бъде извикан и посланикът на Кипър у нас Ставрос Августидис. Според Горанов причината за това е, че няма отговор от кипърското Министерство на финансите, затова чрез първия дипломат на Никозия ще бъдат поставени няколко въпроса. Основният е свързан със статута на компанията в Кипър - дали се прекратява по реда на несъстоятелността или на друго основание.  Министърът на финансите обясни, че няма законово основание хората със застрахователна полица от \"Олимпик\" да се обезщетят от българския гаранционен фонд. Причината за това е, че пpeĸpaтявaнeтo нa вcичĸи пoлици cтaвa пo cилaтa нa ĸипъpcĸoтo зaĸoнoдaтeлcтвo. \"Oлимпиĸ\" работи в България с издaдeн в Кипър лицeнз, a пo cилaтa нa eвpoпeйcĸото общностно право застрахователят мoжe дa oтĸpиe ĸлoн в Бългapия, бeз дa пpeминaвa нoвa пpoцeдypa пpи мecтния peгyлaтop. Как се стигна до тази \"Олимпийска\" измама \"Cъглacнo Koдeĸca зa зacтpaxoвaнeтo Бългapcĸият гapaнциoнeн фoнд нe пoĸpивa (нe гapaнтиpa) дeйнocттa нa зacтpaxoвaтeли oт дpyги дъpжaви oт EC, ĸoитo извъpшвaт дeйнocт в Бългapия пpи пpaвoтo нa ycтaнoвявaнe. ЗK \"Oлимпиĸ\" (чpeз ĸлoнa cи в Бългapия) извъpшвa дeйнocт имeннo пpи пpaвoтo нa ycтaнoвявaнe, cъoтвeтнo Гapaнциoнният фoнд нe изплaщa oбeзщeтeния вмecтo тoзи зacтpaxoвaтeл, ĸoйтo e cъc ceдaлищe в Kипъp\", cъобщи преди дни Гapaнциoнният фoнд. Тоест - oбeзщeтeниятa щe тpябвa дa бъдaт тъpceни oт ĸипъpcĸия зacтpaxoвaтeлeн фoнд. Борисов обеща помощ на пострадалите от \"Олимпик\" Горанов съобщи, че застрахователна компания \"Олимпик\" е превела 2 милиона лева в българския обезпечителен фонд, без да е имала основания да го прави, и вероятно тези средства ще бъдат върнати в масата на несъстоятелността.  От всяка полица \"Гражданска отговорност\", сключена у нас от български застраховател, се отделят 11.50 лева за вноска за Гаранционен фонд. Към него има две сметки, които са отделни и независими. В сметката \"Незастраховани МПС” влизат 10 лева, а в тази на \"Обезпечителен фонд\" - 1.50 лева. Обезпечителният фонд се задейства и плаща щети при фалит на застрахователя, но в случая с \"Олимпик\" това няма как да стане. Нa 10 мaй KФH зaбpaни нa \"Олимпик\" дa cĸлючвa нoви дoгoвopи и я пocтaви пoд cпeциaлeн нaдзop. Peшeниeтo бeше нa бaзa cтaнoвищe нa ĸипъpcĸoтo Mиниcтepcтвo нa финaнcитe, съгласно което ĸoмпaниятa нe мoжe дa гapaнтиpa ĸaпитaлoвитe cи възмoжнocти. \"Биволъ\": \"Гаражен финансист\" е собственик на \"Олимпик\" Зacтpaxoвaтeлнaтa ĸoмпaния имaшe мeceц дa изпoлзвa втopи oдитop. Според KФH \"Олимпик\" e yпpaжнила пpaвoтo cи нa oбжaлвaнe, нo пocтoянният ceĸpeтap нa Mиниcтepcтвотo нa финaнcитe нa Kипъp пoтвъpдил peшeниeтo зa oтнeмaнe нa лицeнзa. Владислав Горанов заяви, че в деня, в който кипърското финансово министерство е обявило фалита на \"Олимпик\", КФН не е знаела как да постъпи и това е проличало в следващите й (без)действия - не е проверила дали компанията е продължила да продава нови полици и да удължава срока на съществуващите, стана ясно от изявлението му. \"Още през май беше ясно, че лицензът на кипърската компания е отнет и дотук свършва приносът на Комисията за финансов надзор, издавайки забрана за сключване на нови полици. Липсва обаче информация към Министерството на финансите, към правителството и към КФН за последствията от отнемането на лиценза в Кипър. От няколко месеца текат съдебни процедури. А се оказва, че в деня, в който финансовото министерство в Кипър обявява искане за несъстоятелност на дружеството, българската Комисия за финансов надзор не знае нито правилата, нито процедурите, нито начина, по който засегнатите български граждани трябва да реагират. В този смисъл намираме сериозни пропуски у ръководителя на управлението \"Застрахователен надзор\" г-жа Ралица Агайн“, обясни Горанов. Българският закон не предвижда възможности правителството да поиска нейната оставка. Преди това и главният прокурор нареди проверка на дейността на КФН и Ралица Агайн. Цацаров проверява КФН заради \"Олимпик\" Той съобщи, че преди няколко месеца Европейската комисия е инициирала предложения за промени, за да се решат подобен тип казуси - в такива ситуации националните гаранционни механизми да изплащат обезщетенията си и след това да си получават парите от фондовете, които са в страните, издали лиценз на съответната компания.  В началото на май застраховки в \"Олимпик\" са имали близо 275 000 коли, което означава 9.2% пазарен дял в автомобилното застраховане в България и четвърто място след \"Лев инс\", \"Бул инс\" и \"Евроинс\". Как се стигна до тази \"Олимпийска\" измама Борисов обеща помощ на пострадалите от \"Олимпик\" \"Биволъ\": \"Гаражен финансист\" е собственик на \"Олимпик\" Цацаров проверява КФН заради \"Олимпик\"", "date": "2018.08.20", "title": "Правителството поиска оставката на Ралица Агайн заради \"Олимпик\""}
{"url": "http://clubz.bg/72096-katar_otpuska_pyrvite_3_miliarda_na_turciq", "text": "Централните банки на Турция и Катар подписаха споразумението за валутен суап за $15 милиарда. На първия етап Доха ще преведе на Анкара 3 милиарда. В Турция горят долари. Катар обеща $15 млрд. на Ердоган Според източници от турската централна банка първата стъпка е предприета, след като емирът на Катар шейх Тамим бин Хамад ал Тани предложи инвестиционен пакет от $15 милиарда на президента Реджеп Тайип Ердоган в Турция миналата сряда. Това стана ден след като турската лира се срина рекордно спрямо американския долар. Пазарите чакат Ердоган да прояви здрав разум Споразумението има за цел да засили двустранното сътрудничество между двете банки чрез установяване на двупосочна валутна линия. Турската централна банка налива пари заради слабата лира Тя ще осигури ликвидност и подкрепа за финансовата стабилност, както и улесняване на търговския стокообмен между Турция и Катар. Споразумението също така ще допринесе за увеличение на валутните резерви на двете страни. Отношенията между Анкара и Вашингтон са заредени с напрежение повече от всякога, след като САЩ наложиха санкции на вътрешния и правосъдния министър на Турция заради отказа да бъде освободен евангелисткият пастор Андрю Брънсън, обвинен във връзки с ПКК и организацията на Фетуллах Гюлен, обявени за терористични организации в страната. Освен това американският президент Доналд Тръмп удвои митата върху вноса на стомана и алуминий от Турция. В отговор Турция увеличи тарифите върху редица американски стоки, включително алкохол, тютюн и автомобили. През юни 2017 г. няколко арабски държави, водени от Саудитска Арабия - важен съюзник на САЩ в Персийския залив, рязко прекратиха дипломатическите си отношения с Катар и наложиха блокада на малката страна в Персийския залив с обвинения, че подкрепя тероризма. Катарското правителство отхвърли обвинението, обявявайки блокадата за нарушение на международното право. На фона на разрива, Турция подкрепи силно Катар, като увеличи износа на храна и други продукти. Турция също поддържа военна база в Катар. Двете страни подписаха споразумение за военно сътрудничество през октомври 2014 г., което предвижда съвместни учения, сътрудничество във военното производство и разполагането на турски сили на територията на Катар. Първите турски войници пристигнаха в столицата Доха на 4 октомври 2015 г. Пазарите чакат Ердоган да прояви здрав разум Турската централна банка налива пари заради слабата лира", "date": "2018.08.20", "title": "Катар отпуска първите $3 милиарда на Турция"}
{"url": "http://clubz.bg/72097-cacarov_proverqva_kfn_zaradi_olimpik", "text": "Главният прокурор Сотир Цацаров разпореди извършването на проверка по повод прекратяването на дейността на клона на застрахователната компания „Олимпик“ у нас. Обект на проверката ще е работата на контролния държавен орган - Комисията за финансов надзор (КФН), става ясно от съобщението. \"Биволъ\": \"Гаражен финансист\" е собственик на \"Олимпик\" В него пише:  С проверката е натоварен прокурор от Върховната касационна прокуратура. Такава е възложена и на ДАНС. Зам.-председател на КФН в сектора \"застрахователен надзор\" е Ралица Агайн - бивша депутатка от НДСВ и \"Новото време\". В момента тече вторият й мандат като член на КФН (2005-2010 г. и от 2014 г.  до сега). КФН \"проспала\" срива на кипърския застраховател \"Олимпик\" ЗК \"Олимпик\" фалира през миналата седмица, а от 18 август всички застраховки \"Гражданска отговорност\", направени в дружеството, станаха невалидни. Днес ще има среща при премиера Бойко Борисов, който заедно с финансовия министър Владислав Горанов трябва да измисли начин за обезщетение на засегнатите - както обеща самият Борисов.  Протест пред КФН за „Олимпик“ с... трима участници (СНИМКИ) Днес трябваше да се проведе протест на засегнатите, но отзовалите се - меко казано, не бяха никак внушителна група. КФН \"проспала\" срива на кипърския застраховател \"Олимпик\" Протест пред КФН за „Олимпик“ с... трима участници (СНИМКИ)", "date": "2018.08.20", "title": "Цацаров проверява КФН заради \"Олимпик\""}
{"url": "http://clubz.bg/72092-ludite_bogatashi_ot_aziq", "text": "Романтичната комедия \"Луди богаташи\" (Crazy Rich Asians) оглави бокс-офис класацията на Северна Америка с приходи от 25 милиона щатски долара за уикенда и 35 милиона долара за петте дни, откакто излезе по екраните, съобщиха световните информационни агенции. При бюджет 30 милиона долара филмът с почти изцяло азиатско-американски актьорски състав надхвърли очакванията. Констанс Ву е в главната роля на адаптацията по бестселъра на Кевин Куан. Героинята й е американка, която преживява културен шок, когато се запознава с неприлично богатото семейство на приятеля й в Сингапур. В ролите са също Хенри Голдинг, Джема Чан, Мишел Йео. Режисьор е Джон М. Чу. \"Луди богаташи\" е първата романтична комедия от почти три години, която дебютира с повече от 20 милиона долара в бокс-офис класацията на Северна Америка - от \"Тотал щета\" с Ейми Шумър. Дебютният филм \"22-ра миля\" с Марк Уолбърг зае третото място в бокс-офис класацията на Северна Америка с приходи от 13,6 милиона долара. На второ място е водачът от миналата седмица \"Мега звяр\" с 21,2 милиона долара. Четвърто място си поделят дебютният \"Алфа\" и \"Мисията невъзможна: Разпад\" с приходи от 10,5 милиона долара всеки. Пети е \"Историята на Кристофър Робин и Мечо Пух\" с 8,9 милиона долара. Друг дебютен филм за седмицата не предизвика особен интерес сред зрителите - \"Клубът на милионерите\". Той беше разпространен само в осем киносалона заради скандала с един от изпълнителите на главните роли Кевин Спейси. Въпреки че във филма участват и други звезди - Ансел Елгорт,  Ема Робъртс, Били Лурд, за него бяха купени билети на стойност едва 425 долара.", "date": "2018.08.20", "title": "Лудите богаташи от Азия"}
{"url": "http://clubz.bg/72091-izstreli_sreshtu_posolstvoto_na_sasht_v_ankara", "text": "Стрелба бе открита от кола по сградата на американското посолство в турската столица Анкара, предадоха световните агенции, като се позоваха на турските медии Си Ен Ен Тюрк и Хабертюрк. Изстрелите са проехтели от преминаваща кола. Те са поразили будка на охраната, имало счупени стъкла, но никой не е пострадал. Неизвестният нападател или нападатели след това са избягали. Инцидентът става в момент, в който отношенията между Турция и САЩ са обтегнати заради американския пастор Андрю Брънсън, което доведе до ескалиращ търговски и дипломатически спор, добавил се към икономическите проблеми на Турция, отбелязва ДПА. Турция отказа да освободи пастора, задържан за шпионаж и обвинения, свързани с тероризма. Двете страни си наложиха взаимно мита, а САЩ санкционира двама водещи турски министри. Ердоган ще загуби битката с Тръмп Междувременно турската лира изгуби над 35 процента от стойността си спрямо долара от началото на годината. Преди месец подобен лек инцидент имаше и пред посолството на САЩ в Пекин. Самоделна бомба избухна пред посолството на САЩ в Пекин (СНИМКИ) Самоделна бомба избухна пред посолството на САЩ в Пекин (СНИМКИ)", "date": "2018.08.20", "title": "Изстрели срещу посолството на САЩ в Анкара"}
{"url": "http://clubz.bg/72101-130_miliona_za_remonti_na_17_mosta_po_magistralite", "text": "Министърът на регионалното развитие и благоустройството Николай Нанков съобщи днес, че пет от 17 мостови съоръжения в лошо експлоатационно състояние по магистралите се ремонтират. Три от тях са на магистрала \"Хемус\", а две - на \"Тракия\". Тръгват ремонти на мостове и виадукти До края на годината ще започнат ремонтите на още три мостови съоръжения - два по \"Хемус\" и един на \"Тракия\", като за целта ще се създаде необходимата организация на движението. Други девет остават за 2019-2020 г. Той призова шофьорите за търпение, \"защото всичко това е за тяхната безопасност\". В пикови часове в почивните дни се образуват задръствания, но това е, с което разполага държавата, за да може нашите пътища да гарантират безопасното придвижване. Тежкотоварните автомобили по магистрала \"Хемус\" са изведени по алтернативен маршрут, но съм убеден, че до 1 ноември ще приключим с тези ремонти и ще възстановим движението по тях\", обясни министърът. Това са планирани ремонти, но предстоят и други.  Проверка на съоръженията и спешен ремонт бяха разпоредени от премиера Бойко Борисов след срутване на виадукта \"Моранди\" край Генуа през миналата седмица, в резултат на който загинаха повече от 40 души, но десетки останки не бяха идентифицирани. \"Знаете, откакто са построени в България, мостовете не бяха ремонтирани по магистралите, имаме по над 120 метра високи мостове и в момента продължаваме да ги укрепваме и да им правим основни ремонти, по \"Тракия\" и по \"Витиня\" те са по план. Искам решение и не един по един да ги правим, а едновременно да влезем и да ги правим всички мостове\", казва Борисов на правителственото заседание през миналата седмица.", "date": "2018.08.20", "title": "130 милиона за ремонти на 17 моста по магистралите"}
{"url": "http://clubz.bg/72095-liderka_ot_dvijenieto_metoo_iznasilila_nepylnoleten", "text": "Италианската актриса Азия Ардженто, която е една от водещите фигури в движението #МеToo и която бе сред първите, обвинили продуцента Харви Уайнстийн в изнасилване, е насилила малолетен и му е платила да мълчи, разкрива \"Холивуд рипортър\". Ардженто в Кан: Тук ме изнасили Харви, тук бе неговото ловно поле Ардженто е платила на невръстния актьор Джими Бенет 380 000 долара. Той твърдял, че Азия е извършила над него сексуална атака в хотелска стая в Калифорния през 2013 г., пише в. \"Ню Йорк таймс\", който се позовава на документи. В тях адвокатите на Бенет описват срещата му с Ардженто в хотелската стая като \"сексуална агресия\", която е травматизирала младия мъж и е застрашила психическото му здраве. По онова време Бенет бил на 17 години и 2 месеца, а Ардженто била на 37 години. В щата Калифорния трябва да си навършил 18 години, за да се смята, че си дал съгласие за сексуална връзка. Бенет имал желание да съди Ардженто за изплащане на обезщетение от 3,5 милиона долара. Неговите защитници пратили съобщение до адвоката Ричърд Хофстетър през ноември м. г., в което го уведомявали за намеренията си да съдят Ардженто. Хофстетър е адвокатът на прочутия шеф готвач Антъни Бурдейн, който по онова време живееше с Азия Ардженто. Бурдейн се самоуби в началото на юни тази година. Антъни Бурдейн открит мъртъв в хотелска стая (ВИДЕО) Накрая се стигнало до споразумение за изплащането на 380 000 долара. Засега Азия Ардженто и адвокатите й не са коментирали информацията. В документите, които притежава \"Ню Йорк таймс\", се описва как Бенет пристигнал на 10 май 2013 година в хотел \"Риц-Карлтон\" в Марина дел Рей. Той бил заедно със свой роднина. В хотела имал среща с Азия и когато се срещнали, тя помолила роднината да ги остави насаме. Двамата били сами в стаята на Ардженто, която му дала да пие алкохол. След това започнала да го целува и да прави орален секс с него. Накрая имало и сексуално сношение между двамата. Азия поискала да си направят снимки. Фотосите, които са на двамата полуголи в леглото, както и един пост в инстаграм, са прикачени към документите със заплахата за съд. През далечната 2004 година Азия Ардженто и Бенет са играли заедно във филм. По онова време Джими Бенет е бил на 7 годинки и е играл син на Азия. По ирония на съдбата неговият герой бил изнасилен от приятеля на майка му във филма. Антъни Бурдейн открит мъртъв в хотелска стая (ВИДЕО)", "date": "2018.08.20", "title": "Лидерка от движението #МеToo изнасилила непълнолетен"}
{"url": "http://clubz.bg/72089-kyde_i_dokoga_nqma_da_ima_topla_voda_v_centyra_na_sofiq", "text": "От днес до 29 август ще бъде извършен преглед и профилактика на производствените съоръжения в ТЕЦ „София“, съобщи „Топлофикация София“. В тази връзка през посочения период ще бъде спряно подаването на топла вода към сградите, които се намират в карето между следните улици и булеварди: Къде и кога няма да има топла вода в София (ПЪЛЕН ГРАФИК) В същия период без топлоподаване ще бъдат и потребителите от кварталите: В посочения период компанията ще извърши обследване и належащи ремонти по топлопреносната мрежа в посочените квартали. Целта е да се избегнат аварийни ситуации през зимата. \"Топлофикация София\": комунизмът във всеки дом Информацията за сроковете на спиране на топлата вода и засегнатите квартали може да намерите и на сайта на дружеството –   и във Фейсбук -  . Повече подробности клиентите могат да получат и на информационния телефон в Кол центъра на компанията – 0 700 11 111. „Топлофикация София“ напомня, че за времето на ремонтите на клиентите няма да бъдат начислявани сметки за топла вода и това ще бъде отразено на отделен ред в месечните съобщения. \"Топлофикация София\": комунизмът във всеки дом", "date": "2018.08.20", "title": "Къде и докога няма да има топла вода в центъра на София"}
{"url": "http://clubz.bg/72082-triumf_v_sinsinati_i_zlaten_mastyrs_za_novak_djokovich", "text": "Новак Джокович прибави още едно голямо постижение в кариерата си. Сърбинът спечели турнира в Синсинати и е единственият тенисист, триумфирал на всичките девет надпревари от серията \"Мастърс 1000\". Постижението се нарича \"Златен мастърс\". На финала Ноле победи Роджър Федерер с 6:4, 6:4. Това е 31-ият му \"Мастърс\" трофей. №1 само с два повече е Рафаел Надал, а Федерер има 27. Досега Джокович не беше печелил в Синсинати, той имаше пет загубени финала и нито един спечелен сет в тях. Факт е, че Федерер направи необичайно много напредизвикани грешки, но това не омаловажава успеха на бившия №1 в света. Той измъкна и двата сета по един и същи начин - с пробиви в обикновено ключовия седми гейм за 4:3. Джокович детронира Григор Димитров в Синсинати Ясно е, че Новак се завръща и скоро може да си върне челната позиция в световната ранглиста. Той вече е шести. Григор Димитров е осми, а в челото няма промяна - първи е Надал, втори Федерер, а трети - Хуан Мартин дел Потро. ", "date": "2018.08.20", "title": "Триумф в Синсинати и \"Златен мастърс\" за Новак Джокович"}
{"url": "http://clubz.bg/72083-varufakis_naj_golqmata_mi_greshka_be_che_se_doverih_na_cipras", "text": "Почти три години след като коалиционното правителство СИРИЗА – „Независими гърци“ подписа третата спасителна програма и два дена преди Гърция да излезе от нея, бившият финансов министър Янис Варуфакис заяви, че най-голямата му грешка по време на бурния му период на тази длъжност е била да се   пише гръцкият вестник Kathimerini, цитиран от \"Фокус\". Запитан за коментар върху оценката, направена от председателя на Европейския стабилизационен механизъм (ЕСМ) Клаус Реглинг, че първите шест месеца на 2015 година, когато Варуфакис беше начело на финансовото министерство, са стрували на страната между 86 и 200 милиарда евро, той отхвърли твърденията. И добави: Варуфакис описа ЕСМ като  Варуфакис призна: Гърция никога няма да се издължи Коментирайки големия дълг на страната и облекчителните мерки, приети от еврогрупата по-рано през тази година, той заяви, че „няма никакъв шанс“ дългът да бъде изплатен. „Ангажиментът на тройката за разгръщане на дълга означава, че ще имаме изплащания на дълга, които ще достигнат до 50 процента от публичния приход. Инвеститорите чуват това и си мислят, че Гърция не е достатъчно сериозна за инвестиции, а само за бързи пари“, добави бившият финансов министър. Ципрас: Аз заповядах на Варуфакис да прави таен план Б Гърция излезе успешно от последната си спасителна програма, договорена преди три години, за да помогне на страната да се справи с последиците от дълговата криза, обяви спасителният фонд на еврозоната, Европейският стабилизационен механизъм (ЕСМ), цитиран от Ройтерс. Португалският министър на финансите, който е и председател на еврогрупата, отбеляза, че  Гърция договори през август 2015 г. спасителната програма с международните си кредитори - Европейския съюз, Европейската централна банка и Международния валутен фонд.  ЕСМ отбеляза, че през последните три години е предоставил на страната 61,9 милиарда евро в подкрепа на макроикономическата корекция и банковата рекапитализация. Останалите 24,1 милиарда евро, които са били на разположение на Гърция по програмата, не са били необходими. Ципрас: Аз заповядах на Варуфакис да прави таен план Б", "date": "2018.08.20", "title": "Варуфакис: Най-голямата ми грешка бе, че се доверих на Ципрас"}
{"url": "http://clubz.bg/71889-prajkata_prolet_%E2%80%93_provalenite_nadejdi_za_socializym_s_choveshko_lice", "text": "Бурната 1968-а (I ЧАСТ) Бурната 1968-а (II ЧАСТ) Този цитат от „Нови задочни репортажи за България“ на Георги Марков е може би най-точното описание на това, което се случва в Чехословакия преди 50 години. Без никакво съмнение именно това е най-важното събитие през съдбоносната 1968 г. за България и изобщо за Източна Европа. Защото то определя развитието на този регион за още две десетилетия напред. След което режимът, за чието спасяване в Чехословакия бяха пратени танкове, се срина с гръм и трясък не само там, но и в цялата източна част на Стария континент. Според мнозина Пражката пролет е била последната възможност комунизмът да бъде спасен, като придобие мечтаното от Александър Дубчек човешко лице. Възможно е било дори при евентуален успех да се открие някакъв трети път, който дори би могъл да бъде по-справедлив. Танковете обаче смазват всички надежди. 1968 г. започва с неочаквани реформи в Чехословакия. На 4 януари консервативният президент Антонин Новотни е свален от поста генерален секретар на компартията. Тя не е популярна и се държи на власт единствено благодарение на съветското присъствие след Втората световна война. Начело на ЧКП застава либералният Александър Дубчек, известен привърженик на пазарните реформи. Той назначава свои съратници реформатори на висшите постове. Новотни подава оставка от президентския пост и е заменен от генерал Лудвик Свобода. Премиер става Олдржих Черник, а председател на парламента – Йозеф Смърковски. Други видни реформатори са Ота Шик, Иржи Пеликан, Зденек Млинарж. Компартията за първи път в историята си започва да печели популярност сред народа. Все повече хора се записват доброволно в нейните редици. Цензурата е премахната, организират се свободни дискусии, на които не се пестят критики срещу партията и всички нейни и държавни ръководители. Разрешено е свободното пътуване на Запад. Говори се за връщане към многопартийната система. Дубчек обявява създаването на социализъм с човешко лице. Изобщо не става дума за промяна на съществуващия строй, нито за излизане от Варшавския договор, както в случая с Унгария през 1956 г. Въпреки това консервативните комунисти се чувстват доста неудобно. И още на втория месец след промените курсът на ЧКП е яростно критикуван на общия конгрес на компартиите от социалистическите страни в Дрезден, ГДР. Брежнев привиква в Москва Дубчек и го хока без милост. Дори за първи път след Втората световна война КГБ праща свои агенти, дегизирани като западни туристи. Те трябва да проникнат сред будната младеж в Чехословакия и да пропагандират радикални идеи. А в ГДР е пуснат слухът, че в Прага са забелязани американски танкове, макар че става дума за макети, използвани за снимки на филм. Разпространяват се внушения, че ФРГ иска да окупира Чехословакия. Все повече започват да се чуват призиви Пражката пролет да бъде смазана със сила. Говори се дори, че българският партиен ръководител Тодор Живков първи подхвърлил идеята. Това не е потвърдено. Смята се, че Владислав Гомулка от Полша и Валтер Улбрихт от ГДР са най-заклетите привърженици на инвазията. За да се осъществи нахлуването обаче, изниква нуждата от молба за помощ. Ама никой от хората на Дубчек не я отправя. И докато ръководството на СССР търси необходимия човек, той се явява сам. Това е Васил Биляк, наследил Дубчек начело на Словашката компартия. Изключително консервативен по убеждения, той е убеден, че Чехословакия трябва сляпо да копира съветския модел. Брежнев праща на среща с Биляк първия секретар на Украинската компартия Петро Шелест. Биляк говори свободно украински, тъй като е русин. Това е народност, населяваща Карпатите и разпръсната из Украйна, Словакия, Полша, Унгария и Румъния. Двамата се срещат на 20 юли на брега на езерото Балатон в Унгария. Шелест съобщава на Биляк, че трябва писмо, в което чехословашките „здрави сили“ да изложат молбата си за помощ. И това трябва да стане възможно най-бързо. На 2 август ръководителите на братските компартии се събират на съвместно заседание в Братислава. Шелест припомня на Биляк, че чака писмото. В играта е вкаран и агент на КГБ. Съдбата на Пражката пролет е решена в хотелска тоалетна в Братислава в 20 часа вечерта на 3 август 1968 г. Това е обобщението на историка Рой Медведев: В резултат съветският ръководител получава писмена молба за вкарването на войски в Чехословакия. Тя е подписана от Васил Биляк, Алоиз Индра, Драхомир Колдер, Антонин Капек и Олдржих Швестка. Така се стига до 21 август. В Чехословакия нахлуват армиите на 4 страни от Варшавския договор – СССР, България, Унгария и Полша. Силите на ГДР влизат няколко дни по-късно, когато страната вече е окупирана. Няма как – спомените от нашествието на нацистка Германия са все още твърде пресни и страшно болезнени. Единствено Румъния отказва да участва. Нашествениците обаче са посрещнати от нова изненада. Нека се върнем към Георги Марков: Все пак правителство е съставено. А в Чехословакия е обявена „нормализация“. Тогава е огласена и теорията за ограничения суверенитет, станала известна като доктрината „Брежнев“. Нейната същност се състои в това, че заплахата за социализма в една отделно взета страна от лагера се превръща в общ проблем за всички социалистически страни. Появяват се и следните вицове: Или: По ирония на съдбата Варшавският договор е разпуснат точно в Прага. Това става през 1991 г. Дали пък е само ирония? И Русия (като наследник на СССР), и България, и другите нашественици се извиниха на Чехия и Словакия, появили се на мястото на разпадналата се Чехословакия. През последните години обаче в Русия се правят постоянни опити агресията да бъде оправдана. По различни телевизии, контролирани от Кремъл, се правят внушения, че Чехословакия се опитвала през 1968 г. да влезе в НАТО или най-малкото да вкара американски или западногермански войски на територията си. Напълно в съзвучие с тенденциите в Москва. Още през май 1968 г. Главното политическо управление на Българската народна армия (БНА) започва пропагандна кампания по разясняване в армията на събитията в Чехословакия. В началото на юли по заповед на Министерството на народната отбрана (МНО) два полка заминават за СССР и преминават под съветско командване. Това са 12-и мотострелкови полк от Елхово под командването на полк. Александър Генчев и 22-ри мотострелкови полк от Харманли под командването на полк. Иван Чавдаров. Личният им състав наброява общо 2168 души – офицери и войници. Със заповед № 39 от 20 август 1968 г. е дадено нареждане за проникване на българските войски на територията на Чехословакия. Заповедта е подписана от 33-ма висши партийни функционери и политици. Полковете получават бойна заповед, подписана от министъра на отбраната ген. Добри Джуров и началника на Генералния щаб Атанас Семерджиев. В Чехословакия българските части срещат съпротива и няколко войници са леко ранени. На някои от военните коли са изпочупени прозорци и антени, а газовите резервоари са запалени. Убит е старшина Николай Николов. Той обаче е жертва на престъпници. Те го нападат, когато той дезертира, за да го оберат. Бурната 1968-а (II ЧАСТ)", "date": "2018.08.20", "title": "Пражката пролет – провалените надежди за социализъм с човешко лице"}
{"url": "http://clubz.bg/72085-prozrenieto_na_djuliani_istinata_ne_e_istina", "text": "След \"алтернативните факти\" сега се оказва, че \"истината не е истина\", поне според личния адвокат на президента Тръмп Руди Джулиани, предаде Асошиейтед прес. В интервю за Ен Би Си Джулиани се опита да аргументира, че няма особен смисъл Тръмп да бъде разпитан от екипа на специалния прокурор Робърт Мълър заради спомените на свидетелите, които са на принципа \"моята дума срещу твоята\". Тръмп сравни разследването за руската намеса в изборите с макартизма Според Джулиани е глупаво да се казва, че Тръмп трябва да даде показания, \"защото ще каже истината и не бива да се притеснява\", понеже, по думите му, \"това е нечия версия на истината, а не самата истина\". На забележката на интервюиращия го Чък Тод, че \"истината си е истина\", Джулиани отвърна: \"Истината не е истина\", което обърка Тод. Тръмп и негови сътрудници са критикувани за разпространяване на лъжи и дезинформация. Съветничката в Белия дом Келиан Конуей стана известна с крилатата фраза \"алтернативни факти\", отбелязва АП.", "date": "2018.08.20", "title": "Прозрението на Джулиани: Истината не е истина"}
{"url": "http://clubz.bg/72084-erdogan_se_prevyrna_v_avtokrat_chiito_populizym_dovede_do_bedstvie", "text": "Турция беше решителен съюзник в НАТО, пазейки Европа от избухливия Близък изток. Докато Ердоган търсеше начин да осигури място за своята страна в редиците на Европейския съюз, той се представяше като умерен и модернизиращ мюсюлмански лидер в епохата след 11 септември 2001 г. и подхранваше усещанията, че Турция се превръща в либерално общество, управлявано от толерантността и върховенството на закона. Но това беше преди Ердоган да започне да натрупва върховна власт и преди бруталното му нападение над несъгласните с него след проваления опит за преврат преди две години. Това беше преди Турция да влезе във финансова криза, предизвикана и заради неговите авторитарни наклонности и нестандартно управление на икономиката. Каквото и да е останало от представата, че Ердоган е либерализираща сила, беше изцяло изтрито. Пазарите чакат Ердоган да прояви здрав разум За Запада турският президент се превърна от надежда – доказателство, че ислямът и демокрацията мога да съжителстват мирно – в още един автократ, чийто популизъм, надутост и презрение за финансовите книги доведоха до бедствие. Ердоган – който изкара като министър-председател на Турция 11 години, преди да се превърне в неин президент през 2014 година – изкова своята политическа кариера с ислямското намерение да промени структурите на държавно наложения секуларизъм в Турция. Неговите ранни демократични реформи и отстояване на гражданския контрол върху армията бяха предимно за спечелването на покана в Европейския съюз, позволявайки на мюсюлманските маси на Турция да практикуват религията си без държавна намеса. Историята е пълна с примери на западни нации – особено Съединените щати, проектиращи своите стремежи и цели върху чуждестранни лидери, които имат собствени цели. В своите усилия да предотврати падането на Китай под контрола на комунистите Вашингтон подкрепя китайския националистки генерал Чан Кайши, представяйки го като смел герой дори когато е малтретирал противниците си и е печелил на гърба на американската подкрепа. Във Виетнам, Афганистан и навсякъде другаде САЩ представяха фигури с недостатъци като същински Джордж Вашингтоновци, преди да ги отпишат като корумпирани тирани. Въпреки това дори в Турция Европейският съюз упражни силно влияние като средство за подкрепа на обществото. Бе даден достъп до обширния европейски пазар, но с условие за демократизация. Така, за да спечели европейската благосклонност, Турция отмени прословути държавни съдилища по сигурността, изравни човешките права и се отказа от смъртното наказание. Ако това някога е било така, сега изглежда като изгубена възможност. Европа никога не се е чувствала комфортно да отвори врати на държавата с преобладаващо мюсюлманско население, която е дом на повече от 70 милиона души. А постоянният отпор, изпъстрен с антимюсюлмански настроения, се оказае оскърбителен за Турция, особено когато България и Румъния успяха да се присъединят към Европейския съюз въпреки репутацията им, че в тях вирее необуздана корупция. През последните години Ердоган се оттегли от пътя на реформите, докато в същото време сформира нови съюзи, особено с Русия и нейния лидер Владимир Путин. Той затвори журналисти, завзе активите на своите политически опоненти и смачка инакомислещите, в същото време получавайки пълен контрол над лостовете на турската власт. Той управлява икономиката като протекционистична мрежа, обсипвайки с кредити компаниите, управлявани от неговите приближени, докато в същото време добива икономически растеж чрез дългове. Неговите харчове подобриха живота на работническата класа в Турция, която съставя политическата основа на Ердоган, изграждайки болници, училища, пътища и друга инфраструктура. Но той подхранваше строителния бум с предоставянето на правителствени кредити и гаранции, които окуражиха частните компании да трупат притеснителни дългове. По-голяма част от заемите са в американски долари. След като турската валута в момента е в свободно падане, тези дългове се умножиха. Ердоган заплаши САЩ, че могат да загубят Турция като партньор Това постави турския корпоративен сектор в некомфортната близост до обявяване на несъстоятелност, което потенциално може да доведе до пълна икономическа катастрофа. Опасностите вече се натрупваха още когато глобалната икономическа криза изгря през 2008 година, предизвиквайки най-големите световни централни банки да отприщят безпрецедентна вълна на евтини кредити. Те намалиха лихвените проценти до нула, докато купуваха облигации, за да направят евтините пари достъпни. Какъвто и натиск да е почувствал Ердоган да запази традиционните граници на аритметиката, той вече беше изчезнал. Парите бяха на практика безплатни, давайки му фактически безкрайни запаси от пари, които да налива в изгражданите на монументи на своята сила. Беше изградено ново истанбулско летище. Високи жилищни сгради запълниха хоризонта. И все пак, подхранвайки икономиката със заети чуждестранни пари, Ердоган ефективно овладя контрола върху съдбата на Турция с финансисти, които отговаряха не пред него, а пред глобалния пазар. Когато Федералният резерв на САЩ и други централни банки започнаха да повишават лихвите през последните години, инвестициите започнаха да навлизат по-бавно в развиващите се пазари, докато в същото време се връщаха в САЩ. Това предизвика проблеми от Мексико през Малайзия, до Турция. Масовият отлив на пари от Турция заличи почти половината от стойността на турската лира през последната година. Това повиши цените на вносните стоки, принуждавайки турците да плащат повече за храна и гориво. Проблемите на Турция бяха влошени от други проблеми, които поне отчасти са повлияни и от решенията, взети в западните столици. Докато войната в съседна Сирия се движеше към катастрофа и докато администрацията на Барак Обама реши да стои предимно настрани, милиони бежанци се насочиха към Турция. Европа се барикадира срещу този наплив, оставяйки Турция да се бори с криза. Мигрантите се съревноваваха с по-неспособните турци за работни места, докато натежаваха над турския сектор на услуги. Покрай нестабилността Ердоган остави вратите си отворени за публични разходи, ускорявайки растежа и повишавайки дълговата опасност. В същото време САЩ подкрепяха кюрдските сили в Сирия, които поставяха под натиск \"Ислямска държава\". Ердоган дълго време разглежда сирийските кюрди в Сирия като продължение на тези в Югоизточна Турция, които той вижда като смъртна заплаха за националната сигурност. Докато войната в Сирия продължаваше, крехкото примирие между турските и кюрдските сили пропадна, давайки път на нови бойни действия. Ердоган съчета подновяването на бойните действия с опита за преврат през 2016 година като стимул за интензивни репресии върху своите опоненти – истински, въображаеми и други. Тръмп-Ердоган: Дуел на вманиачени егоисти Неговият най-скорошен враг е президентът Тръмп, чието удвояване на митата върху турските стомана и алуминий бяха наложени като наказание за отказа на Ердоган да освободи задържания американски свещеник Андрю Брънсън. Според турския президент свещеникът е помогнал на проваления опит за преврат. Вашингтон твърди, че това е нелепост. Действията на Тръмп изпратиха турската лира в срив, но дадоха на Ердоган и полезен инструмент: Това е явното доказателство, че враговете на Турция са виновни за икономическите ѝ проблеми, оправдава се той. Независимо от политическата оптика кризата на Турция е в голямата си част домашно отгледан проблем. Авторитаризмът на Ердоган унищожи доверието в турските институции, особено в централната банка, най-ключовия орган за спиране на икономическия крах. През юни турските частни компании имаха дългове в чуждестранна валута до 220 милиарда долара според правителствени цифри, или грубо една четвърт от общата икономика. За международните инвеститори, за да удължат сроковете за тези дългове и да пощадят компаниите от банкрут, се налага централната банка да повиши лихвените проценти. Но Ердоган отказа да го направи, твърдейки – противно на основите на икономиката, че инфлацията е причинена от високи лихвени проценти. Неговият отказ да повиши лихвите отразява рационалните възможности. Подобен ход ще задуши икономическия ръст и най-вероятно ще вкара Турция в рецесия. Но задържането на този курс най-вероятно ще възлезе на по-бавен и по-заобиколен път към същия изход, докато инвеститорите бягат от Турция и се отказват от лирата. Този път все пак може да завърши пред прага на Международния валутен фонд с молба за спасителна програма. Ако ситуацията стигне дотам, Ердоган ще се върне на едно познато място с неговите национални богатства, вързани отново за отношенията с Европа и САЩ, макар и не по начина, на който той се надяваше някога.  Ердоган заплаши САЩ, че могат да загубят Турция като партньор Тръмп-Ердоган: Дуел на вманиачени егоисти", "date": "2018.08.20", "title": "Ердоган се превърна в автократ, чиито популизъм доведе до бедствие"}
{"url": "http://clubz.bg/72086-mvr_tyrsi_koj_da_napravi_lichnite_karti_s_chip_za_238_mln_lv", "text": "МВР най-после публикува   за \"Проектиране, изграждане и управление на система за издаване на български лични документи поколение 2019\" - или простичко казано - за новите лични и карти за български граждани, които ще имат и чип за електронна идентификация.  Срокът за изпълнение е 120 месеца - или 10 години. Това е почти наполовина по-евтино от цената на системата за нови лични документи, с която бе обявен първият търг през 2016 г. - тогава прогнозната сума бе  Първият търг бе спрян в началото на 2017 г. от премиера Бойко Борисов с мотива - твърде висока цена. Тогава бяха спрени и още няколко мащабни търга като този за два от лотовете на магистрала \"Хемус\". Официалният мотив: \"големите\" процедури да се повторят отново, но по правилата на новия Закон за обществените поръчки, който се приемаше тогава. Неофициалният - заради магистралата и строежа й Борисов \"се застрахова\", твърдейки, че се правят внушения за фирмите, които печелят. При \"Хемус\" намеците стигаха до депутата от ДПС Делян Пеевски и шефа на \"Лукойл\" Валентин Златев.  В цената от над 238 млн. лв. влиза изграждане и управление на цялата нова система за издаване на документи, проектиране и строеж на сграда за нужните на новия център за издаване на лични документи, който ще е в София, както и последващата доставка на документите по места в страната, доставка на бланки за лични карти и паспорти в продължение на 2 години, доставка и монтаж на цялостното оборудване за изработка и защита на новите лични документи, които ще бъдат и с електронна идентификация, различни видове софтуер, както и гаранционна поддръжка след това на цялата система - това става ясно от документите.  От публикувания търг става ясно, че срокът по закон да започнат да се издават лични карти с чип, който в момента е 1 януари 2019 г., няма да бъде изпълнен. В оптимистичния вариант е срокът да се отложи поне с още година. През 2020 г. се очаква голяма вълна за подмяна на личните карти на българите, защото изтича 10-годишен цикъл.   пише в документацията - или малко повече от година и половина. Изрично е посочено, че този срок е максимален - тоест кандидатите могат да предложат и по-кратък срок. В спряната през 2017 г. поръчка се предвиждаше и поддръжката, и консумативите за настоящата система за издаване на лични документи да влязат в сметката - преди новата да е напълно готова. Този път това перо е отделно и това е една от причините цената на новия търг да е значително по-ниска. МВР през последните месеци вече обяви два други търга за документите - единият е за изработка и доставка на бланки за документите, а другият - за следгаранционна поддръжка на настоящата Централизирана автоматизирана информационна система с децентрализирано персонализиране на българските документи за самоличност. Първият търг бе обявен на 12 юни 2018 г. и е с прогнозна цена от 48 млн. лв. Вторият търг е от 9 май 2018 г. и стойността, записана в документацията, е малко над 36,3 млн. лв. Или общо над 84 млн. лв.  Сега част от поръчката се финансира с европейски пари - в частта за изграждане на самата система за електронна идентификация, става ясно още от обявенине в сайта на МВР параметри.  Обществената поръчка този път е \"ограничена\" - тоест ще има предварителен подбор на желаещите да участват. Финансовото изискване към претендентите е през последните 3 приключили финансови години (2015-2017) или от деня на създаването си да имат   Специфичните характеристики има серия изисквания.  Първоначално процесът трябваше да стартира през 2016 г., но това не се случи заради несъстояли се административни и законодателни промени. През февруари 2016 г. МВР обяви обществена поръчка за \"изграждане, поддръжка и експлоатация на централизирана система за персонализиране на български лични документи\" с прогнозна цена от 484 223 300 лв. Причината за голямата сума - ставаше дума за пълна подмяна на системите, машините, софтуера и т.н. по издаването на български лични документи. Този търг обаче бе спрян по искане лично на премиера Бойко Борисов. През май 2016 г. беше приет дългоочакваният Закон за електронната идентификация. По лично настояване на зам.-шефа на ГЕРБ Цветан Цветанов обаче от него отпадна разпоредбата за вграждане на чипове в личните карти, въпреки че тогавашният вътрешен министър Румяна Бъчварова настояваше да няма отлагане. Обещанието на ГЕРБ, че промяната ще се случи през ремонт на Закона за българските лични документи, се реализира чак през декември 2016 г. В текстовете бе заложен срок поетапното въвеждане на електронни лични документи да започне от началото на 2018 г.  С оглед на новия законов срок през май 2017 г. МВР обяви нов търг - за 13 181 000 лв. без ДДС, с предмет \"Реализиране на национална схема за електронна идентификация“. Историята и на тази обществена поръчка приключи с прекратяването й през ноември 2017 г. Мотивът - \"поради установяване на нарушения при откриването й, които не могат да бъдат отстранени, без това да промени условията, при които е обявена процедурата\". Така срокът в закона за издаване на лични документи с чип бе променен на 2019 г. Ако сега бъде обявен нов търг, вероятността той да приключи с победител и изградена система, която да функционира от 1 януари догодина, не е голяма - ако има обжалване например.", "date": "2018.08.20", "title": "МВР търси кой да направи личните карти с чип за 238 млн. лв."}
{"url": "http://clubz.bg/72088-socialisticheska_venecuela_maha_pet_nuli_ot_banknotite_si", "text": "Венецуела от днес деноминира валутата си, като премахва от купюрите пет нули в опит да овладее инфлацията и да се справи с икономическата криза, съобщават световните медии. Понеделник е обявен за национален празник, за да може населението да свикне с новите банкноти, информира в. \"Дейли мейл\". Икономиката на членката на Организацията на страните износителки на петрол (ОПЕК) отчита непрекъснат спад, след като рязкото поевтиняване на петрола през 2014 година направи така, че страната да не може да поддържа социалистическата икономическа система, която с години предоставяше значителни субсидии, като същевременно налагаше строг контрол на цените, отбелязва Ройтерс. Кризата във Венецуела слага край на евтиния бензин Потребителските цени във Венецуела са нараснали с 82 766 процента през 12-те месеца до юли, съобщи по-рано този месец член на контролирания от опозицията конгрес.  Хиперинфлацията във Венецуела продължава да се ускорява на фона на икономическия колапс в страната. Сега чаша кафе струва около 2 милиона боливара. Президентът Николас Мадуро обяви също така, че виртуалната валута петро, пусната през февруари, ще бъде втора \"отчетна единица\" за страната наред с боливара и ще има официален обменен курс. \n\tЦентралната банка ще публикува официален обменен курс между петрото и боливара, както и стойността на петрото в чуждестранна валута, допълни Мадуро. През март президентът на САЩ Доналд Тръмп забрани на американците да ползват криптовалутата, за да се опита да попречи на Венецуела да я използва за заобикаляне на американските санкции. Мадуро коментира по-рано, че новата деноминирана валутна система ще даде нов тласък на икономиката, като старата валута и новата ще се ползват заедно неопределен период от време, отбелязва \"Дейли мейл\".  Правителството на президента Николас Мадуро спря да публикува икономически показатели преди близо три години, когато започна срива на социалистическата икономика на Венецуела. Поради това опозицията е единственият източник на такива данни, припомня Ройтерс.  Първоначално бе предвидено да се печатат банкноти с три нули по-малко и тази мярка да влезе в сила от 4 август. Пускането в обращение на нови пари трябваше да стане на 4 юни, но бе отложено по искане на централната банка. Международният валутен фонд прогнозира, че повишението на потребителските цени в латиноамериканската страна тази година ще достигне 1 000 000 процента. Според Фонда икономиката ще се свие с 18 процента през тази година.", "date": "2018.08.20", "title": "Социалистическа Венецуела маха пет нули от банкнотите си"}
{"url": "http://clubz.bg/72087-festivalyt_vyv_varna_purpurno_klasichesko_i_oshte_ot_syshtoto", "text": "На шега може да бъде казано така: в рамките на 2 дни олдскул публиката си чу  Какво му трябва на човек... Варненският фестивал \"Варна мега рок\", организиран от общината и Цонко Цонев, протече при прекрасна организация без инциденти (ако не броим едно закъснение на тировете на Nightwish) и на истинско световно ниво. Ако пропуснем българското участие още в петък (а не би трябвало да го пропускаме), в първия същински фестивален ден - събота, забиха американо-европейците от \"Камелот\". Музикантите от групата показаха, че в съответствие с името си са и истински рицари, като не убиха озвучителя си... Бандата звучеше колебливо, а звукът им се намести чак 5-6 песни преди края, нищо че водят свой саундинженер и в случая българите от екипа няма за какво да бъдат упреквани. е ясен... В смисъл - освен че Ясен от \"Акага\" повече от достойно се справи с партиите на Джон Лорд, басистът, известен като Гласа на рока, показа разкошна форма 3 дни преди 66-ия си рожден ден. Хюз изпя освен Smoke On the Water каквото още се сетите от \"пърпълския\" си сет. А българските музиканти от БТР показаха, че когато много, ама много си бачкал и наистина знаеш какво търсиш на сцената, напълно импонираш на събития от подобен размах. В неделя пред хиляди фенове от Румъния, Беларус, Русия, Молдова и къде ли още не \"Апокалиптика\" вместо предпоследни неочаквано се оказаха откриваща група. Това, че тировете за гигантската продукция на Nightwish закъсняха и започнаха да прииждат едва следобед, се отрази общо с едни 4 минути закъснение на финала. Все пак се наложи да се skip-не участието на българските \"Бендида\" и \"Конкурент\", а висенето пред заключените входове поизнерви народа. Който, разбира се, добара клавиатурите и направи във фейсбук \"на салата\" организаторите, без да има представа, че едва ли Иван Портних кара тировете на \"Найтуиш\". поднесе на тълпата класическия си Металика-сет - само кавъри на групата, с която - свирейки на виолончела - станаха световноизвестни преди много години. Плюс малко Thunderstruck на AC/DC за майтап. При едва второто си идване в България   поднесоха разкъсващ сет. Включително и с песни, които Таря би се затруднила и не изпълняваше на живо, като например Deep Silent Complete или Elvenpath. Финландците, които иначе не са известни със своята топлокръвност, се скъсаха от куфеене и имаха вид наистина да се забавляват от сърце (извън традиционните \"тука ли сте\" и \"не ви чувам\"). Тритонната им видеостена - която не носиха дори на фестивала Wacken - ту разказваше викингски приказки, ту пренасяше в горящите дъна на пъкъла. С концерта си във Варна бандата закри европейската си фестивална програма, а ние си тръгнахме с приятнотото чувство, когато у теб е останала \"кръчмата\" - последните капки удоволствие от бутилката.", "date": "2018.08.20", "title": "Фестивалът във Варна - пурпурно, класическо и още от същото"}
{"url": "http://clubz.bg/72090-ako_nqkyde_ima_pojar_stiv_veroqtno_e_nablizo_s_klechki_kibrit", "text": "\"Ако някъде има експлозия или пожар, Стив вероятно е наблизо с клечки кибрит\", беше заявил с възхищение бивш служител на сайта Брайтбарт нюз на някогашния политически стратег на президента на САЩ Доналд Тръмп. В края на юли Банън обяви плана си да създаде структура, наречена \"Движението\" - една фондация, за която той се надява, че ще обедини крайнодесните партии преди изборите за Европейски парламент през май 2019 г., но дали той ще постигне търсения ефект? Според Джошуа Грийн, автор на книга за Банън, той искрено е вярвал, че популизмът в стила на дясното американско \"Чаено парти\" е глобален феномен, \"Брекзит\" е предвещавал победата на Доналд Тръмп на президентските избори през 2016 г., а популисткият националистически бунт в Европа изпреварва този в САЩ с около година. \n\tНо причините за посещението на Банън в Европа са по-маловажни от това кой е главният му съюзник тук: унгарският премиер Виктор Орбан. Ако сте следили изказванията на Банън през последните месеци, лесно бихте могли да заключите, че той не само се възхищава на унгарския крайнодесен лидер, а и иска да му помогне. Банън може да уцели слабото място, но сгреши стратегията Банън определи Орбан като \"Тръмп преди Тръмп\". От своя страна унгарският премиер се опитва да постига същия ефект като президента на САЩ и се надява през 2019 г. да спечели мнозинство в Европарламента, за да \"каже сбогом не само на либералната демокрация и либералната недемократична система, изградена на нейната основа, а и на целия елит от 1968 година\". Както Орбан, така и Банън имат мисионерско мислене, интересуват се от идеи, не страдат от липса на самоувереност или амбиция и са обхванати от обсесия спрямо това, което смятат за духовна криза на Запада. Но това, което наистина ги обединява, е, че смятат ЕС за враг, който трябва да бъде унищожен, и че според тях популисткият бунт трябва да бъде и културна революция.  От гледна точка на унгарския премиер Банън може да предложи много. Той може да помогне за убеждаването на западноевропейските популисти да бъдат водени неформално от премиера на малка източноевропейска страна. Той може и да предпази евроскептиците от обвинения, че са марионетки на Кремъл. Способностите на Банън да организира кампании и да води война с водещите медии може да се окажат много полезни. И на последно място, Орбан иска да превърне парламентарните избори през 2019 г. в референдум за миграцията и исляма - което може да не се окаже лесно.  \"Алтернатива за Германия\" отряза амбициите на Банън за партньорство Дали това ще проработи е друг въпрос. Обединяването на крайнодесните сили в Европа може да се окаже невъзможно - те споделят общи чувства по въпроси като имиграцията, ЕС и гей браковете, но трудно могат да се обединят, когато става дума за политическите детайли. Европейската инициатива на Орбан вече доведе до разделение на крайната десница. Крайнодесният френски лидер Жером Ривиер и лидерът на \"Алтернатива за Германия\" Александър Гауланд отхвърлиха сътрудничеството с Банън. Част от проблема може да е в това, че президентът на САЩ Доналд Тръмп е силно непопулярен в Европа, така че дори мнозина от националистическата десница не искат да бъдат свързвани с него. Освен това в много страни възходът на популизма доведе до мобилизиране на проевропейските сили, поради което е по-вероятно поддръжниците на ЕС, а не нейните опоненти да гласуват на изборите през 2019 г. \n\tАко Орбан залага политическото си бъдеще на стратегията на Стив Банън, то той трябва да помни, че американският му съюзник невинаги печели дори в САЩ. А той вероятно разбира европейската политика още по-малко, отколкото в родната си страна. Колкото и да е странно, проевропейските сили вероятно трябва да приветстват идването му в Европа. \"Алтернатива за Германия\" отряза амбициите на Банън за партньорство", "date": "2018.08.20", "title": "\"Ако някъде има пожар, Стив вероятно е наблизо с клечки кибрит\""}
{"url": "http://clubz.bg/72093-protest_pred_kfn_za_%E2%80%9Eolimpik%E2%80%9C_s_trima_uchastnici_snimki", "text": "Само трима души, засегнати от фалита на кипърската застрахователна компания „Олимпик“, протестираха пред сградата на Комисията за финансов надзор. Един от организаторите на протеста заяви пред журналисти, че КФН не е изпълнила служебните си задълженията по казуса с фалита на застрахователната компания, предаде „Фокус“. Цацаров проверява КФН заради \"Олимпик\" Протестът от трима се проведе под наслов „Протест срещу „спането“ на Комисията за финансов надзор“. Участие във   бяха заявили 369 души. Подписалите се настояват за оставка на председателя на Комисията и уволнения на служители. Това е вторият протест на засегнатите от фалита на застрахователната компания. След полунощ на 18 август собственици на автомобили, застраховани в „Олимпик“, опитаха да блокират площада пред парламента с искане полиците им да действат до срока, до който са сключени. Казусът с фалита на кипърската компания се обсъжда в Министерския съвет на среща при премиера Бойко Борисов.  ", "date": "2018.08.20", "title": "Протест пред КФН за „Олимпик“ с... трима участници (СНИМКИ)"}
