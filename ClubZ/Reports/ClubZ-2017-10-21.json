{"url": "http://clubz.bg/59806-trymp_e_gotov_da_otvori_dosietata_za_ubijstvoto_na_kenedi", "text": "Президентът на САЩ Доналд Тръм обяви, че няма да блокира разсекретяването на документи за убийството на 35-ия държавен глава на САЩ Джон Ф. Кенеди, съобщи Би Би Си. По-рано през деня публикация в \"Политико\" твърдеше тъкмо обратното, позовавайки се на източници от администрацията в Белия дом. Вечер на стила си, Тръмп съобщи за намеренията си в туитър, въпреки че направи уговорка:      Повечето от документите на на ЦРУ, ФБР и Министерството на правосъдието и се съхраняват от Националния архив на САЩ. Става дума за над 3 000 напълно секретни документа. Други 30 000 към момента са били частично разсекретени.  През 1992 година президента Джордж Буш-старши подписва закон, приет от Сената, според който файловете на службите, посветени на убийството на Кенеди, трябва да станат обществено достъпни. Денят, в който това трябва да стане, е четвъртък - 26 октомври. Тогава Буш налага 25-годишна забрана за достъп до документите, но следващ президент има право да удължи този срок, ако прецени, че съдържанието на документите може да застраши националната сигурност.  Джон Фицджералд Кенеди е 35-ят президент на САЩ. Той е избран през 1960 г. Три години по-късно, на 22 ноември 1963 г. Кенеди бива убит в град Далас, Тексас. Стрелецът Лий Харви Осуълд е действал сам и не става въпрос за заговор, гласи тогава официалното разследване на властите в САЩ. ", "date": "2017.10.21", "title": "Тръмп е готов да отвори досиетата за убийството на Кенеди "}
{"url": "http://clubz.bg/59766-conko_otvejda_rok_katuna_ot_kavarna_v_park_do_kamchiq", "text": "След големия успех на организирания от него \"Мидалидаре рок фест\" в Тракия, Хеви Кметъл Цонко Цонев   с новина за следващото лято. Или по-скоро пролет. Според туристически гидове \"Хепи ленд\" е на 23 км от Варна в непосредствена близост до туристически комплекс Камчия и Шкорпиловци, граничещ с републиканския път за Бургас. Засега ясни са любимците от Каварна - когато там имаше рок -  Да внесем и кметове - за Каварна най-добре да е от Русия Клуб Z научи още, че проектът всъщност е много по-мащабен и включва цяло лято рок и поп купон. Там ще има палатков лагер безплатно, места за мотори, кемпери под наем, 20 тоалетни с душове и постоянна сцена 12 на 8 м. Предвиждат се поп уикенди в петък и събота, с които ще се занимават Румънеца и Енчев. А иначе още при публикуването на новината от Цонев имаше умилителни коментари под поста му като този: На което Цонко скромно отговаря: \"И аз искам много неща, но.... Да не забравяме обаче, че съм общински вредител. Увредил общинското пежо с едни автографи.\"", "date": "2017.10.21", "title": "Цонко отвежда рок-катуна от Каварна в парк до Камчия"}
{"url": "http://clubz.bg/59790-solarniqt_chadyr_imal_i_druga_misiq_da_spasqva_choveshki_jivoti", "text": "Иноваторът Румен Арсенов - човекът, който стои зад \"изобретението\" соларен чадър, събрало безчет подигравки на страницата на \"София Тех Парк\", разказа каква ще е една от ценните иновации на устройството пред Би Ти Ви.  А тя е, че чадърът ще може \"да спасява човешки животи\". \"София Тех Парк\": Соларният чадър е в начална фаза на разработка Той обяви, че не представя себе си като изобретател, а като новатор - вижда как различни познати ни вече предмети да се съчетаят и да имат и друго приложение, стана ясно от интервюто. Показаната в страницата на \"София Тех Парк\" снимка на чадър със соларен панел и масичка била кадър на работен, тестови вариант в момент, в който просто се тествали соларните панели и електрическата инсталация. Новаторите не претендирали, че чадърът е техен дизайн - по това тепърва щяло да се работи. Арсенов даде и пример - \"по света има хиляди видове мобилни телефони, но всеки допринася нещо от себе си\". Така и с чадъра. По думите на Румен Арсенов нова идея е и охлаждащата масичка за напитки. До момента в продукта са инвестирани около 5000 лв. лични средства и няма никакво държавно или друго частно подпомагане. В \"София Тех Парк\" компанията на Арсенов имала офис от 22 кв. м., за които плаща наем от 120 лв. на месец. \"София Тех Парк\" се похвали със соларен чадър, който отдавна се продава Каква би била бъдещата цена на \"соларния чадър, който спасява животи\"? Може да варира от 1000 до 2000 лв., обяви Арсенов. Само масичката, която ще работи като охладител и съхранява батериите, струвала над 500 лв., обясни новаторът.  Самият Арсенов разказа за себе си, че е на 32 години, завършил е мениджмънт и предприемачество и вярва, че в България може да се прехранва с това. \"София Тех Парк\" се похвали със соларен чадър, който отдавна се продава", "date": "2017.10.21", "title": "\"Соларният чадър\" имал и друга мисия - да спасява човешки животи"}
{"url": "http://clubz.bg/59786-te_idvat_12_svetovni_lideri_pod_40_godini_snimki", "text": " ще бъде следващият канцлер на Австрия – това вече всички го знаят. 31-годишният лидер на Народната партия спечели изборите миналия уикенд и се очаква да застане начело на изпълнителната власт във Виена. Той обаче не е единствен. Курц - на 31 години, без диплома, заедно с ученическата си любов (СНИМКИ) Само през 2017 година още петима лидери, които са все още в 30-те си години, поеха управлението на своите държави. Преди три седмици 32-годишният   и 39-годишният   станаха капитан-регенти на Сан Марино – това е най-старата съществуваща република в света с една от най-малките територии. Там системата е твърде различна от повечето държави – на всеки шест месеца парламентът избира по двама капитан-регенти, които упражняват съвместно изпълнителната власт. Традицията е още от 13 век. Капитан-регентите застъпват на власт на 1 април и предават на следващите властта на 1 октомври. Сред най-младите световни лидери е и един от най-скандалните –  . Най-малкият син на Ким Чен Ир пое властта след смъртта на баща си през 2011 г. В момента 33-годишният Ким е висш ръководител, върховен главнокомандващ, първи секретар на Централния комитет на Корейската работническа партия, маршал на КНДР, депутат във Върховното народно събрание и т.н. Следваща по възраст е 37-годишната  , която ще стане най-младият премиер в историята на Нова Зеландия. Успехът и за нея идва през тази година. На 1 август тя оглавява Лейбъристката партия, а на изборите на 23 септември се класира на второ място. Но след като по-малката националистическа партия „Нова Зеландия преди всичко“ обяви, че ще направи коалиция с лейбъристите и ще подкрепи Ардерн за премиер, заемането на поста вече е въпрос само на процедура. На 37 години е и емирът на Катар  . Той е начело на богатата на природен газ държава на брега на Персийския залив от 2013 г. Вече над 10 години във властта има и кралят на Бутан -   е на 37 години. Като повечето престолонаследници в Азия и Африка, той е учил в САЩ и Великобритания, има докторска степен по политически науки в Оксфорд. Тази година бе успешна и за 38-годишния премиер на Ирландия  . Той стана известен с това, че е първият министър-председател на страната, който открито признава, че е гей. Варадкар пое поста на 14 юни – десет дни след като застана начело на дясната партия „Фин Гейл“. Бил е депутат, министър на транспорта, туризма и спорта, на здравеопазването, както и на социалните дейности.  е на 38 години. Той е върховен лидер на шиитското движение „Хути“ в Йемен. Те взимат властта в размирната страна през 2015 г. Година по-късно Салех става председател ан Върховния политически съвет, който няколко дни по-късно поема властта от Върховния революционен комитет. 2016-а година носи и на Естония млад лидер, който все още няма 40.   е министър-председател от 23 ноември миналата година. Днес е на 39 години. Бил е зам.-председател на парламента, а след това и кмет на столицата Талин от 2005 до 2007 г. Като такъв става инициатор на програмата Европейска зелена столица. На 39 години е и премиерът на Украйна -  . Той също поема поста миналата година. Той е най-младият премиер в цялата история на страната. Бил е общински кмет, после и депутат. От 2014 г. е вицепремиер и министър на регионалното развитие. Ръководи и правителствената комисия, разследваща причините за катастрофата на Боинг-777 в Донецка област през 2014 г. 39 са и навършените години на  . Той спечели втория тур на президентските избори на 7 май тази година, а седмица по-късно официално влезе в Елисейския дворец.  ", "date": "2017.10.21", "title": "Те идват: 12 световни лидери под 40 години (СНИМКИ)"}
{"url": "http://clubz.bg/59776-pobylgarenite_analozi_na_orban_i_kachinski_sa_po_opasni", "text": "Моята схема на разсъждения за процесите в Европа е проста и ясна и като всяка подобна схема е уязвима. Но аз я смятам за вярна, правилна и точна. Така съм устроен, такава е ценностната ми система. Съгласно тази моя схема, всичко, което е лошо за Европа, го възприемам като лошо. Като лошо за мен, за моите деца, за нашата държава, за нашето бъдеще. Не съм щастлив от случилото се във Великобритания и от случващото се в Испания.  Не съм щастлив от процесите в Унгария и Полша.  Не съм щастлив от последните 10 години във висшата ни политика и от последните 10 месеца в нея. Нещо повече, развитието у нас за мен е по-тревожно дори от развитието в гореспоменатите Унгария и Полша. В някакъв смисъл е по-честно и по-разбираемо онова, което говорят и правят Орбан и Качински, отколкото това, което правят техните побългарени аналози у нас. Ще дам следния малко по-отвлечен пример, за да не правя директни квалификации, за чиито отделни думи някои фактори, от които така или иначе завися, се хващат и после си имам неприятности. Вече съм коментирал, че всяка следваща власт в страната ни, напук на уж утвърждаващата се с всяка следваща година демокрация, става все по-нетърпима към мнението, което не й харесва. И също така съм коментирал, че напоследък доносничеството у нас се засилва, очевидно е изгодно и се възнаграждава, като така разбива една моя горчива илюзия, че то е тоталитарен рефлекс и комплекс, а не част или поне частица от националния манталитет и националната ни менталност… И така – защо смятам, че развитието в България е по-тревожно от развитието в Унгария и Полша и е по-честно и по-разбираемо поведението на Орбан и Качински, отколкото на техните побългарени наши аналози? Ами ето защо… В една немалка степен членството на България в Европейския съюз може да се сравни с математическата задача за налагане на строго подредена, подчиняваща се на стриктни правила решетка върху анархистична система, която генерира значителен хаос и чиято структура не е оптимална, т.е. има сериозни дефекти, силни вътрешни напрежения и \"изгаря\" много вътрешна енергия чрез триене.  Възможните решения на тази задача са няколко и те могат да бъдат описани като реакция на анархистичната система спрямо наложената й строго подредена решетка: Изводът е, че последното възможно решение – мимикрията е най-неефективното от всички възможни решения! При него се хаби най-много енергия, пропиляват се най-много усилия и ресурси, нерви и надежди. А това е така, защото при това решение, т.е. при такова поведение на системата, тя изразходва двойна енергия – от една страна, да създава видимост на промени, чрез които да \"излъже\" решетката; а от друга – да продължава да живее в хаос и безредие, които поглъщат безценни количества от нейните усилия и не позволяват да се роди така лелеяното ново качество на живот. В духа на приведената математическа задача, нашето поведение е с очевидни, дори понякога очевадни елементи и симптоми на мимикрия. Така се хаби непростимо двойна енергия – от една страна да се правим на европейци, от друга страна, да си живеем понашему. Пропиляваната по този начин енергия води до пропиляване на шансовете ни да станем модерна, демократична, развита, нормална европейска държава. Ние губим време, а времето е най-скъпият и най-невъзстановим ресурс. Това е недопустимо и непростимо поведение на елита, на управляващите, на онези, които се разпореждат със съдбините на България и с нейните материални, суровнии, финансови, технологични, информационни и човешки ресурси. Рано или късно това ще стане безпощадно ясно. Поетът бе казал:  Не знам вече кой колко в България разбира руски, но резултатът и последиците от всичкото, което ни се налага да преживяваме през последните години на лишено от всякаква визия, от всякаква кауза, от всякаква стратегия и от всякаква програма управление, като се преведе на руски ще звучи горе-долу така за нас:  И стало беспощадно ясно – Европа прошумела и ушла… Утехата ми е, че макар моето поколение да остане тук, децата и внуците ни ще са там, в Европа.    ", "date": "2017.10.21", "title": "Побългарените аналози на Орбан и Качински са по-опасни"}
{"url": "http://clubz.bg/59797-resheno_madrid_poema_vlast_v_katalunq_iska_novi_izbori", "text": "Сенатът да отстрани каталунския лидер Карлес Пучдемон, а част от правомоцията на парламента на Каталуня ще бъдат ограничени. Това реши правителството на Испания след близо 4-часово заседание, посветено на решението да се задейства ли чл. 155 на испанската конституция за областта след проведения референдум за независимост. Кабинетът на Мариано Рахой и Конституционният съд на страната обявиха допитването за незаконно, но въпреки това Пучдемон на база на резултатите обяви, че Каталуня тръгва към независимост. Това съобщи \"Евронюз\" след правителственото заседание.  Администрацията на Каталуня ще продължи да функционира, но под напътствията на централното испанско правителство. Ще се ограничат функции на парламента на Каталуня като приемане на инициативи, които противоречат на статута на автономия, а правителството ще има право на вето на всяко решение. Може да се стигне и до разпускането на местния парламент. Министър-председателят не се ангажира с дата, на която да бъдат свикани нови избори в Каталуня. Според основния закон срокът за това е 6 месеца. Рахой би искал новият вот да бъде насрочен по-скоро, но не и преди да  каза още Рахой. Премиерът предупреди, че противно на уверенията на местните власти, ако стане независима Каталуня автоматично ще напусне и ЕС, и Световната търговска организация. И припомни, че областта дължи на търговията и туризма, в това число и с ЕС, 1/3 от своя БВП. Наложените от Мадрид мерки срещу Барселона е заради \"неподчинението\" и отказа от диалог преди провеждането на референдум, съобщават още европейски и испански медии. Заседанието на Сената, който трябва да одобри мерките, предприети от правителството на Испания, се очаква на 27 октомври. Прякото участие на властите в Мадрив в управлението на автономна Каталуня трябва да започне на 28 октомври, според правителственото решение от днес. Първата стъпка, която предстои, е във вторник Пучдемон да се яви пред комисия в Сената и да ѝ обясни действията си от последните седмици. Днес стана ясно още, че испанската прокуратура е подготвила иск срещу каталунския премиер Карлес Пучдемон, ако той обяви независимост на автономната област. Пучдемон може да бъде обвинен в бунт, според законите в Испания при това положение го заплашват до 30 години затвор.  ", "date": "2017.10.21", "title": "Решено: Мадрид поема власт в Каталуня, иска нови избори"}
{"url": "http://clubz.bg/59792-korneliq_ninova_ima_problem_vyrvi_prez_prosoto", "text": "Бившият министър на енергетиката и бивш лидер на БСП-София Румен Овчаров не спести критики към председателката на БСП Корнелия Нинова, макар той самият да бед сред хората, подкрепящи я за поста и допринесли за избора й. В студиото на Би Ти Ви Овчаров днес заяви, че Нинова още има потенциал, но наблегна на проблемите в партията:  Думите му идват седмица след невралгичен племум, който аха да бламира Нинова, и седмица преди свикния от нея \"на ръба\" конгрес на партията, въпрещи недоволството на немалка част от съпартийците й. С 54:50 гласа - пленумът на БСП аха да бламира Корнелия Нинова По думите на Овчаров  . В момента Нинова прави обратното и макар да е успяла да върне БСП в политиката и да я утвърди като опозиция на ГЕРБ, това не значи, че левицата бива припозната като алтернатива на ГЕРБ.  Все пак Овчаров заяви, че Корнелия Нинова  . Според него лично засегналите от нея социалисти са решили прибързано, че е време за реванш.  Янаки Стоилов: Корнелия Нинова се скара с тези, които я избраха за лидер Днес самата Нинова ще присъства на заседанието на БСП-София. Овчаров е бивш лидер на най-голямата партийна структура и продължава да е влиятелният човек в нея. Столичните социалисти, начело с Калоян Паргов, ще обсъждат актуалната политическа обстановка преди конгреса идната събота.  На сбирката в София ще е и председателят на ПЕС Сергей Станишев. До момента той не е коментирал публично напрежението в БСП в последните месеци и обвиненията на социалисти към Нинова, че налага едноличен стил на управление и разделя хората в партията.  Янаки Стоилов: Корнелия Нинова се скара с тези, които я избраха за лидер", "date": "2017.10.21", "title": "\"Корнелия Нинова има проблем. Върви през просото\""}
{"url": "http://clubz.bg/59788-rahoj_obqvqva_dnes_che_poema_vlastta_v_katalunq", "text": "Очаква се правителството на Испания, начело с Мариано Рахой,  да одобри мерките, които ще му позволят да навлезе пряко в управлението на Каталуня, съобщава Би Би Си.  Иде краят на автономията на Каталуня Рахой събира министрите от кабинета си почти три седмици след проведения референдум в областта, обявен от властите в Испания за незаконен, но лидерът на Каталуня Карлес Пучдемон заяви, че е получил мандат от съгражданите си да обяви независимост. Вече е ясно, че правителството ще активира чл. 155 от испанската конституция, който му позволява да поеме контрол върху властта в областта в кризисна ситуация, изземвайки самоуправлението й за първи път в историята. Друг ход, към който може да пристъпи Рахой, е да поеме контрола и над местните полицейски сили. Иде краят на автономията на Каталуня Все пак чл. 155 от конституцията не позволява на испанското правителство да отмени напълно автономията на Каталуня, разказва още Би Би Си. Една от идеите, които се обсъждат в Мадрид, е да се предизвикат регионални избори в Каталуня за смяна на правителството на областта. За това настояват социалистите. До момента няма потвърждение за такъв ход от страна на консервативната партия на Рахой.  Мадрид чака избори в Каталуня срещу отказ от член 155 Иде краят на автономията на Каталуня Мадрид чака избори в Каталуня срещу отказ от член 155", "date": "2017.10.21", "title": "Рахой обявява днес, че поема властта в Каталуня?"}
{"url": "http://clubz.bg/59794-zadyrjan_e_zapodozrqn_za_napadenieto_v_myunhen", "text": "Мъж рани с нож няколко души в Мюнхен в събота сутринта, съобщиха световните агенции. Инцидентът е станал в района на Розенхаймплац в германския град.  Никой от пострадалите не е с животозастрашаващи наранявания. Според националния германски всекидневник \"Франкфуртер алгемайне цайтунг\" ранените първоначално бяха четирима, после броят им според различни източници нарастна до 6. Следобед полицията в столицата на Бавария съобщи, че има задържан заподозрян за нападението, но нямаше потвърждение, че това е наистина извършителят. Арестуваният мъж обаче отговарял на описанията на очевидци - около 40-годишен, придвиждал се е с велосипед и облечен със зелено спортно яке. Властите в Мюнхен заявяват, че съм момента няма данни нападението да има мотив \"тероризъм\", \"фундаментализъм\" или друго политическо искане. В германските медии се говори за вероятни здравословни проблеми на нападателя.", "date": "2017.10.21", "title": "Задържан е заподозрян за нападението в Мюнхен"}
{"url": "http://clubz.bg/59793-shpigel_nato_trudno_shte_pazi_iztochniq_flang_pri_ruska_agresiq", "text": "Военните възможности на НАТО може да не са достатъчни за спиране на евентуална руска агресия към източния фланг на Алианса. Това пише германското списание \"Шпигел\". Цитираното заключение е част от доклад на НАТО с гриф за секретност, разказва изданието (пълния текст от англоезичното онлайн издание на \"Шпигел\" можете да видите  ). Докладът, на който се позовава списанието, циркулирал в Брюксел от края на юни. Авторите му твърдят, че \"способностите на НАТО за оказване на логистична подкрепа на разширената му територия са атрофирали след края на Студената война\". Докладът предупреждава, че Алиансът може да се окаже неподготвен да се противопостави на хипотетична атака от Русия и затова висши военни искат възстановяване на командните структури, които са използвани по време на Студената война, става ясно още от материала.  Въпросният доклад се очаква да бъде обсъден от министрите от НАТО на следваща тяхна среща. Слабостта на НАТО притеснява особено балтийските и скандинавските страни, съседи на Русия. През март тази година президентката на Литва Далия Грибаускайте вече поиска създаването на важен команден център на НАТО на източния фланг на организацията заради \"нарастващата заплаха от Русия\". Отношенията между Москва и НАТО се влошиха съществено след анексирането на Крим през 2014 г. и след началото на конфликта с проруските сепаратисти в Източна Украйна. Силите за бързо реагиране на НАТО бяха увеличени повече от двойно, достигайки 40 000 души. Тази година НАТО засили и военното си присъствие в Източна Европа, разполагайки четири батальона в Литва, Латвия, Естония и Полша. Междувременно стана ясно, че следващата среща на върха на НАТО ще е на 11 и 12 юли в Брюксел, съобщи генералният секретар на Алианса Йенс Столтенберг. ", "date": "2017.10.21", "title": "\"Шпигел\": НАТО трудно ще пази източния фланг при руска агресия"}
{"url": "http://clubz.bg/59796-dsb_sofiq_s_nov_predsedatel_naslednik_na_vili_lilkov", "text": "Столичната организация на Демократи за силна България (ДСБ) проведе днес събрание, на което избра свой председател. И това е водачът на партията в софийския район \"Триадица\" Любомир Георгиев. Негов конкурент за поста бе Димитър Божилов, който е член на Националното ръководство на формацията. Имаше и трети претендент - Борис Точев, който преди няколко месеца се пробва и за лидер на цялата партия.  Според предварителните данни от гласуването победителят е получил 140, а вторият в класирането - 80 гласа при избора. Георгиев е и част от досегашното ръководство на ДСБ-София. Досега лидер на органинацията бе бившият депутат и бивш общински съветник в София Вили Лилков. Той бе и кандидат за кмет на Реформаторския блок на последните местни избори. Лилков подаде оставка от столичния пост след като ДСБ във формат \"Нова република\" не успяха да влязат в Народното събрание на парламентарните избори през пролетта.  ДСБ си избират нов лидер в София след оставка на Вили Лилков", "date": "2017.10.21", "title": "ДСБ-София с нов председател, наследник на Вили Лилков"}
{"url": "http://clubz.bg/59795-facebook_google_i_twitter_shte_mahat_ekstremistko_sydyrjanie_za_2_chasa", "text": "Google, Facebook и Twitter ще свалят екстремистко съдържание от платформите си до два часа след публикуването му. Това гласи споразумение, сключено между технологичните компании и страните от Г-7 на среща на италианския остров Ишия, близо до Неапол. Британската му колежка Амбър Руд изтъкна, че “компаниите трябва да действат по-твърдо не само за свалянето на екстремистко съдържание, но и да не допускат то изобщо да се появява в мрежата“. Тя предложи до 15 години затвор за потребители, които публикуват екстремистки материали. Според специалисти по сигурността обаче това е твърде крайна мярка, защото невинаги целта на публикуваното съдържание е радикализация: Тереза Мей: Допускаме твърде много екстремизъм, трябва да сме по-твърди За първи път технологични компании участват в среща на страните от Г-7 (САЩ, Канада, Япония, Великобритания, Германия, Франция и Италия).", "date": "2017.10.21", "title": "Facebook, Google и Twitter ще махат екстремистко съдържание за 2 часа"}
{"url": "http://clubz.bg/59791-ludogorec_e_spechelil_nad_18_miliona_evro_ot_shampionskata_liga", "text": "\"Лудогорец\" е събрал приходи в размер на точно 18 752 000 евро от участието си в Шампионската лига през миналата година, показват официалните разчети на УЕФА. Българският първенец е прибрал 12,7 млн. евро за влизането в групите, по 500 000 евро за всяка точка (активът на тима бе 3), 3 млн. от третото място, което прати отбора в Лига Европа и процент от 73 млн. евро излишък, преразпределени на клубовете и националните федерации в Европа. \"Лудогорец\" изпреварва в парите отбори като \"Динамо\" (Киев), \"Спортинг\" (Лисабон), ЦСКА (Москва), \"Брюж\", \"Динамо\" (Загреб) и \"Базел\", който остана четвърти в групата на нашия представител. Най-много пари е изкарал финалистът \"Ювентус\" - 110,3 млн. евро. Изненадващо второто място е за \"Лестър\" - 81,9 млн. Шампионът \"Реал\" (Мадрид) е едва трети с 81 млн. евро. В Лига Европа №1 по приходи е първенецът в турнира \"Манчестър Юнайтед\" с 44,5 млн. евро.", "date": "2017.10.21", "title": "\"Лудогорец\" е спечелил над 18 милиона евро от Шампионската лига"}
{"url": "http://clubz.bg/59798-final_za_grigor_dimitrov_v_stokholm", "text": "Григор Димитров е на финал на турнира от АТП 250 в Стокхолм, Швеция. Осмият в света преодоля съпротивата на Фабио Фонини (Италия) с 6:3, 7:6(2) в първия полуфинал. В битката за титлата Гришо ще спори с Хуан Мартин дел Потро (Аржентина), който преодоля много трудно Фернандо Вердаско (Испания) - 6:7(4), 6:4, 7:6(0). Началният час  в неделя е 16:00. Това е третия финал за най-добрия ни тенисист в северния град - никъде другаде той не е бил толкова успешен. Стокхолм е специален за Димитров - през 2013 г. той грабна първата си титла от АТП там. На следващата отстъпи в битката за големия трофей срещу Томаш Бердих. Григор преодоля неудобен поляк за начало в Стокхолм През миналата година хасковлията напусна корта победен на полуфинал от Дел Потро. Балансът между двамата е 5:2 в полза на Кулата от Тандил. Плюс за Димитров е, че той спечели последните две срещи, една от които бе в Синсинати (САЩ).  Това е финал №13 за Гришо на равнище АТП. Тази година той спечели титлите в Бризбън (Австралия), София и Синсинати - 3 от 3 на финали. Ако запише триумф в неделя, за първи път в кариерата си ще грабне 4 титли в една година. С една повече от 2014-а. Днес Димитров и Фонини се изправиха в своя мач №6 (4:2 за първата ни ракета), като за последен път те се бяха противопоставяли през пролетта на 2015 г. Григор започна уверено. При 2:1 той получи две точки за пробив и от втората направи брейк в сервис гейма на италианеца - 3:1. Последва затвърждаване за 4:1. До края на сета българинът нямаше особени проблеми да затвори с 6:3. Втората част се разви много вълнуващо. Димитров проби съперника си, а веднага след това дръпна с 2:0. Едва не се стигна до 3:0, което вероятно щеше да сложи преждевременен край на срещата. Фонини обаче оцеля в подаването си. И на свой ред отвърна, като записа три поредни спечелени гейма, два от които при сервиране на Григор. 4:2!  Димитров отвърна с рибрейк - 3:4. В следващия си сервис гейм българинът трябваше да се измъква от 0:40. Той успя и изравни за 4:4. До края на сета, къде по-лесно, къде не толкова, сървиращите не сбъркаха, което доведе нещата до тайбрек. Там Григор пое инициативата още от началото и стигна до успешен край - победа с 2:0. Григор прелетя над Зверев, стигна полуфинал в Стокхолм А още преди мача на Григор срещу Фабио Фонини стана ясно, че за първи път в кариерата си той си е осигурил участие във финалния Мастърс в зала \"О2 арена\" в Лондон през ноември. Димитров вече има повече от 3500 точки в годишната класация. Той вече е пети, като изпревари хърватина Марин Чилич, който също ще играе в британската столица. Пред Гришо са Рафаел Надал, Роджър Федерер, Александър Зверев и Доминик Тийм. През следващата седмица първата ни ракета ще играе на турнир във Виена, където е под №3 в схемата и ще стартира срещу квалификант. №1 в австрийската надпревара е Зверев, следван от представителя на домакините Доминик Тийм. Григор прелетя над Зверев, стигна полуфинал в Стокхолм", "date": "2017.10.21", "title": "Финал за Григор Димитров в Стокхолм"}
{"url": "http://clubz.bg/59787-ide_li_kraqt_na_halifata_na_daesh", "text": "С проекта \"Даеш\" в настоящите му териториални граници, изглежда, е свършено след превземането на \"столицата\" на джихадистите Ракка, смятат западни медии. Но къде се прегрупират бойците? Не трябва да се изпускат от внимание Либия, Афганистан, Кавказ, Египет. Близкият изток продължава, както и преди, да бъде благодатна почва за войнстващия ислямистки фундаментализъм. Партизански акции на \"Даеш\" са възможни по целия свят. На 17 октомври бе окончателно превзет сирийският град Ракка, който \"Даеш\" обяви за своя столица. Неотдавна джихадистите загубиха Мосул в Ирак - последният голям град, който контролираха. Настъпи краят на \"Даеш\", поне що се отнася до настоящите й граници, които я направиха знаменита и които привлякоха в редиците й десетки хиляди бойци от целия свят. Ракка падна. Джихадистите са прогонени (СНИМКИ) Битката за Ракка бе изключително тежка. Организацията Airwars, изчисляваща загубите на коалицията в Ирак и Сирия, смята, че в решителната битка върху Ракка е хвърляна бомба на всеки 8 минути. Убити са вероятно 1000 цивилни. А загиналите от двете страни са над 3200. През последните няколко дни, когато нещата са били пред развръзка, са се водили преговори и със съдействието на сунитските племена, а на няколко хиляди бойци от \"Даеш\" е било позволено безпрепятствено да напуснат района и да се отправят към провинция Дейр аз Зур. Истинските герои на освобождаването на Ракка са кюрдските милиции. Сега те смятат да създадат граждански съвет, състоящ се от авторитетни араби. Целта е възстановяването на града. Същевременно главните жертви на войната и в Ирак, и в Сирия, станаха сунитите. Затова една от главните задачи в близко бъдеще е въпросът за политическото им представителство. Именно липсата му доведе до това, че много араби сунити са посрещнали навремето \"Даеш\" с отворени обятия. С халифата, създаден от \"Даеш\" в Ракка, вероятно е свършено. Оцелелите негови бойци и новите му последователи обаче се опитват да преместят базите си, пише италианският вестник \"Ла Република\". Къде може да стане това? Липсата на организирана държава, на въоръжени сили и на полиция прави бившата от джамахирия първото място, където джихадистите ще се опитат да се установят. След изгонването им от град Сирт през 2017 г. те действат в села в южната област Фезан. Противостоенето между кюрдските отряди Пешмерга и правителствените войски в района на Киркук позволи на джихадистите да се появят отново в провинция Дибис. В момента под техен контрол са обширни пустинни територии по границата със Сирия, в района на град Кайм. В ръцете на \"Даеш\" са големи части от района южно от Дейр аз Зур, до самата граница с Ирак. Натам настъпват правителствените сили на Дамаск. \"Даеш\" отправи предизвикателство към талибаните в борбата за хегемония над джихада. Според някои данни \"Даеш\" сключила договор с мрежата \"Хакани\" - ислямистка групировка, известна с изключителната си жестокост. Чеченските ислямисти от групировката \"Вилаят Кавказ\" оглавиха джихада в региона, като се възползваха от факта, че Русия обезглави \"Имарат Кавказ\" с убийството на лидера й Алиасхаб Кебеков през 2015 г. Действията им са предимно нападения срещу руски военни бази в Кавказ. Фундаменталистите, които са част от бедуинските племена, се врекоха във вярност на \"Даеш\". Те действат предимно на Синайския полуостров. Други две места, където бързо се разраства джихадистката организация, са  и  . И макар \"Даеш\" да изгуби територии в Ирак и Сирия, ще продължат да действат нейни клонове или съюзници от Либия до Филипините, пише в. \"Уолстрийт джърнъл\". Много е вероятно групировката да извърши нови атентати в Близкия изток и на Запад, за да се опита да докаже, че не е унищожена. Но все пак групировката вече не е в състояние да оформя картата на мюсюлманския свят.", "date": "2017.10.21", "title": "Иде ли краят на халифата на \"Даеш\"?"}
{"url": "http://clubz.bg/59800-diktatoryt_mugabe_tova_e_noviqt_poslanik_na_dobra_volq_na_szo", "text": "Тези дни критиците на ООН получиха още един довод в защита на своята теза, че световната организация има много проблеми и спешна нужда от реформи. Световната здравна организация реши да избере за свой \"Посланик на добра воля\" не друг, а диктатора на Зимбабве Роберт Мугабе. Решението, разбира се, е силно атакувано. Британското правителство определи избора като \"изненадващ и разочароващ\" и припомни тежките нарушения на човешките права в Зимбабве, както и че това ще хвърли петно върху дейността на СЗО, съобщава Би Би Си. Остро реагираха и опозицията в Зимбабве, и различни активистки групи. Но според СЗО Мугабе заслужава отличието заради  . Д-р Тедрос Аданом Гебрейзис, който оглавява организацията, обясни, че това е страна, която  Решението е още по-скандално като се има предвид, че на режима има наложени санкции от САЩ и Великобритания. Лидерът на Зимбабве често е критикуван от ЕС и САЩ заради нарушенията на човешките права в африканската държава. Критиците отбелязват, че всъщност така хвалената от СЗО здравна система на страната се е провалила като здравните работници често не получават заплати и има постоянен недостиг на медикаменти. Д-р Тедрос, който е етиопец по произход, е първият африканец, който застава начело на СЗО. Той беше избран през май т.г. като имаше задача да се справи с нарастващата политизация в международната организация. Лидерът Роберт Мугабе изчезна? Според правозащитната организация \"Хюмън Райтс Уоч\" определянето на Мугабе за посланик на добра воля на СЗО е смущаващо, защото  . Оттам припомнят, че президентът и управляващите страната се лекуват в чужбина. Президентът Мугабе научи за новата си роля, докато присъстваше на конференция, организирана от СЗО за незаразните болести в Моневидео, Уругвай. Пред делегатите той заяви, че страната му прилага множество стратегии за борба с тези болести, които според статистиката на СЗО убиват над 40 млн. души и включват заболявания като рак, диабет и респираторни проблеми. Зимбабве: Рожденият ден на Мугабе е като този на Христос ООН има страст да привлича за посланици на добра воля известни личности. Актрисата Анджелина Джоли е посланик на добра воля за Върховния комисарият за бежанците. Тя често е снимана как успокоява семейства бежанци, които са изгубили домовете си и живеят в претъпкани палаткови лагери. Тенис звездата Роджър Федерер е посланик на добра воля за УНИЦЕФ, той играе благотворителни мачове, за да събира пари.  Известните имена привличат вниманието, подкрепата, а и пари за важни хуманитарни каузи. Но...как се вписва в тази компания 93-годишният Роберт Мугабе, диктатор на Зимбабве. Той ще отива да утешава страдащите в клиниките на терен във военни зони? Ще иска ли някой да купи някой от костюмите му и да плати висока цена на търг? Как ще се отрази присъствието на човек, който постоянно е обвиняван, че потъпква човешките права в ръководената от него държава, на привличането на хора на гала вечеря, на която кувертите са по 10 хил. долара, например? Какво ще прави Мугабе в новата си роля? Как ще бъде полезен? И не вреди ли допълнително на имиджа на СЗО? Световната здравна организация засега мълчи по въпроса. Зимбабве: Рожденият ден на Мугабе е като този на Христос", "date": "2017.10.21", "title": "Диктаторът Мугабе - това е новият \"посланик на добра воля\" на СЗО"}
{"url": "http://clubz.bg/59803-lyja_v_smyrtniq_akt_na_neruda_ne_e_pochinal_ot_rak", "text": "Чилийският поет Пабло Неруда не е починал от рак на простатата, твърдят съдебни експерти. Официалната версия досега беше, че нобеловият лауреат умира от рак през 1973-а, по-малко от две седмици след военния преврат в страната, извършен от генерал Аугусто Пиночет, пише Би Би Си. Бившият шофьор Мануел Арая от години настоява, че поетът е бил отровен от тайните служби. Нови тестове на тленните останки на Неруда сега потвърждават тази теза – той със сигурност не е починал от рак. Все още предстои обаче да се установи истинската причина. Д-р Аурелио Луна, участвал в тестовете, заяви на пресконференция, че експертите са „100% убедени“, че смъртният акт „не отразява истината за смъртта“. Пабло Неруда действително е страдал от рак на простатата, но не такъв, който застрашава живота му – това е официалната позиция на екипа от 16 международни учени, според които в случилото се може би е била въвлечена трета страна. Сега предстои да се проведат тестове за открити токсини в останките на Неруда, които бяха ексхумирани по нареждане на съда през 2013 г. Докато има резултати, може да премине около година. Пабло Неруда е поддръжник и личен приятел на сваления социалистически президент на Чили Салвадор Аленде. Поетът почива на 23 септември 1973 г., 12 дни след военния преврат и три дни, след като му е предложено политическо убежище в Мексико. Според твърденията на Арая, в деня на смъртта, поетът му се обадил и му казал, че е бил инжектиран в стомаха, докато спи – и да дойде в болницата, колкото се може по-бързо. Нобеловият лауреат починал същата вечер.", "date": "2017.10.21", "title": "Лъжа в смъртния акт на Неруда, не е починал от рак"}
{"url": "http://clubz.bg/59804-evroskeptikyt_miliarder_andrej_babish_pecheli_vota_v_chehiq", "text": "Милиардерът Андрей Бабиш и евроскептичната му и наричана популистка партия АНО печелят с огромна преднина парламентарните избори в Чехия, съобщи \"Ройтерс\". Вотът се проведе в петък и събота и според близо 80% от преброените бюлетини формацията на 63-годишния медиен магнат печели почти 31% от гласовете.  Богаташът Бабиш, известен като чешкия Тръмп, посяга към властта Втората позиция - но с 11,17% от вота, заема антимигрантската партия \"Свобода и пряка демокрация\" (СПД) на родения в Токио бизнесмен Томио Окамура. Социалдемократите, които досега бяха в управлението, се сриват като подкрепа от 20,5% на изборите през 2013 г. до малко над 7 на сто сега, показват още предварителните резултати. Пиратската партия в Чехия пък е една от формациите, която прескача 5-процентовата бариера за влизане в парламента. Освен \"пиратите\", представители в институцията ще имат още Комунистическата партия на Чехия и Моравия, християндемократите и партията \"Кметове и независими\". Социалдемократическа партия, която оглавяваше досегашното трипартийно правителство в Чехия, няма да участва в преговори за формиране на ново правителство, съобщи председателят й Милан Хованец, цитиран от Ройтерс. Президентът на Чехия пък заяви днес, че ще даде месец време за коалиционни преговори за формиране на правителство, преди да свика новия парламент. Партия АНО (Действие на недоволните граждани 2011) на 63-годишния милиардер Андрей Бабиш, медиен магнат и бивш министър на финансите обещава да води борба с корупцията и направи силен дебют в чешката политика преди 4 години, като завърши изненадващо на второ място на предишните избори и стана малък коалиционен партньор в правителството. АНО, подобно на повечето чешки партии, напълно отхвърля квотния механизъм на ЕС за преразпределяне на бежанци, а нейният лидер е критичен към ЕС и е против влизане на страната в еврозоната.  Бабиш е смятан за бъдещия премиер на страната, ако преговорите за съставяне на кабинет бъдат успешни.", "date": "2017.10.21", "title": "Евроскептикът милиардер Андрей Бабиш печели вота в Чехия"}
{"url": "http://clubz.bg/59801-socialist_vidq_predsrochen_vot_no_se_symnqva_che_bsp_e_gotova", "text": "Прогноза, че догодина се задават отново предсрочни парламентарни избори, но БСП не е готова да ги спечели направи председателят на БСП-София Калоян Паргов по време на градската конференция на партията. Критиката си към състоянието на левицата в момента Паргов направи в присъствието на лидерката на БСП Корнелия Нинова, която седеше до него на президиума.  По думите на столичния социалист за избори ще се заговори след края на българското председателство на Съвета на ЕС.  По думите му е необходимо да се търси такъв социално справедлив модел на управление, който да подпомогне преодоляването на социалните диспропорции. каза Паргов. И заяви, че левицата трябва да се отговори на въпроса как ще посочи потенциални партньори в бъдещето управление, защото в близко бъдеще не вижда възможност за еднопартийно управление. \"Корнелия Нинова има проблем. Върви през просото\" Корнелия Нинова на свой ред заяви пред столичните социалисти обяви, че вече не е достатъчно БСП да посочва грешките на ГЕРБ и управлението на кабинета \"Бойко Борисов 3\", а и да заяви, че иска нов тип управление - различен от упражняването на властта в последните десетилетия. По повод вътрешнопартийните критики за свиканото по нейно настояване заседание на Конгреса на партията идната събота, който за малко и да не се проведе, защото съпартийците й за малко не успяха да я бламират на последния пленум, Нинова каза: Нинова каза още, че хората очакват от БСП отговори: , попита Нинова съпартийците си от София. Все още нямало социална държава, а в същото време се вижда война на институциите за личните цели на Борисов, който искал да си отвори пътя към президентството. Тя заяви, че БСП  По отношение на предстоящия догодина местен вот социалистите в София заявиха, че ще търсят \"нов Румен Радев\" - човек с харизма, когото да изправят срещу столичната кметица от ГЕРБ Йорданка Фандъкова. И подготовката им за кметския вот започва отсега.", "date": "2017.10.21", "title": "Социалист видя предсрочен вот, но се съмнява, че БСП е готова"}
{"url": "http://clubz.bg/59802-levski_i_cska_sofiq_napraviha_raven_v_polza_na_ludogorec", "text": "\"Левски\" и ЦСКА-София направиха 2:2 пред около 30 хиляди зрители на националния стадион \"Васил Левски\" в дерби от 13-ия кръг на Първа лига. Това е най-високата посещаемост на мач между \"сини\" и \"червени\" в последните години. Целият съботен ден бе белязан от двубоя в София. Двете агитки имаха шествия из столицата. Давид Яблонски даде ранен аванс на \"Левски\" още в 8-ата минута. Защитникът е голмайстор на тима от началото на сезона, а днешното му попадение е под номер 6. ЦСКА обаче отвърна бързо с голове-близнаци на халфа Тиаго Родригес. Португалецът изравни в 12-ата минута, като наказа грешка на бранителя Иван Горанов. В 15-ата оставеният непокрит Тиаго порази Божидар Митрев за втори път с далечен удар в долния му десен ъгъл - 2:1. След светкавичната \"размяна на шамари\" \"червените\" контролираха събитията на терена. Те продължиха да играят агресивно и да търсят гола. Обратно - \"Левски\" нямаше отговор на това. Символичните домакини не застрашиха сериозно вратата на ЦСКА нито веднъж до края на полувремето. Всичко се развиваше в полза на Фернандо Каранга и компания. \"Левски\" натисна след почивката и усилията на отбора на Делио Роси бяха възнаградени в 61-ата, когато Роман Прохазка засече центриране на Милош Цветкович за 2:2. До края съперниците предпочетоха да не рискуват и разделиха точките, което е в услуга на \"Лудогорец\". В понеделник шампионът приема \"Етър\" и при успех може да дръпне с пет пункта пред ЦСКА в класирането. Може да се каже, че \"Левски\" и ЦСКА-София разделиха и полувремената. Също така головите ситуации почти на 100 процента бяха оползотворени. \"Червените\" създадоха малко повече. Голям мач не стана, действията бяха сковани от напрежение, грешки и предпазливост. Поне имаше голове. И заряд. Играта на ЦСКА не се получи, не и като владеене на топката и агресия. \"Левски\" продължава да е загадка. Този път \"сините\" допуснаха две попадения, при това след 1:0. Достойнство за тима е, че успя да изравни - най-вече с характер. Имаше страхотна битка и по трибуните - със солидно присъствие на агитките, песни, възгласи, хореография, бомбички, димки... Може би и този двубой завърши наравно. Нарядът на съдията Георги Кабаков предизвика недоволство сред привържениците на \"Левски\", но пловдивчанинът се справи добре със задълженията си. Не беше и затруднен много, нямаше трудни ситуации за решаване.", "date": "2017.10.21", "title": "\"Левски\" и ЦСКА-София направиха равен в полза на \"Лудогорец\""}
