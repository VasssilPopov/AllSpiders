{"url": "http://clubz.bg/67686-moje_li_da_byde_spaseno_qdrenoto_sporazumenie_s_iran", "text": "След оттеглянето на САЩ от споразумението за иранската ядрена програма европейците и Китай уверяват, че работят за запазването му, но как да се постигне това, при положение че главната световна сила отново ще наложи санкции? Европейският съюз твърди, че ще се придържа към споразумението, докато Иран спазва задълженията си и предстоящите дни ще са решаващи за убеждаването на Техеран да остане в сделката. \n\tВеликобритания, Франция и Германия, трите европейски страни в споразумението (групата Е3), предприеха съгласувана дипломатическа офанзива, за да успокоят Иран, че запазват ангажимента си. Френският президент Еманюел Макрон разговаря в сряда с иранския си колега, а в близките дни, може би в понеделник, се очаква външните министри от европейското трио да се срещнат с представители на Техеран. Темата за иранското споразумение ще присъства също в дневния ред на срещата на върха на ЕС в София следващата седмица - подходящ случай за Европа да отправи ясно и единно послание в подкрепа на сделката. Европейските ръководители ще разговарят също с Китай и Русия - други две страни по договора, за да съгласуват реакциите си. Според европейски дипломат това не бива да се възприема като опит \"за изолиране\" на Вашингтон. Независимо от важността на тези политически ходове, Иран иска конкретни гаранции, че търговските отношения ще бъдат защитени, след като Вашингтон отново налага санкции. За момента Париж, Лондон и Берлин не са огласили подробности за стратегията си. Мозъчният тръст Международна кризисна група (МКГ) предлага няколко възможности, които биха могли да успокоят компаниите, работещи с Иран, и да помогнат на умерените ирански политически фигури да убедят привържениците на твърдия курс Техеран да остане в споразумението. Страните от ЕС биха могли да прибягнат до своите държавни агенции за инвестиции, за да покрият рискове като санкциите, на които вероятно ще бъдат подложени фирмите, търгуващи с Иран, предлага в доклад МКГ. Същевременно страните от Е3 биха могли да подкрепят заедно инфраструктурни проекти в Иран чрез агенциите си за развитие. Друга възможност, също лансирана от европейски висши представители в последните седмици, ще е Иран да получи право на заеми от Европейската инвестиционна банка (ЕИБ), както и да се даде на Техеран достъп до международно финансиране в евро, за да се избегнат трансакциите в долари. \"Може да се направи опит за осъществяване на бизнес операции във валути, различни от еврото, но за това са нужни банки, които работят в тази област\", обясни европейски дипломат. \"Това не е лесно за банка, която оперира в САЩ. Затова и помислихме за ЕИБ\", добави той. Въпреки това \"е много, много сложно при реалното състояние на света\" да се избегнат трансакциите в долари, каза бившият френски външен министър Юбер Ведрин, отговаряйки на въпрос на радио \"Франс ентер\". \n\tТази идея беше редовно обсъждана в Брюксел в последните седмици: ЕС би могъл да противодейства на американските санкции, като приеме регламент от 1996 г., създаден по начало за заобикаляне на ембаргото, наложено на Куба. Законът \"за блокирането\" позволява на европейски компании и съдилища да не се подчиняват на регулации за санкции, въведени от трети страни, и постановява, че никое съдебно решение на чуждестранен съд, основаващо се на тези регулации не може да се прилага в ЕС. Разногласията със САЩ по кубинското ембарго обаче бяха решени на политическо равнище, така че доколко ефективен е този регламент така и не беше установено на практика. Само че ефектът може да се окаже повече символичен, отколкото икономически, предположи европейски източник. \"Ако дадена компания оперира на големия американски пазар и на малкия ирански пазар, тогава тя не се облагодетелства особено от факта, че дейностите ѝ са защитени в Европа и в Иран, а в САЩ не са\", отбеляза този източник. \"Това обаче може да помогне на средните фирми, специализирани в Близкия изток\", допълни той. Вашингтон даде шестмесечен гратисен период на компаниите да приключат дейността си в Иран, преди да наложи нови санкции, но вече възникват въпроси доколко ефикасни биха били евентуални контрамерки от страна на ЕС и съюзниците им. \n\tВисш представител на Християдемократическия съюз (ХДС) на Ангела Меркел предупреди, че присъединяване към споразумението ще е трудно под заплахата от санкции. \"Този, който инвестира в Иран, ще пострада от американските санкции, а това няма как да се компенсира\", заяви Норберт Рьотген за електронната версия на сп. \"Шпигел\". Дилемата беше ясно изложена в сряда от иранския върховен ръководител аятолах Али Хаменей, който подчерта, че Иран няма остане в споразумението без \"реални гаранции\" от страна на европейците.", "date": "2018.05.11", "title": "Може ли да бъде спасено ядреното споразумение с Иран"}
{"url": "http://clubz.bg/67634-bmw_izteglq_nad_300_hilqdi_koli_ot_britanskiq_pazar", "text": "BMW изтегля над 300 хиляди коли от британския пазар заради опасения, че електрическото им захранване може да спре в движение, съобщава Би Би Си. Става дума за  Миналата година германският автомобилен производител изтегли 36 410 автомобила заради подобни проблеми. След разследване на Би Би Си обаче става ясно, че дефект в електрическото захранване имат и коли, които не са изтеглени. Това е причината  BMW да се застрахова, като изведе от употреба над 300 000 автомобила. От компанията признават за проблема след като британски гражданин умира в катастрофа на Коледа през 2016 г. Неговият Ford Fiesta се блъска в дърво, защото до последния момент не забелязва идващото срещу него BMW, чиито светлини изведнъж угаснали. При разследването става ясно, че  \"Дизелгейт\" удари и BMW Пред Би Би Си собственик на BMW серия 3 разказва, че с колата му се е случило същото през декември 2016 г. Сервизът му връща автомобила след преглед. По-късно се оказва, че колите от същата серия, които са на бензин, са сред първите изтеглени от пазара. Неговата обаче не е. Дизелгейт: изтеглят 630 000 германски коли в Европа През 2013 г. BMW изтегля над 500 000 коли от САЩ, Австралия, Канада и Южна Африка. От компанията заявиха, че отварят гореща линия за клиенти и ще изслушат оплакванията на всички засегнати. Дизелгейт: изтеглят 630 000 германски коли в Европа", "date": "2018.05.11", "title": "BMW изтегля над 300 хиляди коли от британския пазар"}
{"url": "http://clubz.bg/67732-fetva_na_70_myusyulmanski_ucheni_samoubijstvenite_atentati_sa_protiv_islqmskite_principi", "text": "Мюсюлмански учени от три държави издадоха указ, в който заявиха, че екстремизмът и тероризмът, включително самоубийствените нападения, противоречат на ислямските принципи, предаде Асошиейтед прес. Седемдесет видни мюсюлмански учени от Афганистан, Пакистан и Индонезия издадоха указа, или фетва, на конференция в Индонезия за начините за постигане на мир и стабилност в Афганистан, опитвайки се да убедят талибаните да се откажат от насилието. Индонезийският президент Джоко Видодо, който откри еднодневната конференция, изтъкна ангажимента на Индонезия да помага за установяване на мир в разкъсвания от конфликт Афганистан. Той заяви, че конференцията е част от усилията на Индонезия да насърчи ролята на ислямските духовници, или улеми, в подкрепа на мира в Афганистан. \n\tКонференцията в президентския дворец в Богор край Джакарта беше организирана от Индонезийския съвет на улемите.", "date": "2018.05.11", "title": "Фетва на 70  мюсюлмански учени: самоубийствените атентати са против ислямските принципи"}
{"url": "http://clubz.bg/67727-sydyt_pita_deputatyt_simov_e_li_deputatyt_simov", "text": "Пред интересен казус се изправи вчера Софийският районен съд (СРС) по делото на члена на СЕМ и бивш говорител на Външно министерство Бетина Жотева срещу депутата от БСП Александър Симов за отправени обиди по неин адрес. Магистратите ще трябва да установят дали Сашо Симов е... Сашо Симов. И по-точно той ли е писал обидни според Жотева материали по неин адрес не само в редица онлайн издания, но и в собствения му фейсбук профил. Адвокатите на народния избраник твърдят, че материалите във фейсбук са писани от лице, представящо се за Симов. Поводът за заведното дело датира от лятото на 2017 г., когато Жотева влезе в пререкание с журналиста Къдринка Къдринова. Тогава се решаваше съдбата на \"Радио България\". По време на заседание на комисията по медии и култура в парламента, в което Жотева участваше в качеството й на член на медийния регулатор, двете размениха реплики, провокирани от въпроса на Къдринова провеждала ли е тя от името на външния министър Екатерина Захариева разговори с посланици в полза на решението за закриване чуждоезичната програма на радиото. , реагира Жотева. Малко по-късно тя се извини за реакцията си като я определи като груба, несправедлива и прекалена. Но междувременно срещу нея вече се бе отприщила вълна от недоволство, като един от най-шумните по темата бе Симов, който също е журналист. Вследствие Жотева е предявила иск за претърпени неимуществени вреди на обща стойност 23 000 лева. В исковата молба се изброяват случаи, в които Симов е отправял квалификации по неин адрес, в т.ч. от парламентарната трибуна, където Жотева е била наречена \"комендант в концлагер\". Това изказване е било излъчено в редица телевизии. Изброяват се статии в множество сайтове, отразили изказването на Симов, сред които и Клуб Z.  \"От личния си профил в социалната мрежа фейсбук ответникът е публикувал публично, сред неограничен кръг лица, редица обидни думи и изрази\", твърдят адвокатите на Жотева. И се изброяв какви:  Цитирани са и посочени като авторски от народния избраник материали като тези в \"Ретро\" и \"Поглед инфо\" например:  Изброените цитати са множество и включват и материали в блога на Симов. В заключение адвокатите на Жотева посочват, че  . Засегнати са били личният и професионалният й авторитет, доброто име, достойството й. Според адвокатите на народния избраник искът е недопустим, защото не може да се докаже, че автор на гореизброените материали е именно лицето Александър Симов. Те признават авторство върху изказването му от парламентарната трибуна и собствения му блог, а препубликуването е решение на издателите, както и съдържанието.  А по отношение на материалите във фейсбук казват: По отношение на авторските материали, адвокатите оборват и едно по едно всяко обидно, според Жотева твърдение, за да стигнат до извода, че  На база на така изложените обстоятелства, съдът се е заинтригувал подал ли е Сашо Симов сигнал до ГДБОП за откраднатия му фейсбук профил и за това, че от негово име излизат мнения и коментари. И ГДБОП ще бъде питана. В действителност към днешна дата Симов има два профила в социалната мрежа. Запитвания ще бъдат изпратени и до главните редактори на медиите, отразили или препечатали негови изказвания и коментари, или публикували авторски такива.", "date": "2018.05.11", "title": "Съдът пита: депутатът Симов е ли депутатът Симов"}
{"url": "http://clubz.bg/67728-putin_otnovo_hokeist_s_pet_gola_za_pobedata", "text": " Руският президент Владимир Путин реши отново да покаже демонстративно, че е голям спортист. Освен че плува в ледени води, язди кон и т. н., Путин никога не пропуска да поиграе хокей. Винаги в печелившия отбор. Този път той вкара пет гола в демонстративен мач с бивши звезди от Националната хокейна лига на САЩ и Канада (НХЛ). Путин се включи в отбора на легендите, в който попаднаха големи имена като Павел Буре и Слава Фетисов, а срещу тях застанаха аматьори, сред които губернатор и милиардер. Путин и компания ги победиха с 12:7. Путин поигра нощен хокей на \"Червения площад\". И спечели (СНИМКИ) Петте гола са значителен спад във формата на руския президент, отбелязват международните медии, защото неговите стандарти са много по-високи. Той вкара осем шайби в същия мач през 2015-а година и седем през 2017-а. Путин с 6 гола на хокей, Обама едва вкарва 6 топки на голф Играчите от аматьорските лиги са \"прекрасен пример\" за обикновените руски граждани, избирайки \"здравословен начин на живот\", каза Путин след двубоя. \n\t Путин с 6 гола на хокей, Обама едва вкарва 6 топки на голф", "date": "2018.05.11", "title": "Путин отново хокеист - с пет гола за победата"}
{"url": "http://clubz.bg/67730-vissh_iranski_duhovnik_ako_izrael_dejstva_glupavo_tel_aviv_shte_byde_unishtojen", "text": "Висшият ирански духовник Ахмад Хатами заяви днес по време на петъчната молитва в Техеран, че ако Израел действа \"глупаво\", Тел Авив и Хайфа ще бъдат унищожени, предаде Ройтерс, позовавайки се на иранската държавна телевизия. Светът срещу Тръмп заради сделката с Иран Хатами каза, че не може да се вярва на европейците за ядреното споразумение, след като президентът Хасан Рохани обяви, че Иран ще остане в него дори и след изтеглянето на САЩ.  Хиляди иранци излязоха по улиците на градовете днес, за да протестират срещу решението на американския президент Доналд Тръмп САЩ да напуснат международното ядрено споразумение с Иран.", "date": "2018.05.11", "title": "Висш ирански духовник: Ако Израел действа глупаво, Тел Авив ще бъде унищожен "}
{"url": "http://clubz.bg/67731-rusnaci_tyrsqt_prichinite_za_provala_na_yuliq_samojlova_na_%E2%80%9Eevroviziq%E2%80%9C", "text": "Руските потребители на социалните мрежи реагираха емоционално на провала на Юлия Самойлова на конкурса „Евровизия“. Някои преживяха поражението ѝ, изразявайки съчувствие към момичето, като отдават отпадането ѝ на антируските настроения в Европа. Но повечето са на мнение, че певицата не е достатъчно талантлива, пише сайтът Лента.ру. На втория полуфинал на „Евровизия 2018“ на 10 май в Лисабон Самойлова изпълни песента „I Won’t Break“. Тя обаче не попадна сред финалистите. В Туитър много руснаци следяха телевизионното предаване и активно коментираха случващото се. Част от тях изразиха съчувствие към момичето: според мнозина руснаци европейският конкурс се явява политически ангажирано мероприятие, на което Самойлова се е представила достойно. Певицата получи поздрави за осъществяването на мечтата си да участва на „Евровизия“, което тя успя да направи от втория опит. На „Евровизия 2017“ Самойлова не можа да участва заради получената от Службата за безопасност на Украйна   3-годишна забрана да влиза в страната. Забраната бе следствие от участието на руската изпълнителка в концерт в Крим през лятото на 2015 г. Според СБУ, певицата е нарушила постановление на Министерския съвет на Украйна, съгласно което чужденците са длъжни да получат специално разрешение за посещението на полуостров Крим, след като той бе анексиран от Русия. Тогава ръководството на конкурса предложи на Русия да изпрати друг изпълнител  , но руснаците отказаха и останаха без участие в конкурса. Ето някои от мненията от социалните мрежи за представянето на Юлия Самойлова тази година: Слава Удо: Марина Саакян: Нефритовый: Кеп: Други коментиращи посочиха грешки на самата Самойлова по време на изпълнението. Зрителите наричат вокала на певицата недостатъчно чист. Някои изразяват мнение, че момичето е забравило думите на песента, а основната ѝ работа е свършена от беквокалистите. Алина Михайлова: hurricane: Серёнсé: Самата Юлия Самойлова реагира на неуспеха с оптимизъм.  ", "date": "2018.05.11", "title": "Руснаци търсят причините за провала на Юлия Самойлова на „Евровизия“"}
{"url": "http://clubz.bg/67729-ot_yuni_azerskiqt_gaz_poticha_kym_evropa", "text": "Трансанадолският газопровод TANAP влиза в експлоатация на 12 юни 2018 г. Новината съобщи министърът на енергетиката и природните ресурси на Турция Берат Албайрак, цитиран от държавната Анадолска агенция. По него до Турция ще идват 6 млрд. куб. м природен газ от Азербайджан годишно. В началото на 2020 г. към TANAP ще се присъедини ТАР (Трансадриатическият газопровод) и така общо 16 млрд. куб. м азерски природен газ ще потекат към Европа.  Азербайджан ни предлага газификация за собствена сметка Акционери в TANAP са азербайджанската компания SOCAR с 58%, турската BOTAŞ с 30% и британската ВР с 12%. С пускането на тръбата Турция увеличава своята тежест в енергийната политика, тъй като нараства нейната значимост като транзитна страна. Предстои и пускането на \"Турски поток\" в края на 2019 г., по който ще тече руски природен газ. Азерският газ иде след 2020 г. По 1 млрд. кубика на година Първата копка на дългия 1850 км TANAP беше направена през 2015 г. от държавните глави на Турция, Азербайджан и Грузия. Тогава беше заявено, че до 2025 г. капацитетът на тръбата трябва да достигне 31 милиарда кубически метра годишно. Въпреки конкуренцията на азерския газ на европейския газов пазар, трудно е да се пребори доминацията на Русия, тъй като транспортните разходи по преноса на газ при нея са сравнително по-ниски поради географския фактор. Освен това Русия притежава 17% от световните газови резерви. Но наличието на азерски газ ще диверсифицира източниците, заедно с вноса на втечнен газ от други страни на европейския пазар. След изграждането на интерконекторните връзки с Гърция и Турция, България също ще може да получава азерско синьо гориво. Ако България иска азерски газ, трябва да побърза с газовите връзки Азерският газ иде след 2020 г. По 1 млрд. кубика на година Ако България иска азерски газ, трябва да побърза с газовите връзки", "date": "2018.05.11", "title": "От юни азерският газ потича към Европа"}
{"url": "http://clubz.bg/67713-kitaj_se_opitva_da_si_vyrne_vliqnieto_vyrhu_severna_koreq", "text": "Китай си е поставил амбициозна задача - опитва се да подчини Северна Корея в подкрепа на главната си цел - да си върне ролята на велика сила в Азия.  В края на втората си среща само за 40 дни със севернокорейския лидер Ким Чен Ун китайският лидер Си Цзинпин му даде благословията си да следва новото си увлечение - икономическото развитие. Тази среща изненада западните медии, които бяха писали, че Пекин е останал на заден план в дипломатическата активност, започнала след като Ким изпрати делегация на зимната олимпиада в Южна Корея през февруари. Ким получи благословия от Си за срещата с Тръмп Китай обаче си върна инициативата още следващия месец, като покани Ким да напусне страната си за първи път от години за среща на върха в Пекин. А при срещата си с Ким тази седмица Си подчерта подкрепата на Китайската комунистическа партия (ККП) за Корейската трудова партия (КТП) и напомни за топлите отношения между двете управляващи партии. Той звучеше като комбинация от марксистки революционер и китайски мандарин, като наричаше Ким \"другарю председател\" и подчертавае, че и двете страни са социалистически. Отразяването на визитата от агенция Синхуа създаваше усещането за васална държава, поднасяща почитанията си на Средното царство, отбелязва „Вашингтон пост“. Имперски Китай в продължение на столетия се е отнасял към Корея като към продължение на империята си и тази среща не беше изключение. Си Цзинпин разбира, че с дипломатическата си инициатива Ким Чен Ун се опитва да отслаби китайския контрол над страната си. Над 80 на сто от севернокорейската търговия е с Китай, който осигурява и по-голямата част от електроенергията на КНДР. Китайски компании от десетилетия предотвратяват срив на икономиката на съседната страна. През последните месеци Пекин използва това влияние, за да накара Пхенян да обуздае ядрените си амбиции. Администрацията на американския президент Доналд Тръмп успя да принуди Китай да вземе мерки срещу компании, които нарушават санкциите срещу Северна Корея. Тежките санкции изиграха важна роля да се стигне до масата за преговори. Каква е играта на Ким Чен Ун?  Сега обаче Китай изглежда отново прави завой, този път към Пхенян, смята „Вашингтон пост“. Това става по простата причина, че запазването на КНДР като съюзническа социалистическа държава е от голямо стратегическо значение за китайската компартия в нейния стремеж за господство в Азия. Всеизвестно е, че Пекин се страхува от обединен Корейски полуостров. Това ще оначава полуостров най-вероятно под контрола на демократично правителство, което може дори да се окаже притегателно за 2,3 милиона корейци, живеещи в Китай близо до границата. Но китайските лидери се опасяват и от перспективата за Северна Корея с добри отношения с Южна Корея и може би дори със САЩ. Си Цзинпин има нужда от Северна Корея в своя лагер и последната му среща с Ким Чен Ун само послужи като доказателство за безпокойството на Пекин. Каква е играта на Ким Чен Ун? ", "date": "2018.05.11", "title": "Китай се опитва да си върне влиянието върху Северна Корея"}
{"url": "http://clubz.bg/67716-polsha_reje_s_20_deputatskite_zaplati", "text": "Парламентът в Полша одобри законопроект за намаляването с 20 на сто на депутатските заплати, предаде Ройтерс. Причина за решението на доминирания от националистическата и евроскептична партия „Право и справедливост“ (ПиС) Сейм бяха критиките заради финансовите  бонуси за министрите. Законопроектът бе одобрен с 240 гласа „за“. Главните опозиционни сили се въздържаха. Нинова замразява заплати на депутати, премиер и президент на 2976 лева Предвижда се възнагражденията на депутатите да бъдат смъкнати от настоящите 10 000 злоти (2 802 долоро) месечно. Миналата година тогавашната премиерка Беата Шидло реши да изплати на себе си и на министрите си бонуси на стойност над 10 средни месечни заплати. В резултат на това, както и поради други действия на управляващата партия, подкрепата за нея спадна. Лидерът на ПиС Ярослав Качински призова преди месец министрите да дадат бонусите си за благотворителност и обяви намаляване на заплатите на съпартийците си депутати.", "date": "2018.05.11", "title": "Полша реже с 20% депутатските заплати"}
{"url": "http://clubz.bg/67720-ne_sme_kresliva_opoziciq_vs_merkel_go_posreshtna_sys_skypi_bojko", "text": "Управляващи и опозиция за пореден път се възползваха от прякото предаване на БНТ на парламентарния контрол, за да разменят декларации. Тон даде лидерът на БСП Корнелия Нинова. В своята декларация тя очерта алтернативата, която БСП предлага на настоящото управление. Според нея, ако това се е било случило, са щели да бъдат спасени държавни и общински болници от затваряне или фалити и това е щяло да струва 500 млн. лв. Различно щяло да бъде и ако управляващите се бяха съгласили да приспаднат до 50 лв. на дете месечно от данък общ доход на работещите родители, което щяло да струва 300 млн. лв. Нинова припомни, че от БСП са предлагали увеличение на месечното парично обезщетение за отглеждане на дете от 1 до 2 години до размера на минималната работна заплата – 510 лв., и това е щяло да струва на държавата 78 млн. лв. А увеличаването на помощта за ученици от семейства с ниски доходи във 2-ри, 3-ти и 4-ти клас е щяло да коства на бюджета 30 млн. лв. Нинова каза още, че ако бил приет законопроектът на БСП за разширяване на обхвата на енергийните помощи, са щели да бъдат необходими 90 млн. лв. А намаляването на разликите между старите и новите пенсии е щяло да излезе 810 млн. лв. Лидерът на БСП припомни, че от партията са предлагали увеличаване на бюджета за висше образование и наука с 85 млн. лв. А за т. нар. чек за културно мероприятие за младежи са били необходими 8 млн. лв. Тя отрече, че БСП е \"креслива опозиция, която не предлага алтернативи. И изтъкна, че в края на управлението на тройната коалиция дългът е бил 9 млрд. лв., докато сега е 25 млрд. лв. И допълни, че БСП е провеждала подобни политики, когато партията е била на власт. Речта на Нинова беше оформена като презентация. Зад нея на огромен екран вървяха слайдове, илюстриращи нейните думи. Депутатът Георги Марков (ГЕРБ) излезе на трибуната, за да отговори на лидерката на соцпартията. Той обаче реши да заложи на външнополитическите успехи на правителството. И продължи: Марков призова БСП да поддържа политическата стабилност, защото именно тя отличавала България от съседните ни балкански държави.", "date": "2018.05.11", "title": "Не сме креслива опозиция vs Меркел го посрещна със \"Скъпи Бойко\""}
{"url": "http://clubz.bg/67722-kitajski_tv_kanal_poluchi_zabrana_za_izlychvane_na_%E2%80%9Eevroviziq_2018%E2%80%9C", "text": "Европейският съюз за радио и телевизия   забрани на един от най-популярните китайски телевизионни канали да излъчва музикалния конкурс „Евровизия“ заради цензуриране на ЛГБТ елементи от състезанието, съобщава Би Би Си. Манго тв е била критикувана в социалните мрежи заради замазване на флагове с дъгата и скриване на татуировки по време на първия полуфинал във вторник. Освен това телевизията е взела решение да не излъчи изпълненията на представителите на Израел и Албания. От EBU обявиха, че цензурата не е сред европейските ценности на разнообразието. Все пак в китайските социални мрежи доста хора споделиха изображения от цензурираните изпълнения. Един потребител нарече решението на разпространителя да цензурира всичкоq свързано с хомосексуалносттаq  . В китайската мрежа Weibo се появиха призиви към „бойкот срещу Манго тв“, а един потребител обяви, че  Представителят на Ирландия в конкурса, Райън O’Шонеси, каза пред Би Би Си, че приветства решението на EBU. O’Шонеси ще участва на финала в Лисабон в събота с песен за края на една връзка. Двама танцьори му партнират на сцената, а изпълнението им бе един цензурираните моменти от Манго тв.    ", "date": "2018.05.11", "title": "Китайски тв канал получи забрана за излъчване на „Евровизия 2018“"}
{"url": "http://clubz.bg/67725-parlament_i_pravitelstvo_v_edin_glas_zad_prevozvachite", "text": "Парламентът възложи спешно мандат на правителството да отстоява пред Европейската комисия (ЕК) исканията на транспортния бранш при гласуванията на двата пакета за транспортна мобилност, когато бъдат вкарани в Европейския парламент. Това решиха депутати днес със 140 гласа \"за\", а вносителите на проекта са от всички парламентарно представени политически сили: Цветан Цветанов (ГЕРБ), Корнелия Нинова (БСП), Мустафа Карадайъ (ДПС), Валентин Касабов (\"Обединени патриоти\") и Гергана Стефанова (\"Воля\"). За да бъдат внесени промените, на спешно заседание се събра парламентарната транспортна комисия, за да може Министерският съвет да гласува позиция преди срещата на върха в София на 16-17 май. За тогава са насрочени и протестите на превозвачите - с коли и камиони пред НДК и пред резиденция \"Бояна\".  Превозвачи на протест заради... гарантирана почивка и повече пари Транспортната комисия, която единодушно прие проекта, се обедини и около мнението, че пакетите за мобилност 1 и 2 не отчитат спецификите на транспортния сектор и ограничават свободното движение на хора, стоки и услуги. Пакетите за мобилност, зад които застават големите европейски държави като Франция, Германия, Австрия и Италия, предвиждат шофьорите на ТИР-ове от източноевропейските страни да получават командировъчни като тези в западноевропейските, а задължителната 45-часова почивка на седмица да изкарват в хотел. За превозвачите от Източна Европа това означава сериозно увеличение на разходите и намаляване на тяхната конкурентоспособност на пазара на транспортни услуги, което би довело до загуба на работни места. В България браншът дава работа на близо 190 000 души.   Народните представители се обединиха около мнението, че задължението за ползване на редовната седмична почивка извън превозното средство ще принуди шофьорите да оставят товара си, за който са лично отговорни, а това ще им струва допълнителни разходи за застраховка и престой в хотел. Не са съгласни и с изискването за завръщане \"у дома\" на всеки три седмици, което също ще бъде допълнителен разход за транспорт на служителите, за да се върнат в страната. \"Демократична България\" подкрепя протестите на превозвачите Преди дни правителството заяви, че застава зад исканията на превозвачите. Засега не е известно дали и други страни от Източна Европа се обявяват срещу пакетите за мобилност. На форума в Аахен снощи в двустранни разговори с президента на Франция Емануел Макрон и с германския канцлер Ангела Меркел Борисов е изтъкнал, че от промените в транспортния бранш ще бъдат засегнати над 100 000 български семейства, а голяма част от малкия и среден бизнес в сектора ще фалира. Германската канцлерка е посочила, че ще се търси приемливо за всички решение, гласи прессъобщението на МС. \"Демократична България\" подкрепя протестите на превозвачите", "date": "2018.05.11", "title": "Парламент и правителство в един глас зад превозвачите"}
{"url": "http://clubz.bg/67703-vmro_ne_vlizame_v_edna_partiq_s_erdogan_za_razlika_ot_barekov", "text": "За втори пореден път на ВМРО й се наложи да отрича, че влиза в Алианса на консерваторите и реформистите в Европа (АКРЕ) на церемония на 8 юни в Баку, Азербайджан. Поводът за породилата се дискусия по въпроса стана \"новина\", обявена от евродепутата Николай Бареков в началото на месеца, според която партията му \"Презареди България\" и \"воеводите\" се присъединяват на тази дата към политическото семейство на АКРЕ. Още тогава представители на ВМРО отрекоха пред Клуб Z това да е истина за тяхната партия. И посочиха, че в действителност работят за приемане в Алианса на консерваторите, но сами не желаят да бързат с членството, докато част от АКРЕ е Партията на справедливостта и развитието (АКР) - патрията на турския президент Реджеп Тайип Ердоган. \"Имаме новина!\" ВМРО стана член на европейските консерватори... без да знае Клуб Z изпрати и запитване до АКРЕ за потвърждение дали и ББЦ, и ВМРО ще се присъединят към алианса на 8 юни в Баку. И получи отговор, подписан от Ричард Милсъм, главен изпълнителен директор, в който се казва буквално: Последва второ питане, в което уточняваме, че от ВМРО отричат информацията, на което отговор няма. От ВМРО обещаха да проверят откъде идва това разминаване между заявката на АКРЕ и собствената им, а междувременно Бареков се похвали, че логото на \"България без цензура\" (  вече краси страницата на АКРЕ. Ако вземем предвид анонса му и относно \"воеводите\", странно е, че и тяхното лого не е там. Влизат Бареков, Лобачевски и войнстващата девица в един Библиотекарски... Очевидно недоволен от публикуваната в Клуб Z новина, озаглавена  , както и от отразяването на лекцията му пред студенти в УНИБИТ, по-известен като Библиотекарския, вчера Бареков разпространи прессъобщение, охотно препечатано от определен кръг от медии  , чието съдържание е трудно да се предаде, ако трябва да бъдат запазени рамките на добрия тон. Публикуваме само заглавието, което е единственото приемливо за публикуване откъм изказ Макар и заглавието да може да се чете като Клуб Z   крие от АКРЕ, че ББЦ е станала неин член, държим да уточним, че нашият интерес е свързан само с членството на ВМРО в качеството й на управляваща партия и с породилия се от това членство казус. За останалото можем само да поздравим г-н Бареков. И тъй като и от АКРЕ твърдят, че ВМРО става негов пълноправен член на 8-и, се свързахме със зам.-председателя на ВМРО Ангел Джамбазки, който също е евродепутат-консерватор   и който всъщност движи делата по членството, за коментар. Джамбазки бе част от приветствието и поздравленията на Бареков за големия успех - съвместното влизане в АКРЕ, въпреки че ако човек си постави за цел да проследи фейсбук изявите на бившия тв водещ, ще срещне немалко обидни епитети по адрес на \"воеводите\" и в частност на председателя на ВМРО Красимир Каракачанов и заместника му Джамбазки.  Ето какво коментира Джамбазки: По-нататък Джамбазки заявява, че ще постави въпроса пред АКРЕ, защото преди да прави изявления от името на ВМРО, алиансът \"трябва да се съобразява с вътрешната политика на всяка една държава член\". На въпрос как  си обяснява отговора от АКРЕ на запитването на Клуб Z, Джамбазки посочи, че навярно са смятали, че правят услуга на ВМРО. По думите му \"за\" излизането на АКР от алианса са още колегите консерватори на Джамбазки от Германия, Дания, Латвия. И за членство категорично не може да се говори на този етап. Оставяме това тук. За сведение:   Влизат Бареков, Лобачевски и войнстващата девица в един Библиотекарски...", "date": "2018.05.11", "title": "ВМРО: Не влизаме в една партия с Ердоган. За разлика от Бареков"}
{"url": "http://clubz.bg/67721-pone_100_spasiteli_tyrsqt_boqn_petrov_video", "text": "Към 100 души ще се включат в спасителната акция по издирването на Боян Петров, който изчезна на 3 май под връх Шиша Пангма в Хималаите, съобщи на брифинг посланикът на Китай в България Н. Пр. Джан Хайджоу. А и днес не започна спасителната акция с хеликоптерите - отново заради силните ветрове. Те излетяха от Непал до базовия лагер, но си останаха там, така и не осъществиха планирания полет до 7000 метра. Очакванията са на 13 май, неделя, времето да е по-благоприятно и тогава да се разгърне акцията. Проблемът е, че шансовете на Боян намаляват все повече, както обясниха алпинисти, които се намират под върха. На 13-и изтичат и разрешителните за хеликоптерите. Друг проблем - след неделя-понеделник се очаква ново влошаване на атмосферните условия. Посланикът обясни, че в състава на спасителния екип са включени изключително подготвени алпинисти с много изкачвания на високи върхове, включително и на Шиша Пангма. От информацията, дадена от посланика на Китай става ясно, че спасителният екип се дели на 3 групи. Първата група, в чийто състав влизат 12 души, вече е тръгнала от Базовия лагер (5800 м) към Лагер 1 (6400 м). Боян не е там, това бе установено още преди дни. Утре е предвидено 7 от тези 12 души да тръгнат към Лагер 2 (6800 м) - има надежда, че Петров се намира в него. А след това се планира групата да се отправи и към Лагер 3 (7300 м). В момента спасителите не могат да провеждат операция на височина над 7300 м, а причината за това е лошото време. Джан Хайджоу подчерта, че климатичните условия в района са неблагоприятни вече от дни. Времето е облачно, духа северозападен вятър, чиято скорост достига 16 м/с., а температурата варира от минус 12 до минус 26 градуса. Според прогнозата на 12 и 13 май метеорологичните условия ще бъдат неблагоприятни. Трите спасителни хеликоптера излетяха рано тази сутрин, но не успяха да продължат издирването над 5000 метра. Реалната им цел беше височина около и над 7000 метра, където са Лагер 2 и Лагер 3, все още недостигнати от екипите, които действат по земя. Три хеликоптера излетяха, за да търсят Боян Петров Възхищавам се на Радослава за психическата издръжливост, бих предпочел той да бъде тук, на това място, в студиото, коментира проф. Петър Берон, приятел и колега на Боян Петров в Природонаучния музей. Ние имаме много знаменити алпинисти, но никой не е написал като Боян такава книга с толкова прецизен текст, каза още Берон. Дано сухоземната група стигне лагер 2, а може и лагер 3, за да огледат навсякъде, защото хеликоптерите могат да летят само до 6100 метра, припомни той. Експонатите, които Боян е събрал за колекцията на музея, са много важни, той не ходи по върховете само да ги покорява, но и с научна цел, каза още Петър Берон за алпиниста. Късно снощи Човека паяк, както е известен Иван Кристоф, написа в профила си във фейсбук, че дарява 100 000 лева за акцията по издирването и спасяването на Боян Петров. Сателитната снимка на в. Шиша Пангма (8013 м) от вчера е изцяло с облаци, никакви обекти на земята не могат да бъдат видени, обяви по БНТ Деян Петков, който е част от екипа на Боян Петров в България. Амбицията на Боян Петров е да покори всичките 14 осемхилядници в Хималаите, от които 10 вече е изкачил. Шиша Пангма е най-ниският от тях, известен е като Джуджето. Той е започнал да изкачва Шиша Пангма на 29 април, на 3 май е видян за последно. Тибетските власти съобщиха за изчезването му на 6 май. Президентът Румен Радев се е срещнал днес с посланика на Китай Джан Хайджоу във връзка с операцията по издирването на прочутия ни алпинист, съобщиха от \"Дондуков\" 2.", "date": "2018.05.11", "title": "Поне 100 спасители търсят Боян Петров  (ВИДЕО)"}
{"url": "http://clubz.bg/67717-napadnaha_jurnalist_ot_cherven_brqg_zaradi_razsledvaniqta_mu", "text": "Журналистът Христо Гешов е бил нападнат снощи пред дома си в Червен бряг,  съобщи самият той във фейсбук. От април т. г. той е част от екипа на „За истината“ и автор на предаването  , което се разпространява онлайн. Гешов е бил нападнат късно снощи, когато се е прибирал в дома си. Докато отключвал входната врата в гръб му е бил нанесен удар, с който е бил повален на земята. След това били нанесени още няколко. Нападателят е бил един, но е имал и съучастник, който го е чакал в паркиран наблизо автомобил. „Това нападение, свързвам на 100% с редицата мои разследвания и подадени сигнали до компетентните органи срещу местната власт в Червен бряг“, написа Гешов в профила си във фейсбук. Журналистът е подал сигнал до Областната дирекция на полицията и прокуратурата. \n\t", "date": "2018.05.11", "title": "Нападнаха журналист от Червен бряг заради разследванията му"}
{"url": "http://clubz.bg/67718-zashto_ministerstvoto_na_otbranata_otdade_chest_na_bezsmyrtniq_polk", "text": "Атлантическият съвет в България протестира срещу рекламата, която информационният център на Министерство на отбраната (МО) направи на т. нар. марш на Безсмърния полк. Той се проведе за пореден път в София на 9 май. Сталин и червени знамена със сърп и чук пред Съветската армия (СНИМКИ) В декларацията се изтъква, че това мероприятие е част от хибридната война на Русия срещу държавата и обществото ни. И е недопустимо държавна институция, още по-малко Министерството на отбраната на евроатлантическа България, да популяризира подобно събитие. Ето какво се казва в декларацията:", "date": "2018.05.11", "title": "Защо Министерството на отбраната отдаде чест на \"Безсмъртния полк\"?"}
{"url": "http://clubz.bg/67714-zakonyt_kojto_shte_ogranichi_hazarta_pylen_tekst", "text": "\"Обединени патриоти\" внесоха в деловодството на Народното събрание анонсираните от Валери Симеонов промени в Закона хазарта. С тях се ограничава възможността за реклама на лотарийни игри и се ограничават местата за продаване на талони. Вчера и ГЕРБ, и БСП подкрепиха тези промени.  В чл. 9, ал 2 се изменя както следва:  В чл. 10 от Закона за хазарта се правят следните изменения и допълнения:  В параграф 1 от Допълнителните разпоредби се създава точка 23а със следното съдържание: България днес: цял един народ търка талончета Публикуваме текста на сегашния Чл. 10, за да илюстрираме същността на промените - в черно са думите, които ще отпаднат, ако депутатите приемат проекта: Чл. 10. (1) Забранява се пряката   реклама на хазартни игри,   както и изпращането на непотърсени електронни съобщения на неограничен брой лица, в които се съдържа информация за хазартна игра -   думите в черно. 2) Допуска се обявяване на: ...  - ...  -  В проекта на \"Обединени патриоти\" има Заключителна разпоредба, с която се прави промяна и в Закона за радиото и телевизията: Ето го сегашния текст в Закона за радиото и телевизията: ...(5) Разпоредбите на този закон не се прилагат за:", "date": "2018.05.11", "title": "Законът, който ще ограничи хазарта (ПЪЛЕН ТЕКСТ)"}
{"url": "http://clubz.bg/67712-evroviziq_i_svetovnoto_prechat_na_kamenarov_da_se_qvi_v_syda", "text": "Процесът срещу генералния директор на БНТ Константин Каменаров не можа да стартира днес в СГС заради изричното желание на подсъдимия да присъства. Ако осъдят Каменаров, губи ли поста в БНТ Както Клуб Z писа, той е осъден на една година и 3 месеца условно с изпитателен срок от 3 г. от районния съд заради каране с алкохол 1,6 промила през лятото на 2016 г. Директорът на БНТ ще трябва да плати и глоба 600 лв., плюс това остава за година и половина без книжка, гласи първоинстанционната присъда. Относително \"лекият\" член от НК може би ще изиграе лошата шега на Каменаров да се окаже несъвместим за поста си  , той обаче допуска подсъдимият на делото. От прочетеното днес заявление на Каменаров стана ясно, че държи да участва в съдебните заседания в СГС, но пък едновременно е в командировка в Португалия за \"Евровизия\". Дори прокуратурата при това положение предложи ход на делото да не се дава. Каменаров обаче заявява до съда и че служебната ангажираност -  му пречи въобще да се яви скоро и моли това да стане след... 20 юли  Затова съдия Атанас Атанасов, който е председател на Съюза на съдиите в България, опита първо да отложи делото за юни, но все пак го насрочи за 4 юли заради адвоката. Като не се съгласи, че твърдените служебни ангажименти на подсъдимия могат да представляват ултиматум за съда, той изрично издиктува за протокола:  ", "date": "2018.05.11", "title": "\"Евровизия\" и Световното пречат на Каменаров да се яви в съда"}
{"url": "http://clubz.bg/67715-syvetnichka_na_trymp_makkejn_umira_taka_ili_inache", "text": "Няма значение какво мисли сенаторът Джон Маккейн за кандидатурата на Джина Хаспъл за шеф на ЦРУ, защото \"умира така или иначе\". Това е казала на заседание съветничката по комуникациите в Белия дом Кели Садлър, твърди Си Ен Ен. Телевизията се позовава на друг служител в президентската администрация, пожелал анонимност. В официалното си изявление Белият дом не отрече думите на съветничката. Джон Маккейн не иска Тръмп на погребението си Сенаторът републиканец Маккейн, който е бил изтезаван като военнопленник в Северен Виетнам, призова да бъде отхвърлена кандидатурата на Хаспъл заради ролята ѝ в програмите за изтезания. Той вероятно няма да е в състояние да участва в гласуването в Сената за кандидатурата на Хаспъл заради здравословното си състояние. Той страда от агресивен рак на мозъка, наскоро беше опериран и от чревно възпаление. Вчера стана ясно, че Джина Хаспъл е била пратена под прикритие в СССР, където изкарва 15 години от работата си. Вече не е тайна. Бъдещата шефка на ЦРУ е била 15 г. под прикритие в Русия По-късно тя е оглавявала и отделението на ЦРУ в Тайланд, където е използвала т.нар. усилено разпитване. Този термин не означава нищо друго освен мъчения по време на разпит. При разследвания в миналото тя е била оправдана, че не е проявявала лична инициатива в изтезаване на разпитвани, а само е изпълнявала заповеди на началници. Именно заради участието на Хаспъл в мъчения тя бе подложена на силен обществен натиск и дори обяви, че може да оттегли кандидатурата си. Но президентът Донлад Тръмп твърдо застана зад нея и сега най-вероятно тя ще бъде избрана на поста. Вече не е тайна. Бъдещата шефка на ЦРУ е била 15 г. под прикритие в Русия", "date": "2018.05.11", "title": "Съветничка на Тръмп: Маккейн умира така или иначе"}
{"url": "http://clubz.bg/67707-hazartnoto_lobi_gubi_polovin_miliard_ako_orejat_reklamata_na_taloni", "text": "Хазартното лоби ще загуби около половин милиард, ако бъдат приети предложените от вицепремиера Валери Симеонов законови промени, прогнозира по БНР днес Тихомир Безлов от Центъра за изследване на демокрацията. Вицепремиерът провежда широк кръг преговори с парламентарно представените политически сили за подкрепа на промени в закона, с които да се забрани рекламата на хазарт и да се ограничат местата за продажба на лотарийни билети, които в момента са почти навсякъде - в будки, лавки, магазини, каси за плащания на сметки и др. До момента за промените е получена подкрепата на управляващата партия - ГЕРБ, и най-голямата опозиционна сила в парламента - БСП. Извън парламента обединението \"Демократична България\" също се обяви за забрана на рекламите на хазарт. България днес: цял един народ търка талончета Анализаторът даде позитивна оценка на действията на Валери Симеонов, който \"чисто политически успя да постави добре ситуацията, т.е. избегна едно типично противопоставяне между формациите и успя да се договори за директна подкрепа\". Безлов съобщи, че пазарът на лотарийни билети се е удвоил за последните години, като още преди 10 години е бил много голям. \"Още преди десетина години, когато говорихме на тази тема, беше очевидно, че в България има свръхвисоко потребление на хазартни услуги, защото всеки виждаше как буквално излизате от вкъщи, във вашия квартал има 1-2 игрални зали, децата залагат на футболни мачове, коментира се колко е загубил, спечелил... Ако се опитаме пак да се сравняваме с другите страни, тогава бяхме около 2% от БВП и пак бяхме една от водещите страни, а сега сме 3% от БВП и сме номер 1 в Европа. 3% е огромно число за страна като България.\" Изследване: 57 на сто от българите играят хазарт, харчат по половин милиард на година Безлов определи два основни проблема в закона: \"Първо, от една страна, стои проблемът с хазартния туризъм. Аз мисля, че България би трябвало да се възползва от тази възможност в туризма и тя някак си го е направила относително ефективно. Този сегмент би трябвало да се развива и подкрепя от държавата. Другият голям проблем, който тези промени в закона няма да засегнат, е това свръхнаситено предлагане на хазартни услуги навсякъде в страната.\" Валери Симеонов: Рекламите на хазарт са безобразни, бих ги забранил Де юре в чл. 10 законът за хазарта забранява пряката реклама на хазартни игри, каквито са популярните лото и лотарийни игри на Националната лотария, \"Лотария България\", а също и тези на държавния Български спортен тотализатор (БСТ). Но вратичката е отворена с четири изключения: няма проблем да се обявяват наименованията на игрите, търговската марка на хазартния оператор, резултатите от игрите и спечелените печалби и тегленията на тиражите. Държавната комисия по хазарта следи за спазването на това, макар от Съвета за електронни медии нееднократно да са заявявали, че това в действителност е реклама. Големите телевизии са най-облагодетелствани от нея, тъй като \"игрите на късмета\" са най-големият рекламодател и осигуряват милиони приходи в бюджетите им. Националната лотария например е рекламодател № 1 по обем на направените разходи за реклама на пазара на телевизионни и печатни медийни услуги през 2017 г., показа обявен наскоро анализ на специализираната агенция \"Медия клуб\". Агенцията ползва изследване на компанията \"Нилсен\", от което се вижда, че Националната лотария, която се държи от две компании, в които акционер е бизнесменът Васил Божков, е лидер сред рекламодателите от всички бизнес браншове с вложените близо 23 млн. евро в телевизионна и печатна реклама през 2017 г. Нинова поиска и хазартът да плаща ДДС Законът задължава фирмите наградният фонд на всяка игра да е равен на минимум 50% от стойността на отпечатаните билети. Държавната такса върху хазарта е 15% от стойността на залозите, а ДДС не се плаща. Пазарът на хазарта у нас е разпределен между \"Ню геймс\" с Националната лотария, \"Евробет\" с \"Лотария България\" и държавния Български спортен тотализатор. Изследване: 57 на сто от българите играят хазарт, харчат по половин милиард на година Валери Симеонов: Рекламите на хазарт са безобразни, бих ги забранил Нинова поиска и хазартът да плаща ДДС", "date": "2018.05.11", "title": "\"Хазартното лоби губи половин милиард, ако орежат рекламата на талони\""}
{"url": "http://clubz.bg/67709-prokuraturata_obvini_kvestori_na_ktb_za_shteti_ot_nad_1_mln_lv", "text": "След близо 3 години разследване, квесторите на фалиралата Корпоративна търговска банка (КТБ) за периода 2014 г. са обвинени в умишлена безстопанственост в особено големи размери, съобщи Софийска градска прокуратура (СГП). Те бяха назначени от БНБ, която по-късно се разграничи от действията им.  Станислав Лютов и Елена Костадинчева са обвинени за това, че в периода 20 август 2014 г. до 6 ноември 2014 г., действайки в качеството на длъжностни лица - квестори при КТБ, в съучастие, умишлено, при условията на продължавано престъпление, не са положили достатъчно грижи за стопанисването и запазването на повереното им имущество, и от това последвали значителни щети в размер на  лева за Фонда за гарантиране на влоговете в банките (ФГВБ). Двамата са с мярка за неотклонение подписка. Според обвинението двамата умишлено са разпоредили осчетоводяване на предсрочното прекратяване на 9 броя договори за индивидуални срочни депозити с привилегирован текущ годишен лихвен процент, вследствие на което депозитите били прехвърлени за изплащане към Фонд за гарантиране на влоговете в банките (ФГВБ). Ако бъдат признати за виновни Станислав Лютов и Елена Костадинчева могат да получат наказание лишаване от свобода от 3 до 12 години, като съдът може да постанови и лишаване от право да заемат определена обществена или държавна длъжност и право да упражняват определена професия или дейност. През 2015 г. квесторите на КТБ и премиерът Бойко Борисов влязоха в задочен словесен двубой, след като Борисов ги обвини как неправомерно са преправили близо хиляда договора за преференциални депозити, така че титулярите им да могат да получат обезщетения от 100 хил. евро, на каквото не са имали право и така ФГВБ е бил ощетен със 100 млн. евро. Според Борисов двамата са отписвали и обезпечения по кредити към банката - на \"Петрол\", \"Рубин\", \"Дунарит\", \"Авионамс\", които тогава се държаха от мажоритарния собственик на КТБ Цветан Василев. По думите на премиера, много компании, сред които и споменатите са си направили цесии и квесторите са освободили имуществото им. Парламентът обяви за нищожни цесии и прихващания, свързани с КТБ Тогава Лютов и Костадинчева поискаха експертна външна оценка на действията си в КТБ, за да докажат, че са работили законосъобразно. Те описаха свършеното от тях в доклад, изпратен на БНБ, на финансовия министър Владислав Горанов, на заместник главния прокурор и в парламента.", "date": "2018.05.11", "title": "Прокуратурата обвини квестори на КТБ за щети от над 1 млн. лв."}
{"url": "http://clubz.bg/67711-lihvata_za_jilishtni_krediti_v_turciq_veche_e_pod_1", "text": "Лихва под един процент за жилищните кредити предлагат няколко банки в Турция, съобщава днес турският печат.  Държавната банка \"Зираат\" понижи на 0,98 процента лихвата си по жилищните кредити с падеж до 10 години и в максимален размер от 500 хиляди турски лири (117 хиляди долара), съобщава в. \"Хюриет\". Мярката влиза в сила от днес, съобщи вчера финансовата институция. Решението идва след препоръка, отправена от президента Реджеп Тайип Ердоган и неговия икономически екип за облекчаване на условията по кредитите за недвижимо имущество. Ердоган обсъди със свои сътрудници мерки в икономиката на среща в президентския дворец в Анкара на 9 май. Според информация на сайта на банка \"Зираат\" месечната лихва в момента по тези кредити е от 1,23 процента, отбелязва \"Хюриет\".  Представители на сектора посочват, че размерът на лихвите по жилищните кредити е нараснал в последно време до най-високото си ниво за последните осем години и половина. \n\t\"Лихвата падна под един процент, \"оживление\" на пазара на имоти\", пише икономическият в. \"Дюня\" тази сутрин.  Темата отразява и \"Миллиет\", който пише, че още три турски банки са последвали примера на \"Зираат\". Това са Халкбанк, Вакъфбанк и Шекербанк, които също понижиха лихвите по жилищните кредити на 0,98 процента. Средната сума, която теглят за жилище турците, е в размер на 300 хиляди турски лири (около 59 340 евро). При лихва от 1,23 на сто те връщат на банките 575 хиляди лири (около 113 700 евро). С понижаването на лихвите върнатата сума ще намалее на 511 хиляди турски лири (около 101 хиляди евро). Това означава, че гражданите ще спестят 64 хиляди турски лири (около 12 600 евро), изчислява \"Миллиет\". Според \"Дюня\" мярката е била предприета, след като от началото на годината в продажбите на недвижими имоти в Турция е било регистрирано забавяне. Вестникът уточнява, че според условията на Шекербанк жилищният кредит е с лихва от 0,98 процента при падеж до 60 месеца, а не както при останалите банки - 120 месеца. Очаква се стъпката на банките да съдейства за съживяване в сектора на недвижимостите, отбелязва \"Дюня\".", "date": "2018.05.11", "title": "Лихвата за жилищни кредити в Турция вече е под 1%"}
{"url": "http://clubz.bg/67710-hilqdi_na_protest_sreshtu_lekite_prisydi_na_iznasilvachi_v_ispaniq_snimki", "text": "Хиляди ученици и студенти протестираха в четвъртък в Мадрид и други испански градове срещу леките присъди, получили петима души, насилили групово 18-годишно момиче в Памплона през 2016 г., предаде Франс прес, цитирана от БТА. Петимата насилници бяха осъдени за престъпление от сексуално естество и получиха по девет години затвор. Те не бяха осъдени за групово изнасилване, а в съда тяхната жертва трябваше да се оправдава защо не е оказала съпротива. Протестите днес бяха организирани от две леви организации - Синдиката на студентите и неговата феминистка платформа. Протестиращите излязоха по улиците на Мадрид и скандираха: \"Изгонете мачовците от съдилищата\" и \"Калпаво правосъдие\". Няма данни колко души са участвали в демонстрацията в столицата. В Барселона според организаторите на протеста по улиците на града са излезли 30 000 души. Прокурорът на Ню Йорк подаде оставка след обвинения в изнасилване Присъдата, породила полемика в страната, бе обявена на 26 април. Испанското правосъдие постановява, че за да се заключи, че е имало изнасилване, жертвата трябва да е сплашвана и физически малтретирана. Съдиите, произнесли присъдата - двама мъже и една жена - не са установили тези два елемента по случая и обявиха, че става дума само за престъпление от сексуално естество. Съдиите обаче признаха, че петимата насилници, сред които има бивш военен и член на Гражданската гвардия, са \"се възползвали от превъзходството си, за да издевателстват по този начин над жертвата, която е дала съгласието си само защото е била принудена от ситуацията\".  Петимата насилници са заснели престъплението и дори започнали да се хвалят с него. ООН разкритикува също съдебното решение. Изнасилването като военно оръжие Жалбите за изнасилвания в Испания са се увеличили. Миналата година са били регистрирани 1382 жалби, което е с 10,6 процента повече в сравнение с 2016 г., според данните на вътрешното министерство. В Испания сега се обмисля реформа на Наказателния кодекс. Случаят в Памплона стана известен като La Manada, или „Стадото“. Така се наричаше групата, създадена от насилниците в приложението WhatsApp. Случаят “Стадото“ е пореден удар срещу правителството на испанския премиер Мариано Рахой. Причината е, че правосъдният министър Рафаел Каталà коментира гневно леките присъди, като заяви, че един от назначените по делото съдии вероятно „има проблеми“. И макар критиките да са в голяма степен основателни, в Испания не е прието министър да коментира съдебната власт. В резултат редица испански магистрати поискаха оставка на Каталà. А той е една от главните фигури в управляващата с крехко мнозинство консервативна Народна партия (НП) на Рахой. Наскоро оставка от поста си подаде Кристина Сифуентес – премиерката на автономна област Мадрид. Тя бе смятана за най-вероятен наследник на Рахой на поста лидер на НП и за евентуален бъдещ  премиер на Испания. Сифуентес се оттегли, след като стана ясно, че е получила неправомерно магистърска степен и след разпространението на видеокпил как краде козметични кремове. Отделно правителството на Рахой е изправено пред сериозната заплаха в действията на сепаратистите в Каталуня, които искат да откъснат областта от Испания. Изнасилването като военно оръжие", "date": "2018.05.11", "title": "Хиляди на протест срещу леките присъди на изнасилвачи в Испания (СНИМКИ)"}
{"url": "http://clubz.bg/67708-turciq_iska_aresta_na_300_voenni_bili_svyrzani_s_gyulen", "text": "Главната прокуратура на Истанбул издаде заповед за задържането на 300 военнослужещи във връзка с разследването за опита за държавен преврат, съобщи Анадолската агенция. Те са обвинени в съпричастност към организацията на духовника Фетхуллах Гюлен ФЕТО, която е смятана от турските власти за организатор на преврата. Към момента са задържани 150 души. Обиските се провеждат от служителите на антитерористичния департамент на Управлението за сигурност на Истанбул. Сред заподозрените са 21 действащи военнослужещи. Това са хора, които биха могли да бъдат членове на клетки на ФЕТО в армейските структури, смятат от обвинението.   Подобна вълна от арести бяха извършени вчера по заповед на Главната прокуратура на Измир. Заповеди бяха издадени за 91 действащи офицери и за петима цивилни „имами“ на ФЕТО, които са се занимавали с координацията на дейността на тази организация.  14 журналисти осъдени на затвор в Турция На 15 юли 2016 г. група офицери и войници от турската армия предприеха опит за държавен преврат. При потушаването на бунта загинаха 250 души, над 2000 бяха ранени.  За подготовката на преврата турският президент Реджеп Ердоган обвини своя бивш съратник ислямския проповедник Фетхуллах Гюлен, който живее в САЩ. След метежа в Турция са арестувани над 50 хиляди души, уволнени или отстранени от работа са около 140 хиляди държавни служители. През юни в Турция ще се проведат първите избори след опита за преврат и инициирания от президента Реджеп Ердоган референдум за конституционна реформа, който доведе до разширяване на правомощията на държавния глава.", "date": "2018.05.11", "title": "Турция иска ареста на 300 военни, били свързани с Гюлен"}
{"url": "http://clubz.bg/67702-edinstvenoto_uspeshno_vystanie_v_nemski_konclager", "text": " това гласи рекламното изречение на новия руски филм „Собибор“, който този месец ще може да гледаме в кино „Люмиер Лидл“.  На 4 октомври 1943 г. в нацисткия концентрационен лагер „Собибор“ избухва бунт. Вдигат го лагеристите – без помощта на партизани, на нелегални и на антифашисти от съпротивата. Нямат оръжие, преди да убият 11 есесовци от лагерната охрана и да отнемат тяхното. Въстанието е оглавено от червеноармейския офицер от еврейски произход Александър Печерски. Някой би могъл да оспори доколко „успешен“ е бил бунтът. Факт е, че около 300 от 600-те затворници успяват да напуснат лагера, но повечето от тях доста бързо са заловени или избити от охраната и от полските полицейски потери, изпратени по дирите им. Все пак 58 души се укриват успешно и доживяват капитулацията на Германия на 8 май 1945 г. Всъщност кинокритикът може би не знае, че още през 1987 г. британците са направили високо оценен от публиката и критиката филм за лагера и въстанието – „Бягство от Собибор“, с Рутгер Хауер и Алън Аркин, който спечели и две награди „Златен глобус“ – за най-добър телевизионен филм и за ролята на украинския евреин Печерски на Рутгер Хауер. Има и два документални филма по темата – те са френски и холандски. В СССР и Русия този подвиг е забравен. Книгата, в която влиза неговият разказ за бягството от „Собибор“, е била спряна от цензурата в СССР. През 1948-а Печерски е уволнен и успява да си намери работа едва след смъртта на Сталин през 1953 г. През 1987-а режисьорът Джек Голд го кани на прожекция на филма „Бягство от Собибор“, но властите не му позволяват да пътува за САЩ. Историята му става популярна в Русия чак през 2015-а, когато излиза книгата. Но сега новата военна драма „Собибор“, режисьорски дебют на Константин Хабенски, който е и в главната роля, ще припомни за този героизъм. В образа на командира на лагера Карл Френзел е холивудската знаменитост Кристофър Ламбер. Това обаче не пречи „Собибор“ да е добър и честно направен филм – съветското и руското кино имат доста примери както за добро, така и за лошо направено кино за героизма. Надяваме се „Собибор“ да е от добрите. Руските критици обаче са раздвоени относно качествата на филма. Ще трябва да го гледаме, за да решим дали „Собибор“ е „ “ или „ “. У нас „Собибор“ ще бъде показан на 17 май в кино „Люмиер Лидл”, а следващите две ексклузивни прожекции са на 19 и 20 май. България е част от световната премиера на филма – след Полша, Русия и САЩ и преди Германия и Израел.    ", "date": "2018.05.11", "title": "Единственото успешно въстание в немски концлагер"}
{"url": "http://clubz.bg/67701-vss_kym_pik_provokirat_se_dejstviq_na_samorazprava_s_bylgarski_sydiq", "text": "Това пише в отворено писмо на говорителя на съдийската колегия на ВСС Цветинка Пашкунова, адресирано до \"г-н Недялко Недялков, управител и собственик\" и \"г-жа Звездомира Мастагаркова\" - главен редактор на \"Пик\". Съдът срещу \"Пик\": Засягате човешкото достойнство и независимостта ВСС излезе с писмото, след като от СРС, Съюза на съдиите и АЕЖ-България изразиха възмущение от поредица публикации, уронващи достойнството и нападащи в познатия стил съдия Силвия Хазърбасанова, която осъди на първа инстанция \"Пик\" по иска на Емил Джасим, когото там наричат \"леке\" и т.н. В резултат самата съдийка се прочете като \"същество\" и отнесе канонада в определен цвят от въпросната \"агенция\", която обаче не е подписала дори пожелателния Етичен кодекс на българските медии. В писанията има несвързани бълнувания за \"Америка за България\" и Сорос, водейки потока на мисълта към съдиите. Становище против \"Пик\"? Може, ама друг път Съветът нарича недопустимо това, че български съдия е решил по съвест нещо да се превръща в \"повод и средство за личностна разправа\". Ето и цялото обръщение: Същевременно от съобщение на \"Пик\" вчера става ясно, че агенцията ще брани Апостола Васил Левски. Във вторник заседава съдийската колегия - така няма опасност да се развали настроението на някои други, заседаващи в сряда и четвъртък.  Становище против \"Пик\"? Може, ама друг път", "date": "2018.05.11", "title": "ВСС към \"Пик\": Провокират се действия на саморазправа с български съдия"}
{"url": "http://clubz.bg/67705-lyjica_hitler_v_kacata_med", "text": "Честит празник! – вика единият. На тениската му – забодено с карфица хартиено копие на георгиевския кръст. „Или за теб това не е празник – продължава, – ти си европеец, нали, ама даваш ли си сметка, че Европа нямаше да я има, ако не беше Денят на победата. За теб не е Ден на победата, нали, Ден на Европа е.“ „Напротив – казва другият, – точно Ден на победата е, ама Ден на победата над фашизма. И се чудя защо за теб е празник, като ти знам отношението към евреи, цигани и всички останали хора, които нацистите са натиквали в концентрационни лагери и газови пещи, какво всъщност празнуваш?“ Веднага последва отговор: „Деня на победата на Съветската армия празнувам, не ден на победата над … нещо си.“ Ей така си говорят. Като два радиоапарата на две различни радиочестоти на един и същ площад в едно и също време. Припомням си един разговор отпреди години с писателя Атанас Славов. В края на живота му малко теми вече му изглеждаха важни. Но тази със сигурност беше сред най-важните. Мислиш ли – питах го, – че е възможно фашизмът, нацизмът да се върнат? „Не просто мисля, сигурен съм, че могат да се върнат“ – отговаряше. След всичко, което вече знаем за тях?! – учудвах се. – Какво може да ни накара да забравим какво са причинили на човечеството, кажи поне една причина. И той казваше: „Причината е, че са много близко до човешката природа. За хората е ласкателно да си въобразят, че са нещо повече от други хора. Проблемът не е дали фашизмът може да се върне, а дали ще го разпознаем достатъчно рано. Дали ще можем да го различим, преди да е дошъл и да се е настанил необратимо. Затова, като видиш знак за такава опасност, викай, вдигай шум, предупреждавай. Отделният човек не може да направи кой знае колко много, но поне може да вика.“ Малко по-късно Атанас Славов си отиде, а за мен остана клетвата да викам. Поводът за викане е съвсем наблизо, само на няколко крачки разстояние от цитираната по-горе обмяна на информация кой какво празнува. Площадът в Сливен е празничен, но не заради 9 май, а защото тук за двайсети път се провежда Национален фестивал на детската книга. Този път под патронажа на Цвета Караянчева, председател на Народното събрание, и както обикновено с много гостуващи детски писатели, раздаване на награди, детски сцени за пеене и танцуване и няколко щанда за продажба на най-новите детски книжки от българските издателства. Ето го и самия повод – той се намира на щанда на ИК „Атеа“ и носи заглавие „Хитлер – човекът зад чудовището“. Точно така, правилно сте прочели. Издателска къща „Атеа“, която прави и чудесни детски книжки, се представя на националния фестивал на детската книга включително с четиво за човека Хитлер зад чудовището Хитлер. Колко души досега се възмутиха от това, че предлагате на деца книга за Хитлер? – питам представителя на издателството. „Вие сте първата“, лъже. Със сигурност знам, че няколко души вече са се възмутили, но книгата продължава да стои на детския щанд. И защо точно тази книга трябва да прочетат децата? – питам. „Защото децата трябва да знаят всичко“ – отговаря. Всичко или всичко, което могат да преценят с малкото си знания и с още по-малкия си опит? Обичайните купувачи на книжки на този панаир са деца от 4 докъм 14 години. Да видим от препоръката за книгата на самото издателство „Атеа“ какво трябва да научат децата от тази книга: „Какво мотивира Адолф Хитлер в неговата жажда за власт, във вярата му в превъзходството на арийската раса и в убеждението му, че германският народ трябва да властва над Европа? Какъв е източникът на неговия антисемитизъм, преследването на хомосексуалисти и цигани, вярата му, че войната е самоцел? В тази книга авторът Майкъл Кериган разглежда живота на Хитлер още от самото начало…Илюстрирана със 180 снимки, портрети, картини и произведения на изкуството, тази книга за Хитлер разкрива историята на човека, чиито действия продължават да ужасяват и пленяват съвременния читател повече от седемдесет години след смъртта му.“ Това пише в сайта на издателството. Тоест това е толкова универсална книга, че удовлетворява едновременно и ужасените, и пленените от Адолф Хитлер. Корицата със сигурност е направени от пленените – иначе на нея едва ли щеше да има свастика, гордо заела долната третина от корицата. Питам две хлапета дали знаят кой е Хитлер. Според едното това е „един човек, който искал да освободи хората от циганите“. Другото дете не знае кой е, но е виждал пречупения кръст, нарисуван на стена до училището. Днес на корица, утре на стена, вдругиден на ревер, после на знаме… „Проблемът не е дали фашизмът може да се върне, а дали ще го разпознаем достатъчно рано. Дали ще можем да го различим, преди да е дошъл и да се е настанил необратимо. Затова, като видиш знак за такава опасност, викай. Отделният човек не може да направи кой знае колко много, но поне може да вика.“ Затова – викам! В абсолютно всяка европейска държава появата на книга със свастика и портрет на Хитлер и подзаглавие „Човекът зад чудовището“ на детски щанд е много меко казано неприемлива. В някои държави това би донесло глоба, в други още по-строги наказания, на българския национален фестивал на детската книга в Сливен то не означаваше нищо. Точно ден и половина – ни-що! Въпреки забележките на отделни граждани, въпреки появата на публикация в местен сайт – никаква реакция, книгата си стоеше сред останалите детски книжки. През това време получих възмутени сигнали от съграждани по телефона и в социалната мрежа. И едва когато това ми даде основание да настоявам на висок тон пред представителя на „Атеа“ и пред организаторите от името на тези съграждани крайно неподходящата за деца книга да бъде изтеглена, тя бе сложена под щанда. Какво е това – безхаберие? Подценяване? Разбъркана скала на ценности? Стремеж за печалба, която не се спира пред нищо? Наивност, арогантност? Най-вероятно смесица от всичко. Склонният да ме убеждава колко невинно четиво е книгата за Хитлер представител на издателството показа като аргумент книга със заглавие „Безсмъртните“ (за бойни отряди от древността до днес) и попита: „Тия да не са избили по-малко хора от Хитлер?“ Този въпрос ми се видя още по-неуместен от самата книга за Хитлер – на това място (национален фестивал на детската книга), на този ден (9 май) и пред такава публика (деца, дошли да си купят книги, защото са им казали, че книгите ни правят по-умни и по-добри хора). Какво правеха през това време сливенските организатори и първенци, ще попитате. Заети бяха. Предстоеше посещение на патрона на фестивала – Цвета Караянчева, председател на Народното събрание. Провеждаха се делови и любезни срещи, връчваха се награди, разменяха се любезности и изявления за това колко важно нещо са книгите, особено за децата, особено за изграждането им като личности. Гости от столицата и чужбина, тържествен концерт, всичко както си му е редът за един прекрасен детски празник, просъществувал вече 20 години. В цялата тази ритуална суматоха не остана време да се забележи лъжицата катран. У нас често става така, усилията отиват в ритуалите. Затова, когато забележите – викайте, предупреждавайте, пазете децата!", "date": "2018.05.11", "title": "Лъжица Хитлер в кацата мед"}
{"url": "http://clubz.bg/67697-rolls_royce_predstavi_pyrviq_si_visokoprohodim_model_video", "text": "Автомобилите на британската марка Rolls-Royce притежават много забележителни черти. Способността да преминават без проблем през дълбока над 50 см вода не е била сред тях. Досега. Rоllѕ-Rоусе пpeдcтaви пъpвия в иcтopиятa cи ĸpocoyвъp, ĸoйтo пoлyчи имeтo Сullіnаn. Hoвият aвтoмoбил cтaнa и пъpвият cepиeн Rоllѕ-Rоусе c пeт вpaти и пъpвият мoдeл c чeтиpи зaдвижвaщи ĸoлeлa нa мapĸaтa, съобщава Си Ен Ен. Автомобилът, който безпрепятствено минава през блата и снежна покривка, носи името на най-големия диамант, откриван някога. Той е намерен през 1905 г. в мина в Южна Африка и има тегло 3106 карата. Откупен за 150 000 британски лири, диамантът е транспортиран във Великобритания, където от него са направени 105 брилянта. Двата най-големи от тях са поставени в кралския скиптър и британската кралска корона. От Rоllѕ-Rоусе посочват, че името говори само за себе си. Сullіnаn е издръжлив, солиден, бляскав и скъп. Koмпaниятa oбяви paзpaбoтвaнeтo нa мoдeлa Сullіnаn пpeз 2015 г. Oĸoнчaтeлнитe тecтoвe нa Сullіnаn ce пpoвeдoxa в плaнинитe нa Шoтлaндия, швeйцapcĸитe Aлпи, в пycтинятa в Oбeдинeнитe apaбcĸи eмиpcтвa, ĸaĸтo и в Cъeдинeнитe щaти. Дължинaтa нa Сullіnаn e 5341 мм, шиpинaтa - 2164 мм, a виcoчинaтa - 1835 мм. Meждyocиeтo e 3295 мм. Oбeмът нa бaгaжнoтo oтдeлeниe e 600 литpa (в чeтиpимecтнaтa мoдифиĸaция Dаrkеѕt Тungѕtеn е 526 литpa). Kpocoyвъpът e oбopyдвaн c 6,75-литpoв V12 двигaтeл c двe тypбини, ĸoйтo пpeди тoвa дeбютиpa c мoдeлa Рhаntоm. Той paзвивa 571 ĸoнcĸи cили и въpтящ мoмeнт oт 850 Hм. Maĸcимaлнaтa cĸopocт нa aвтoмoбилa e eлeĸтpoннo oгpaничeнa дo 250 ĸм в чac. B caлoнa ceдaлĸитe нa втopия peд ca пocтaвeни мaлĸo пo-виcoĸo oт пpeднитe, зa дa ocигypят пo-дoбpo виждaнe нa пътницитe. B зaднaтa чacт ca пpeдвидeни cпeциaлни мacи, ĸoитo мoгaт дa бъдaт изтeглeни c нaтиcĸaнe нa бyтoн. Πpи oтвapянe нa вpaтитe aвтoмoбилът aвтoмaтичнo ce cпycĸa c 40 мм зa лecнo cлизaнe или ĸaчвaнe. Oбopyдвaнeтo вĸлючвa cиcтeмa зa пpeдyпpeждeниe зa фpoнтaлни cблъcъци, aдaптивeн ĸpyиз ĸoнтpoл, cиcтeмa зa нoщнo виждaнe зa paзпoзнaвaнe нa xopa и живoтни, чeтиpи ĸaмepи зa ĸpъгoв oбзop. Moдeлът e ĸoмплeĸтoвaн c пpoeĸциoнeн диcплeй, Wі-Fі и пeт UЅВ пopтa. Ако посочените характеристики ви изкушават, можете да се сдобиете с кросоувъра за около 400 000 долара.    ", "date": "2018.05.11", "title": "Rolls-Royce представи първия си високопроходим модел (ВИДЕО)"}
{"url": "http://clubz.bg/67668-v_rusiq_se_zadushavame_ot_bokluci", "text": "Предлагаме ви коментара на Илдар Дадин. Руският президент Владимир Путин за четвърти пъти положи клетва като държавен глава и най-вероятно ще управлява до 2024 г. В момента критиците му са в следствен арест. Помпозното въвеждане в длъжност бе помрачено от насилие срещу критици на режима. В Русия свободата на изразяване на мнения все повече се ограничава. Аз искам да живея в свободна страна и ще продължа да се боря. Ние не искаме цар. Путин управлява от 18 години. Той съсипва икономиката и социалните системи. За мен президентският вот не беше избор, а спектакъл върху абсолютно пречистено поле. В момента съзирам малко перспективи за протестното движение в Русия. Това за пореден път го показаха арестите по време на демонстрациии в края на миналата седмица на Алексей Навални и на 1600 души, между които и деца. Евросъюзът осъди полицейската жестокост в Русия (ВИДЕО) След протестите по повод президентските избори през 2012 г. правителството системно преследва всяка опозиция. Правото на събрания е драстично ограничено. На гражданското общество се отнема въздухът. Путин погазва човешките права и държи под контрол правораздаването и изпълнителната власт. В Русия се задушаваме от боклуци, а здравната ни система е парализирана. Хората недоволстват, но се опитват да ги сплашват и да задушават в корен всякаква критика към Кремъл. Аз обаче ще продължа да излизам на улицата, защото по никакъв начин няма да се пречупя пред една държава, която не спазва законите. Целта ми е да се боря в името на едно гражданско общество в Русия. Мен ме наказаха, защото публикувах неудобни истини за войните на Русия в Украйна и Сирия. Моята сурова присъда беше безпрецедентна, но изфабрикуваха обвинение и срещу други, дръзнали да се изразяват критично. Целта е да се покаже какво може да се случи, когато оказваш съпротива. Младите хора, които игнорират забрана за демонстрации, са запознати с моята съдба и са наясно с рисковете, на които с политическия си ангажимент се подлагат. Нужна е голяма смелост да излезеш на улицата в Русия. Голяма част от образованата средна класа, която през 2011 и 2012 г. излезе на улицата, напусна страната. 500 000 руснаци емигрираха. От години запознати наричат този феномен “поравализъм” – понятие, идващо от руския израз “време е да се махаш”. Бунт в Кемерово: Путин да излезе и каже истината за пожара (ВИДЕО) Визират се онези, които седят върху стегнати куфари заради страх от политически репресии или правна несигурност. Въпреки това на опразненото поле изникна ново поколение, което търси собствени пътища. Картината е потресаваща. Вкарват в рамка дейци на културата и журналисти. Не бивало да основаваме организации за човешки права и да излизаме на улицата, за да протестираме, въпреки че подобна стъпка е абсолютно легитимна и в съзвучие с конституцията. Чрез целенасочено сплашване на единици се отправя сигнал към цялата страна: Въпреки това аз ще продължа да се боря дотогава, докато демокрацията няма да е само фасада, а реалност. Фактът, че младежта не се бои непрестанно да излиза на улицата, ми вдъхва надежда, че промени в Русия са възможни. Бунт в Кемерово: Путин да излезе и каже истината за пожара (ВИДЕО)", "date": "2018.05.11", "title": "В Русия се задушаваме от боклуци"}
{"url": "http://clubz.bg/67695-kyde_se_pazqt_bitkojnite_pri_shokoladite_i_kravite_razbira_se", "text": "Около 7% от всички добити в света биткойни се пазят на сървъри на компанията \"Xapо\", скрити в подземия на пет континента, включително и в добре охраняван бивш военен бункер в швейцарските планини. Стойността на такъв обем криптовалута се оценява на $10 милиарда, съобщи агенция Bloomberg. Лош старт за биткойн в 2018 година Стартъпът на 44-годишния аржентински предприемач Уисийз Кейсърис е изградил мрежата от подземни складове, след като Кейсърис е прекарал последните няколко години да убеждава милиардерите и милионерите от Силициевата долина, че биткойн е валутата на бъдещето, че трябва да купуват и че той е човекът, който ще защити вложенията им. Впечатляващата сума означава, че само за четири години \"Xapo\" започна да предоставя услуги за съхранение през 2014 г., сумата на депозитите надвишава сумите, които са по 98% от сметките на 5670 американски банки, пише Bloomberg. Биткойн мини никнат в Исландия - искат поскъпване на тока Бункерът е т. нар. студено съхранение на биткойни - съхранява криптовалутата офлайн, което минимизира опасността от кражба. За да получат своите биткойни от такова хранилище, на клиентите на \"Xapo\" им отнема около два дни - през това време компанията проверява самоличността на клиента и автентичността на искането му за прехвърляне на криптовалута. После \"Xapo\" ръчно подписва трансакции с частни ключове, разположени на различни места в бункера. Първото правило, за да притежавате биткойни, е да опазите своя частен ключ - това е кодът, който ви позволява да изразходвате вашата дигитална валута. Ако крадците го получат, те могат да плячкосат имането ви за миг без никаква надежда за възстановяване. Поставянето на клавиши на устройство, свързано към интернет, е удобно и опасно - хакерите са доказали уменията си. Затова и подземните бункери са най-популярната алтернатива, т.нар. студено съхранение, където ключът се запазва в офлайн устройство, като например устройство с палец. Но остават рискове - хакерите също са доказали умението си да залагат капани, за да имат достъп до устройства за съхранение на студено в момента, в който са онлайн. Залог за 1 милион долара: биткойнът ще струва поне 50 000 долара след година Но освен Bitcoin през последните години се разпространяват и конкурентни валути като Ethereum и Ripple, които също вече са натрупали запаси за милиарди долари. Но \"Xapo\" защитава само Bitcoin поради вярата на Кейсърис, че само тази валута има бъдеще. Догматизмът му е до такава степен силен, че \"Харо\" връща клиенти, които искат да съхраняват конкурентни валути.  Предстои да видим оправдан ли е този оптимизъм. Биткойн мини никнат в Исландия - искат поскъпване на тока Залог за 1 милион долара: биткойнът ще струва поне 50 000 долара след година", "date": "2018.05.11", "title": "Къде се пазят биткойните? При шоколадите и кравите, разбира се"}
{"url": "http://clubz.bg/67700-tri_helikoptera_izletqha_za_da_tyrsqt_boqn_petrov", "text": "Започна издирването на Боян Петров. Спасителната акция за откриването на алпиниста, който е в неизвестност под хималайския връх Шиша Пангма от 3 май, в четвъртък беше осуетена отново от лошо време.  В петък от Катманду, Непал, точно в 8.30 часа местно време най-накрая излетяха 3 хеликоптера към върха Шиша Пангма, където изчезна алпинистът, съобщи Нова тв. Акцията по издирването на Боян Петров продължава утре В хеликоптерите са се качили двама шерпи с изключителен опит, които познават планината и маршрутите в детайли, за да насочват пилотите къде да облитат. Екипът носи инсулин и глюкоза, защото Боян Петров е диабетик. На вчерашния полет попречи лошото време.  \"Посолството на Република България в Пекин е информирано в телефонен разговор с управителя на Simrik Air Pvt. Ltd., че съгласно плана, общо три хеликоптера (пълно оборудвани за спасителни акции) са излетяли от летище Катманду в 8.30 ч. местно време (Непал). Третият хеликоптер остава на непалска територия в близост до границата за снабдяване с гориво на двата хеликоптера, които ще извършват спасителната операция. Посолството ни в Делхи е получило допълнителна информация, че хеликоптерите са стигнали в подножието на върха и изчакват намаляване на силата на вятъра, за да направят облитане на съответната височина. В екипите са включени опитни пилоти и опитни алпинисти, включително хора, запознати с терена на вр. Шиша Пангма от техни предишни изкачвания на върха\", се казва в официалното съобщение от Министерството на външните работи. Хеликоптери вчера не излетяха и заради \"административни пречки\". Нямало връзка и с наземния екип, който издирва българския алпинист. По БНТ ръководителят на сектор \"Метеорологични прогнози\" в Националния институт по метеорология и хидрология (НИМХ) към БАН Анастасия Стойчева обясни, че прогнозите и за днес са за силен вятър. Остават и облаците, които вчера попречиха да се направи качествена сателитна снимка. Тя трябваше да улови подробности, които да помогнат на спасителите. Очакванията са облачността да се разкъса към края на деня днес и утре да е слънчево. Според Стойчева до утре на обяд може да има интервал от време, който да позволи спасителна операция, но от следобед ще има нови валежи и вятър, макар и не толкова силен.", "date": "2018.05.11", "title": "Три хеликоптера излетяха, за да търсят Боян Петров"}
{"url": "http://clubz.bg/67670-sedem_godini_po_kysno", "text": "Арабският сайт на Би Би Си публикува преди две години статия по случай петата годишнина от началото на Арабската пролет. В нея се изтъкваше коренно различната оценка за народните бунтове, довели до падането на редица режими - и на арабските граждани и политици, от една страна, и тази на неарабските наблюдатели, от друга. Заглавието на материала беше: Данните на световната организация обаче се различават съществено от цитираното число. Всъщност, докладът за периода 2015-2016 г., изготвен от Икономическата и социална комисия за Западна Азия, която наблюдава ситуацията в 18 арабски държави, твърди, че причина за загубите (613 млрд. долара преки загуби при общ финансов дефицит от 1.243 млрд. долара) се дължат на конфликтите в шест от арабските държави, а не на опитите за извършване на демократична революция в тях. По този начин, случайно или не, заглавието на статията потвърждава тълкуването на онези, които считат, че хаосът и проливането на кръв в периода след началото на 2011 г. са пряко следствие от „Арабската пролет“ и дори нейна основна цел. Всъщност, революцията не си поставяше такива цели. Тъкмо обратното – проваленото управление и гражданските войни във въпросните арабски държави са следствие от политическите процеси, предшествали революционните сътресения, както и от погрешната реакция на тогавашните управляващи на политическите, социалните и икономическите предизвикателства, разкрили се в хода на революцията. В продължение на десетилетия диктаторите на държавите, които днес са в пламъците на вътрешни конфликти и са на границата на оцеляването си, погазваха тяхната конституция и предаваха своите народи. Както вярно отбелязва въпросният доклад, диктаторските режими в продължение на дълъг период от време заделяха лъвския пай от бюджетите за нуждите на репресивния апарат, за сметка на социалните нужди, инфраструктурата и другите приоритети на държавното развитие. Вярно е, че в стремежа си да намалят социалното напрежение диктаторите провеждаха политики на подкупване на различни слоеве от населението. Но от 90-те години насам, с постепенното свиване на приходите от реалната икономика на фона на тези от петролния сектор, въпросните подаяния ставаха все по-недостатъчни. През всичките тези години на бюджетен спад държавният сектор на тези страни бе източван чрез приватизиране на най-апетитните му хапки от приближените до властта елити. Като цяло, разглежданите арабски държави нямаха нужните политически, социално-икономически и институционални лостове, с чиято помощ да се справят с финансово-икономическата криза, предшествала революционната 2011-та година. Всичко това обаче не означаваше, че те нямаха полезен ход, изправени пред подобни предизвикателства. Но и малките шансове за оцеляване бяха проиграни, поради начина, по който недемократичните режими реагираха на народните бунтове и на демократичните искания на своите народи. Прибягването до насилие не бе нито наложително, нито предрешено. Доказателство за това бе взетото решение от командването на армията на Тунис да остави в ръцете на гражданските власти прерогативите на управлението на страната в преходния период. Друг пример бе решението на властта в Йордания да овладее ситуацията без проливането на кръв и прилагането на сила срещу протестното движение в тази страна в периода 2010-2012 г. Подобна „мека сила“ контрастира с използването на репресивни методи, които на свой ред водят до въоръжени сблъсъци и държавен разпад или до зачеркване на политическите свободи и социалния мир, както и до криза на политическото доверие. Всъщност, големите предизвикателства пред тези общества бяха резултат на премахването на възможността за легална политическа борба и постигането на мирно договаряне на социалните искания. По такъв начин, упражняването на насилие се превърна в алтернативата на дотогавашната линия на управляващите на корумпиране на различните социални прослойки като гаранция за вътрешна стабилност на режимите. Този избор обаче имаше твърде голяма цена както в политическо, така и в социално отношение. Всичко това обяснява защо арабските страни се провалиха по пътя, по който други народи по света съумяха да се върнат към икономическия ръст, предшествал световната финансово-икономическа криза, като дори подобрят своите показатели, според цитирания доклад на ООН. Тези успешни държави обаче съумяха да реализират нужните реформи, които им позволиха да възстановят нормалните практики в сферата на икономиката и политиката, за разлика от картината в страните от „Арабската пролет“. В случая с тези арабски държави сривовете в търговския баланс и в сферата на разплащанията доведоха до намаляване на държавния резерв и на инвестициите. Успоредно с това намаляха и преводите от чужбина на онези техни граждани, които работят в страните на Залива, както и обемите на транзитната търговия. По такъв начин, властта в тях не бе повече в състояние да спазва социалния договор, който бе важна опора на политическата власт и нейната легитимност. Последвалата народна съпротива срещу режимите, поставяща си за цел промяната и предоговарянето на социалния договор, на свой ред изтощи социално-политическите и институционалните ресурси, необходими за излизането от сегашната криза. Погрешните реакции на вътрешните и външните предизвикателства в периода от 2011 г. насам, да не говорим за липсата на истински реформи с дългосрочен ефект, чиято цел би била превръщането на въпросните предизвикателства в шансове за развитие, отреждат на някои арабски страни, намиращи се в преходен период, още по-незавидна съдба. Така че, ако трябва да обобщим – нямаше никаква фатална зависимост между революцията и кървавите сътресения в рамките на „Арабската пролет“. Онова обаче, което е неизбежно днес, е общата криза, пред която са изправени преминалите през това изпитание държави като Сирия, Египет, Либия и Йемен.", "date": "2018.05.11", "title": "Седем години по-късно"}
{"url": "http://clubz.bg/67698-trymp_iska_sdelka_koqto_e_po_dobra_i_za_iran", "text": "Според него досегашното споразумение, което САЩ напуснаха едностранно на 8 май, не е могло да предотврати попадането на ядрено оръжие в ръцете на Иран. А това значело, че и други държави от Близкия изток, които имат пари, ще започнат да търсят възможности да се сдобият с ядрени бомби. Президентът подчерта, че Вашингтон налага най-строгите мерки срещу Иран. Той добави, че САЩ трябва да имат възможност да посещават ирански бази, за да се убедят, че \"не ни лъжат\". Както е известно американският президент предивзика буря в света с оттеглянето на САЩ от ядреното споразумение с Иран. Стигна се дори до там, че Меркел обяви, че Европа повече не може да разчита на Вашингтон и призова Старият континент да поеме съдбините си в собствените си ръце. Русия, Китай и ЕС, които са страни по споразумението, остро критикуваха Тръмп за решението му и обявиха, че ще спазват договорките с Иран въпреки поведението на Вашингтон. \n\t ", "date": "2018.05.11", "title": "Тръмп иска сделка, която е по-добра и за Иран"}
{"url": "http://clubz.bg/67699-ruski_shpioni_moje_da_sa_vlezli_kato_ungarci_v_sasht", "text": "Вашингтон обмисля да лиши унгарците от правото да пътуват безвизово в САЩ, след като бе разкрита измама, позволила на лица с унгарски паспорти да влязат на американска територия под фалшива самоличност. Това съобщиха вчера унгарски и американски медии, цитирани от Франс прес. Пропуск в системата за издаване на паспорти в Унгария е довел до пробив в сигурността, заявиха американски представители, цитирани в статия, изготвена заедно от в. \"Вашингтон пост\" и унгарския уебсайт за разследваща журналистика \"Директ 36\". Над един милион души получиха унгарско гражданство след 2011 г., благодарение на процес по ускорена натурализация, въведен от националистическото правителство на Виктор Орбан. Повечето от тези хора са от унгарските малцинства в съседните на Унгария страни. \n\tСпоред документ на американското министерство на вътрешната сигурност \"около 700 неунгарци са получили чрез измама валидни унгарски паспорти\", приемайки чужда самоличност. Шейсет и пет от тях са влезли в САЩ и са получили разрешение за тримесечен престой без виза, какъвто се дава на гражданите на 38 страни. Въпреки опитите на министерството да ги намери и експулсира, трийсетина от тях още не са били намерени към края на октомври. Министерството се бои, че престъпници, по-конкретно ислямистки терористи и руски шпиони, може да са си купили тези паспорти. Унгария е била предупредена, че може да бъде изключена от програмата за безвизово пътуване, ако не уреди този проблем, пише БТА.", "date": "2018.05.11", "title": "Руски шпиони може да са влезли като унгарци в САЩ"}
{"url": "http://clubz.bg/67704-deripaska_trqbvalo_da_se_razdeli_s_tri_samoleta_zaradi_sankciite", "text": "Руският олигарх Олег Дерипаска върна трите частни самолета, които купуваше на лизинг, предаде Ройтерс. Наложените срещу него през април санкции на САЩ направиха невъзможно използването на машините, съобщиха от компанията лизингодател. Самолетите са „Гълфстрийм“ - любими на бизнесмените, на които се налага често да летят. Машините могат да извършват дълги полети, а плюшените им салони предлагат огромни удобства. И трите самолета са обявени за продан, като за два от тях първоначалната цена е по 29,95 милиона долара. Дерипаска ще се откаже от контролния пакет в \"Русал\" Връщането на самолетите показва колко силно санкциите са засегнали бизнес империята на Дерипаска – доста отвъд алуминиевата компания „Русал“, чиито продажби и вериги за доставка пострадаха тежко. Алиреза Итихадие – директор на лизинговата компания „Фрийстрийм“, заяви, че самолетите са собственост на предоставилите кредит банки „Креди Сюис“ и „Райфайзен“. Лизингополучател е компания, управляваща фирмите на Дерипаска. Машините са използвани от висшето ръководство на компаниите на олигарха и от самия него, заяви Итихадие по телефона за Ройтерс. Представител на пресслужбата на „Русал“ заяви, че компанията отказва да коментира. Говорител на „Креди Сюис“ отказа да коментира случая, но каза: „Креди Сюис работи с международните регулатори навсякъде, където има бизнес, за да гарантира спазването на санкциите. Това включва и пазване на последните санкции срещу Русия.“ Олег Дерипаска губи почти $1 млрд. долара след новите санкции от САЩ Говорителка на „Райфайзен“ заяви, че не може да отговори на въпроса на Ройтерс, тъй като четвъртък е официален празник в Австрия. Тя каза също, че поради закона за банковата тайна институцията не може да коментира потенциални клиенти. Дерипаска бе включен в санкционния списък на САЩ на 6 април, тъй като официални представители във Вашингтон обявиха, че той  други руски олигарси са се облагодетелствали от „зловредни действия“ на Кремъл по целя свят. Всички попаднали в списъка нямат право да влизат в САЩ, а на американски компании и граждани е забранено да имат бизнес с лица и фирми от списъка. Компании от страни извън САЩ също могат да бъдат наказани от Вашингтон, ако бъде решено, че са замесени в значителни трансакции със санкциониран обект. Банкови източници заявиха, че това е накарало европейските банки да внимават с трансакции на Дерипаска или която и да било свързана с него фирма. Според регистъра за раждански самолети на остров Ман, където са регистрирани трите машини на Дерипаска, собствениците им са офшорни компании, чиито акционери не са публично обявени. И трите самолета на Дерипаска са „Гълфстрийм Г-550“. Една чисто нова такава машина струва около 50 милиона долара. Боядисани са в сиво и бяло. Могат да прелитат до 12 500 километра. И могат да бъдат оборудвани с екстри като отделна спалня и кожени седалки, ушити на ръка. Според Алиреза Итихадие собствениците са решили да продадат самолетите в момента, в който Дерипаска прекрати лизинга. Двата самолета, които се продават за по 29,95 милиона долара, са произведени през 2012 г.. Третият е от 2005 г. И няма първоначална цена. При налагането на санкциите един от самолетите се е намирал в швейцарския град Базел, показват данни от проследяването на полетите. Ден по-късно – на 7 април, той отлетял за Москва. Най-старата от трите машини била в Бъфало, щата Ню Йорк, на 6 април. Ден по-късно тя отлетяла за Ню Йорк, а оттам – за Москва. След седмица самолетът направил обиколка из Сибир, където Дерипаска има заводи. Източници, близки до „Русал“, споделиха, че тогава олигархът посетил обектите. Преди време, когато бяха наложени други санкции, засягащи пътуванията на руски олигарси, петролният магнат Генадий Тимченко се оплака пред ТАСС, че от „Гълфстрийм“ спрели да обслужват самолета му, тъй като той попаднал в американския черен списък през 2014 г. Олег Дерипаска губи почти $1 млрд. долара след новите санкции от САЩ", "date": "2018.05.11", "title": "Дерипаска трябвало да се раздели с три самолета - заради санкциите"}
