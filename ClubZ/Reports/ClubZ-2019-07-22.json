{"url": "https://clubz.bg/85767-kubrat_pulev_s_vyzstanoven_licenz_v_kaliforniq", "text": "С пълно единодушие от шест гласа членовете на Спортната комисия на щата Калифорния възстановиха боксовия лиценз на Кубрат Пулев. Боксьорът го изгуби по-рано тази година заради целувката с Дженифър Равало - Джени Суши. Условието е, че при ново провинение лицензът на Пулев ще бъде отнет доживот. Българинът бе изслушан на заседание, на което се явиха също Равало и нейната адвокатка. Те поискаха ново наказание за Кубрат, но апелът им не беше уважен. Наказанието на Пулев изтичаше на 22 септември, но имаше опция това да се случи и на днешното заседание, стига комисията да прецени, че боксьорът си е взел поука.  По препоръка на комисията Кобрата трябваше да мине курсове за превенция срещу сексуални посегателства над жени. И да заплати глоба от 2500 долара, преди да се яви отново днес.", "date": "2019.07.22", "title": "Кубрат Пулев с възстановен лиценз в Калифорния"}
{"url": "https://clubz.bg/85766-vashington_post_huawei_pomagala_na_phenqn_za_bezjichna_internet_mreja", "text": "Китайскака компания \"Хуавей\" (Huawei Technologies Co Ltd) тайно е помагала на Северна Корея да изгради и поддържа безжичната си интернет мрежа за граждански цели. Това съобщи днес в. \"Вашингтон пост\", позовавайки се на източници и вътрешни документи, предаде Ройтерс.  Телекомуникационният гигант си е партнирал с китайска държавна компания - \"Панда интернешънъл информейшън текнолъджи\" (Panda International Information Technology Co Ltd) по редица проекти в Северна Корея през последните 8 години, съобщава изданието.  Според изданието подобно поведение би повдигнало въпроса дали \"Хуавей\", която използва американски технологии при компонентите си, е нарушила американските ограничения върху износа, за да снабдява Пхенян с оборудване.   ", "date": "2019.07.22", "title": "\"Вашингтон пост\": Huawei помагала на Пхенян за безжична интернет мрежа"}
{"url": "https://clubz.bg/85763-biznesyt_iska_proverka_za_kartel_na_pazara_s_tok_podozreniq_okolo_kovachki", "text": "Всички големи работодателски организации - КБИБ, АИКБ, БСК и БТПП - се обединиха отново заради цената на тока и изпратиха общ сигнал до Комисията за защита на конкуренцията. Този път бизнесът алармира за наличие на картел и концентрация в пазара на електроенергия на борсата и настоява за проверка. Посочени са и \"заподозрените\" за нарушения на закона за конкуренцията - поименно. Става дума за дружества, които, според пулбикации, са свързвани с бизнесмена Христо Ковачки, става ясно от писмото, пратено в антимонополния орган. Сигналът до КЗК се появява днес, когато се оказа, че цената на тока на борзата отново бележи пик. Според изчисленията на \"Капитал\" днес в България електроенергията на платформата \"Ден напред\" на борсата отното е най-скъпата в цяла Европа. Цената в у нас е 118.73 лв./мВтч базова мощност. Това е по-скъпо от Гърция, където се начисляват технологични разходи и такси, в Румъния и Унгария цените са около 100 лв./мВтч, а в държавите от Западна Европа - около 80-90 лв./мВтч.  Миналата седмица от четирите работодателски организации обещаха да продължат със сигналите, като първият беше до прокуратурата - с настояване да се провери дали при формиране на цената на тока на Българската независима енергийна борса не става дума за престъпление.  Бизнесът сезира Цацаров: Зад цената на тока на борсата може да стои престъпление КЕВР вече има анализ за цените на тока на борсата. Поверителен Ето и пълния текст на сигнала на бизнеса до КЗК:  Новите привилегировани клиенти на ток Теменужка Петкова за шоковото поскъпване на тока: Това е пазарът КЕВР вече има анализ за цените на тока на борсата. Поверителен  Новите привилегировани клиенти на ток Теменужка Петкова за шоковото поскъпване на тока: Това е пазарът", "date": "2019.07.22", "title": "Бизнесът иска проверка за картел на пазара с ток. Подозрения около Ковачки"}
{"url": "https://clubz.bg/85764-tozi_pyt_stolichnata_obshtina_shte_naddava_za_kyshtata_na_qvorov", "text": "Столичната община ще участва в третия пореден търг за къщата на Пейо Яворов на ул. \"Раковски\" 136. Това става, след като днес зам.-кметът по културата доц. Тодор Чобанов е получил одобрение за това от общинската комисия по култура и образование. Общината иска да купи къщата на Яворов Къщата-музей бе обявена за продажба от частен съдебен изпълнител миналата година. Имотът е обременен със задължения, защото е ипотекиран многократно от предишните собственици. През 2015 г. го придобива една от масонските ложи в България - чрез Васил Панчев и неговата фирма \"Дом на Яворов\" ЕООД, който обаче не подозирал за останалите задължения. Съответно започва дело между Панчев и Володя Лозанов, бивш управител на дружеството, стопанисвало преди това къщата. Борисов вече знае за Къщата на Яворов. Ще се действа Именно това дело бе една от причините кметицата Йорданка Фандъкова да се откаже от търга предишния път, макар че не ставаше дума за спор за собствеността, както твърди тя, а за финансов спор между настоящия и бивш собственик.  Столичната община няма да купува къщата на Яворов Началната цена на търга сега ще е . Според зам.-кмета големите инвеститори нямат интерес към къщата заради приетия подробен устройствен план на района, който блокира надстрояване, преустройване или събаряне на сградата. Т.е. тя може да остане само и единствено къща-музей. С тези мотиви Фандъкова искаше да бъде купена къщата, която по нейни думи е паметник на културата с национално значение. Съдебните спорове обаче я разколебаха да рискува с публични пари.  Търгът ще е между 26 август и 26 септември. Ако Столичната община я закупи, трябва да се заеме с ремонт и реставрация, тъй като къщата от години се препродава от един на друг собственик и не е в добро състояние. Борисов вече знае за Къщата на Яворов. Ще се действа Столичната община няма да купува къщата на Яворов", "date": "2019.07.22", "title": "Този път Столичната община ще наддава за къщата на Яворов"}
{"url": "https://clubz.bg/85761-zaev_prizna_che_stranata_mu_e_prisvoqvala_chujda_istoriq_video", "text": "Премиерът на Северна Македония Зоран Заев признава нещо нечувано за предшествениците си във властта - че Скопие се е опитвало да присвоява чужда история. Той също заявява ясно, че народът на Северна Македония “е от славянско потекло”, което се различава от елинските корени на хората в гръцката провинция Македония. Предишната официална версия на властите в Скопие беше, че съседите ни са потомци на Александър Велики, чието име неотдавна носеше и летището край столицата.      ", "date": "2019.07.22", "title": "Заев призна, че страната му е присвоявала чужда история (ВИДЕО)"}
{"url": "https://clubz.bg/85765-ostavka_na_ministyr_vyv_velikobritaniq_sled_kraq_na_vota_za_nov_premier", "text": "Британският държавен министър за Европа и Америка Алън Дънкан подаде оставка. Според вестник \"Телеграф\" в следващите няколко дни се очаква той да бъде последван от още 11 министри, предава БНР. Новината идва паралелно с тази, че гласуването за нов лидер на Консервативната партия и наследник на Тереза Мей на премиерския пост е приключило. Името на победителя ще бъде официално обявено утре. Фаворитът обаче е ясен отдавна - и това е Борис Джонсън. Срещу него остана да се бори Джереми Хънт. Преди ден и финансовият министър Филип Хамънд обяви, че ще си тръгне от поста, ако Джонсън е следващият премиер на страната. В неделя и министърът на правосъдието Дейвид Гок каза, че ще напусне при очаквания резултат от вота. Алън Дънкан е известен критик на Борис Джонсън, особено що се отнася до реакцията му към изтичането на информация от паметни записки на британския посланик във Вашингтон Ким Дарък, в които той нарича администрацията на американския президент Доналд Тръмп   Тръмп реагира в типичен стил като нарече Дарък  . Според Би Би Си Дънкан напуска днес с цел да поиска извънредно гласуване във вторник - малко след обявяването на новия министър-председател. Идеята му е да провери дали новоизбраният лидер на торите има парламентарно мнозинство зад себе си. Твърде е вероятно обаче гласуване да не се състои. Европейската комисия обяви днес, че е готова да установи работни отношения с  , предаде Ройтерс, цитирана от БТА. ЕК е готова още \"да се ангажира с държавите членки, които ще са най-засегнати\" от \"Брекзит\" без сделка на 31 октомври. В момента Брюксел обмисля какви програми биха могли да се използват за такава спешна подкрепа на държавите, каза говорителката Наташа Берто. Ирландия ще може да разчита на щедра помощ - от финансова подкрепа за рибната индустрия до подпомагане от експертната група по митнически и граничен контрол. На фона на очакванията Джонсън, който беше начело на кампанията за напускане през 2016 г., да стане следващ британски премиер, общността се подготвя за Брекзит без сделка, но обмисля също и друго възможно отлагане на британското оттегляне. И двамата кандидати за приемник на министър-председателката Тереза Мей - Борис Джонсън и Джереми Хънт, искат процесът на Брекзит да приключи, дори с цената на напускане без споразумение, макар и с някои нюанси. Извън \"Брекзит\" обаче вижданията на двамата не са много сходни. БТА припомня накратко позициите им: Възраст: 55 години Най-важните политически постове, които е заемал: кмет на Лондон (2008-2016 г.), министър на външните работи (2016-2018 г.) \n\tИзвън политиката: журналист, главен редактор на списание, автор на коментарна рубрика. \n\t \n\tПолитически позиции: : Иска излизане от ЕС на 31 октомври, със или без споразумение, предоговаряне на споразумението за развода, Великобритания да не плаща цената на раздялата (39 милиарда лири според британските изчисления), преди да си осигури ново споразумение, уреждащо отношенията между Обединеното кралство и Европейския съюз. : Повишаване на 40 процента на подоходния данък за доходи между 50 000 и 80 000 лири годишно, намаляване на данъците за хората с най-ниски доходи. \n\t : Повече пари за служителите в публичния сектор, запазване на помощта за развитие на равнище от 0,7 на сто от брутния вътрешен продукт. \n\t : Иска въвеждане на точкова система като в Австралия. \n\t : Свеждане до нула на въглеродните емисии до 2050. г. \n\t  Пълно преразглеждане на проекта за високоскоростна железопътна линия (HS2) между Лондон, Бирмингам и Манчестър, резерви към изграждането на трета писта на лондонското летище \"Хийтроу\", високоскоростен интернет във всяко британско домакинство до 2025 г. \n\t  Не би подкрепил военна интервенция на САЩ срещу Иран. \n\t  Повече разходи за социални помощи, повече пари за системата за обществено здравеопазване. \n\t : Увеличаване на бюджета за дете в началния и средния курс на обучение. \n\t  Създаване на 20 000 работни места за полицаи до 2022. г. \n\t : Смята, че свикването им преди Брекзит би било \"лудост\". \n\t \n\tКандидат-премиерска кампания: \n\t  160 от общо 313 депутати консерватори \n\t : високопарен, уклончив, образен език \n\t : намалялата престъпност, докато беше кмет на Лондон. \n\t  \"Да спукаме двата балона - Партията на Брекзита и Либералните демократи\". \n\t : в Туитър - 630 000, във Фейсбук - 557 000, в Инстаграм - 45 500. \n\t : Пушена херинга. Възраст: 52 години \n\tНай-важните политически постове, които е заемал: Министър на културата (2010-2012 г.), министър на здравеопазването (2012-2018 г.), министър на външните работи (2018 г. - ) \n\tИзвън политиката: Предприемач Политически позиции: \n\t : Иска предоговаряне на споразумението за развод, създаване на нов преговорен екип, представляващ всички чувствителни за Консервативната партия теми, огласяване на нов план до края на август, напускане без споразумение, ако нова сделка до 30 септември се окаже невъзможна, отлагане на Брекзит, ако на хоризонта се очертава споразумение. \n\t : Намаляване на ставката на корпоративния данък от 19 на 12,5 процента, премахване на данъците за 90 процента от местния бизнес, отпускане на 6 милиарда лири на риболовния и селскостопанския отрасъл, извършващ износ за Европа. \n\t  Изграждане на 1,5 милиона жилища, освобождаване на хората над 75 години от такса \"телевизия\". \n\t  Приоритетен достъп за квалифицирани работници, отказ от набелязаната цел за чиста миграция от 100 000 души годишно.  \n\t  Нулеви въглеродни емисии до 2050 г. \n\t  Подкрепя проекта HS2, подкрепя разширяването на летище \"Хийтроу\". \n\t  Увеличаване на разходите от 2 на 2,5 процента от БВП. \n\t  Увеличаване на разходите за социални помощи.  \n\t  Опрощаване на студентски заеми на завършили студенти, които създадат фирма и разкрият работни места. \n\t  Увеличаване на числеността на полицейските служители. \n\t  Смята, че консерваторите биха претърпели \"съкрушителна\" загуба, ако те се организират преди Брекзит.  \n\t \n\tКандидат-премиерска кампания: \n\t  77 от общо 313 депутати консерватори. \n\t  Дипломатичен, мек глас, умерен тон. \n\t  Че е бил предприемач. \n\t  \"Ще съм първият премиер - бивш предприемач\". \n\t  в Туитър - 194 000, във Фейсбук - 15 000, в Инстаграм - 6500. \n\t  кенче с популярната шотландска газирана напитка Irn-Bru ", "date": "2019.07.22", "title": "Оставка на министър във Великобритания след края на вота за нов премиер"}
{"url": "https://clubz.bg/85758-izrael_sybarq_palestinski_sgradi_na_granicata_sys_zapadniq_brqg", "text": "Израел започна да разрушава палестински сгради край военната граница в покрайнините на Йерусалим, въпреки протестите от международната общност, съобщи Ройтерс. Булдозери, заедно със стотици израелски полицаи и войници навлязоха в Сур Бахер - палестинско село в края на Източен Йерусалим, в зона, която Израел окупира след Шестдневната война през 1967 г. Палестинците са загрижени, че разрушаването на сгради край стената създава опасен прецедент за другите градове, попадащи на пътя на границата. Борисов за Йерусалим: Там са две държави, приятели са ни и народите на Израел, и на Палестина Под прикритието на нощта израелските части са минали през оградата в Сур Бахер и са започнали да извеждат жителите от домовете им. След това булдозерите започнали да събарят постройки и от двете страни на стената. Върховният съд на Израел отреди през юни, че сградите нарушават забраната за строеж. Срокът на жителите да съборят посочените постройки е бил миналия петък.  Собствениците на домовете обаче посочват, че те са били построени на територия, управлявана от Палестинската автономия, която има ограничени правомощия в Западния бряг. Министърът на обществената сигурност на Израел Гилад Ердан обяви, че 700 полицаи и 200 войници са взели участие в операцията. Премиерът на Палестинската автономия Мохамед Щайех заяви, че палестинците ще се оплачат пред Международния наказателен съд в Хага за разрушаването на сгради в Сур Бахер. Политическата география на Сур Бахер е много сложна. Част от селото е разположено в окупирания от Израел Източен Йерусалим, а друга - в отвърд стената, в Западния бряг. Но някои сгради лежат по средата - извън Йерусалим, но все още в израелската част на бариерата. Израелски политик иска анексия на Газа и Западния бряг Палестинските управляващи са обявили, че някои от конструкциите, които е планирано да бъдат съборени, са под техен контрол.  Организацията за освобождаване на Палестина (ПЛО) публикува официално съобщение преди Израел да започне разрушаването на сградите, в което обвини Върховния съд на страната, че се опитва   до бариерата. ООН и ЕС призоваха израелските власти да замразят плановете си за разрушаване на сградите. Въпреки това тримата магистрати от Върховния съд на Израел единодушно подкрепиха разрушаването. Съдът посочи, че постройки в близост до оградата може да осигурят прикритие на потенциални нападатели. Израел посочва, че стената, която е планирана да се простира цели 720 километра, е необходима, за да се предотвратят бъдещите самоубийствени атентати. Палестинците твърдят, че по този начин се анексират територии от Западния бряг, включително и израелски селища. Международният наказателен съд издаде консултативно становище през 2004 г., с което подчерта, че строежът на бариерата върху окупираната територия е . Израел определи незадължителното решение за политически мотивирано и спомена, че тя е играла ключова роля за намаляването на атаките. Израелски политик иска анексия на Газа и Западния бряг", "date": "2019.07.22", "title": "Израел събаря палестински сгради на границата със Западния бряг"}
{"url": "https://clubz.bg/85750-zashto_bylgariq_prilicha_na_precakana_dyrjava", "text": "От “тероризъм”, през “хакер-вълшебник и “няма нищо страшно” до “клатене на властта” - през тези осцилации за по-малко от седмица преминаха версиите на управляващите за най-големия теч на данни в България, при който беше пробита данъчноосигурителната система на държавата. Не е известно да се е случвало другаде по света на други данъчни.   Атаката дойде така изневиделица, че Патриотите не свариха да навлекат потурите, да запашат поясите и да накривят калпаците, както когато пазеха границата от мигранти и зовяха за стрелба “на месо” по тях. Защо те - ами защото няколко седмици преди да стане известна   ресорът “електронно управление” бе хързулнат на коалиционния партньор в лицето на вицепремиера Мариана Николова. Десетина години е-управлението бе зачислено към вицепремиера Томислав Дончев, но изглежда и ресорът, и Дончев не разбраха за това. Само че не Николова, а Дончев коментираше през уикенда хакерската атака, пробила Националната агенция по приходите (НАП), в резултат на която лични данни на 5,1 милиона българи бяха копирани от неизвестни лица за неизвестни нужди и цели. НАП така и не съобщи броя на засегнатите икономически субекти - български и чуждестранни фирми, за които са изтекли чувствителни данни. Оказа се, че хакването на системата се е случило преди близо месец, но управляващите бяха принудени да го признаят публично преди седмица - след като данните бяха качени на руски домейни и 56 медии получиха съобщения от руския сървър yandex.ru, с връзка за 11 GB данни. Томислав Дончев определи атаката срещу НАП като “много тежък инцидент”, чиято цел е дестабилизация. „Ако е организирано вътре в страната, има за цел да клати правителството, а ако е организирано отвън - целта е да се клати държавата”, хипотетизира той. Зависи как разбираме държавата - по Платон, Луи XIV или Фредерик Бастиа. Ако Дончев иска да ни доведе до “Държавата - това сме ние”, не е сполучил. Друг е въпросът, че предвид броя на засегнатите почти няма семейство в България, което да не е потърпевшо. След хипотезите - малко логически задачи. Нито е катастрофа, нито е нещо безобидно, коментира говорителят на НАП Росен Бъчваров. Добре, ако не е “Чернобил”, “Фукушима” ли е? След като не е конкретен, значи ни оставя да избираме по скалата между муха и слон или просто е предпазлив, понеже шефът му, директорът на НАП Галя Димитрова, не сметна за необходимо да прекъсне платения си годишен отпуск, за да застане пред камерите при този безпрецедентен скандал. Една наистина безпрецедентна постъпка. Засега от НАП ни уверяват, че: “главните неща функционират по сигурен и стабилен начин”, нямат причини да вярват, че “уязвимостите продължават да се експлоатират” и са идентифицирали рискове по “отношение на периферни услуги”. От Комисията за защита на личните данни (КЗЛД) - да, има такава - обявиха, че ще глобят НАП заради случилото се. КЗЛД има бюджет от близо 3 милиона лева, а малко повече отделя държавата за киберсигурност годишно - едва 5 милиона. С тези пари трябва да се “охраняват“ системите на институциите, които обработват и съхраняват данните на няколко милиона български граждани. Над осем пъти повече пари - 40,5 милиона лева за 2019 г. - обаче са заделени за Националната служба за охрана (НСО), която охранява и развежда със специализиран транспорт членовете на правителството и парламента, президентството, главния прокурор. Но освен тях от гардовете, платени от данъкоплатците, се възползват и “лица, свързани с националната сигурност, посегателството спрямо които би подронило, отслабило или създало затруднения на властта в Републиката” - сиреч, може да клатят правителството. НСО отказва да каже дали сред тези лица е депутатът от ДПС Делян Пеевски, нито колко са публичните средства, изхарчени за охраната на почетния председател на ДПС Ахмед Доган. И ако Националната служба за охрана ревниво пази тези тайни, държавата не я е срам да назове дребните пари, с които обезпечава сигурността на личните данни на гражданите.   Каква ирония: в Европейската комисия (ЕК) именно българският еврокомисар Мария Габриел отговаря за цифровата икономика и общество и лансира предложението за създаване на Европейски експертен център по киберсигурност, чиято съдба трябва да е ясна до края на мандата на тази ЕК - края на октомври. Най-същественото, което ни се изплъзва в  #НАПЛийкс, е мотивът. Защо? В известните случаи на хакерски атаки като тези на “Анонимните”, например, винаги има послания, свързани с кауза - срещу американския президент Доналд Тръмп, “Ислямска държава” и пр. Появиха се предположения, че вероятно става въпрос за български хактивисти - заради епитети като “корумпирано” и “бавноразвиващо се” (по адрес на правителството), “прецакана държава” и “глупаво правораздаване”. Но дали са искали да накажат властта - или да се доберат до конкретна информация, замаскирайки я с източване на милиони записи? Ще разберем в следващите епизоди. В този знаем, че личните ни данни се търкалят из нета, а премиерът Борисов ни теши с разкритието, че сме уязвими и през микровълновите печки...", "date": "2019.07.22", "title": "Защо България прилича на \"прецакана държава\""}
{"url": "https://clubz.bg/85762-telenor_demonstrira_chast_ot_vyzmojnostite_na_5g", "text": "С практически тестове мобилният оператор Telenor представи днес връзка от пето поколение - 5G. На събитието присъстваха изпълнителният директор на компанията Джейсън Кинг, министърът на транспорта и комуникациите Росен Желязков, директорът на \"Пирогов\" д-р Асен Балтов. И благодари на Министерството на транспорта, информационните технологии и съобщенията и на Комисията за регулиране на съобщенията за \"продуктивния диалог и подкрепата им по отношение на темата за спектъра\". Telenor ще тества 5G до края на годината Първият тест е 5G видеоразговор между София и Хасково, демонстриращ стабилността на връзката и възможност за предаване на видео в реално време с почти никакво забавяне и на високо качество заради изключително бързата връзка, която мобилният интернет от новия стандарт позволява. За демонстрацията Кинг разговаря с актьора Башар Рахал.  Вторият тест бе още по-впечатляващ и загатва за множеството възможности за обществена употреба на 5G връзка - медицинско диагностициране от разстояние на спешен случай. Прегледът се осъществява по връзка между централата на оператора в столицата, болница \"Пирогов\" и линейка в Хасково. Той включва 360-градусова камера и очила за виртуална реалност, които позволяват специалист да е \"на място\". Според д-р Балтов това е голяма стъпка напред за диагностиката на хора в цялата страна: Бяха показани и реалните възможности на 5G връзката при стрийминг на 4К и HD видео - едновременно, както и реално постигната фантастична скорост от 1 гигабит - или 125 мегабайта в секунда. Най-бързият оптичен интернет в момента достига едва 20-тина мегабайта в секунда. Започва ли 5G надпреварата у нас? В момента и трите мобилни оператора са се заели сериозно с разработването на инфраструктурата и тестването на връзката от пето поколение. От юли тази година те имат достъп до честотите за изпробване на възможностите на 5G, а догодина се очаква и предлагането на радиочестотата от 3,5 GHz на търг. Цените за ползването им обаче за момента са огромни поради стари правила и регулации. Друг казус е и тромавото издаване на разрешителни за строеж на базови станции. Докато другите оператори обещават 5G догодина, то вероятно ще е на цени, достъпни само за бизнес потребители и големи проекти. Telenor се подсигуряват с по-умерена прогноза и твърдят, че ще има търговска версия на мрежи пето поколение след 2 години. Тяхната инфраструктура ще ползва мрежово оборудване на китайците от Huawei, предпочитани от повечето държави в ЕС. Какво ще могат 5G мрежите? Освен по-бърз интернет на телефона ни, 5G ще позволява високофункционална мрежа от устройства тип \"интернет на нещата\", прилагане на различни проекти в областта на производство, образование, култура. В следващите месеци от Telenor ще демонстрират именно тези възможности, като едната им базова станция ще остане в София, а другата ще пътува в различни градове за различни тестове. Бъдещите тестове ще са свързани с виртуална реалност, стрийминг на видео съдържание и гейминг и ще са публично достъпни, подчертава операторът.  Започва ли 5G надпреварата у нас? Какво ще могат 5G мрежите?", "date": "2019.07.22", "title": "Telenor демонстрира част от възможностите на 5G"}
{"url": "https://clubz.bg/85760-demokratichna_bylgariq_shte_se_bori_za_sofiq_i_golemite_gradove_na_balotaj", "text": "Основната битка на коалицията \"Демократична България\" на местния вот ще е за София и няколко големи града. Това обяви лидерът на \"Да, България\" Христо Иванов на брифинг на обединението днес. Заедно с лидера на ДСБ и съпредседател Атанас Атанасов и Владислав Панев (\"Зелено движение\") той представи плановете на обединението за местните избори тази есен. Според него ГЕРБ няма да победи на първи тур и единствено \"Демократична България\" има шанс срещу управляващите на балотаж. Лидерът на \"Да, България\" многократно спомена и направи паралел с последния избор за кмет на Истанбул, при който след победа с няколко хиляди гласа на опозицията изборите бяха касирани и проведени отново, като при втория вот противниците на Ердоган победиха с огромна преднина. Ердоган призна победата на опозицията в Истанбул А кой ще е кандидатът на обединението за кмет на столицата ще се разбере на 15 август. В сблъсък Фандъкова-Манолова победата щяла да е за кметицата За останалите големи градове кандидати за кметове на общини и райони и за общински съветници ще се предлагат от местните структури, а председателският съвет на коалицията ще ги одобрява. По изключение могат да се правят местни коалиции и с други кандидати и местни формации, уточни Атанас Атанасов. Но ще се иска \"ясна политическа идентификация\", разясни Христо Иванов. В сблъсък Фандъкова-Манолова победата щяла да е за кметицата", "date": "2019.07.22", "title": "\"Демократична България\" ще се бори за София и големите градове на балотаж"}
{"url": "https://clubz.bg/85746-pokanili_geshev_na_neformalna_sreshta_vyv_vss_syglasil_se_sled_izvestno_mislene", "text": "Така живописно описа днес членът на ВСС и говорител на прокурорската колегия Даниела Машева начина, по който убедили Иван Гешев да приеме да е кандидат за главен прокурор. Първата кандидатура за нов главен прокурор стана факт днес на извънредно заседание на Пленума на ВСС - едно от четирите, на които могат да бъдат номинирани кандидати. Това е зам. главният прокурор против корупцията и бивш шеф на Специализираната прокуратура Иван Гешев. На брифинг сред кандидатурата Машева и още 4-ма членове на колегията неминуемо трябваше да отговарят на журналистически въпроси, свързани с това, че самият Гешев през март си остави една един промил вероятност, като заяви, че \"99.9%\" няма да участва в състезанието за поста. По-късно пък - в неподражаемие си стил, той бе заявил, че битката ще е \"мръсна и кална\". Машева днес бе попитана и за това и се оказа, че кандидатът нямал точно това предвид - а изказване на други лица за други предишни битки за главен прокурор. Той е издигнат от цялата прокурорска колегия на ВСС, включително Сотир Цацаров. Кандидати имат право да предлагат трима от членовете на колегията и министърът на правосъдието. Прокурорите от колегията бяха категорични днес, че няма да издигат друг кандидат. За министър Данаил Кирилов не можели да отговарят. Машева отговори и на въпрос -  на някои от шумните акции на спецпрокуратура и за това, че срещу тях има дори висящи казуси в ЕСПЧ в Страсбург (например по делото \"Иванчева\"). На това Машева каза: Напротив - понеже много държат на прозрачността, понякога тази прозрачност \"става предпоставка и за подобни критики\". Те били неизменни и това било съвсем естествено, заключи прокурорката.  Гешев: 99.9 няма да участвам в състезанието за нов главен прокурор Освен това Даниела Машева - говорител на прокурорската колегия, изтъкна в мотивите си, че са се консултирали с Асоциацията на прокурорите в България и с Камарата на следователите. Сред техните визии било кандидатът \"да има професионално развитие и кариера на израстване изключително в структурите на прокуратурата, което би било ясно послание към прокурорите\". Клуб Z припомня, че вече от месеци доста важни \"фактори\" намекват, че е време за главен прокурор от редиците на хората с червени тоги. Освен това от двете камари решили, че им трябва човек, който \"да умее да отстоява каузи, да е изявен лидер, да излъчва професионално доверие\". Гешев за корупцията: Проблемът е в липсата на приличие Поставено беше изискването при номинациите да се постигне баланс между обществените очаквания, гарантиране изпълнението на целите и задачите на прокуратурата и запазване на доверието в съдебната власт\", каза още Машева. Според Камарата на следователите следващият главен прокурор трябва още да е диалогичен и професионалист. От думите на Машева стана ясно още, че прокурорската колегия е направила „задълбочен анализ“. Тя специално припомни в изказването си и успехите на Специализираната прокуратура, която Гешев оглавяваше до юли 2018 г., когато бе издигнат за зам. главен прокурор. Иван Стоименов Гешев завършва висше юридическо образование в Академията на МВР в Симеоново през 1994 г. След дипломирането си работи като оперативен работник в структурите на МВР, а впоследствие 10 години работи като следовател.  От 1996 г. е действащ юрист. Гешев работи в държавното обвинение от 2006 г. От 2009 г. е командирован в Софийската градска прокуратура, а от 2012 г. официално е назначен там. През 2010 г. е повишен в ранг прокурор от Върховната касационна прокуратура. През 2014 г. той беше най-разпознаваемото лице при действията на прокуратурата срещу КТБ. \"Знаково\" беше и участието му в многочасовия арест на Десислава Иванчева и Биляна Петрова в центъра на София, както и изявленията му по адрес на \"детето-терорист\" от Пловдив. Гешев е известен с атрактивните си аналогии и метафори пред журналистите: че работата на прокуратурата по КТБ била като  , или като  Както и че задържаните по делото \"Иванчева\"   от веществото за маркиране на банкноти и мн. др.  През юли 2016 г. прокурорската колегия на ВСС го избира за председател на специализираната прокуратура с 9 гласа \"за\" и 1 \"против\", след като единственият друг претендент се оттегля от конкурса. През юли м.г. същата колегия го избра за зам. главен прокурор.  За избор на нов главен прокурор са достатъчни 17 гласа в 25-членния Пленум на ВСС. Гласуването ще е на 24 октомври. Гешев за корупцията: Проблемът е в липсата на приличие", "date": "2019.07.22", "title": "Поканили Гешев на неформална среща във ВСС... Съгласил се след известно мислене"}
{"url": "https://clubz.bg/85759-demokratichna_bylgariq_ako_geshev_byde_izbran_moje_da_syjalim_za_cacarov", "text": "Това бе първият политически коментар за номинацията на ексшефа на специализираната прокуратура за наследник на главния прокурор, чийто мандат изтича тази година - от съпредседателя на \"Демократична България\" Христо Иванов. По-рано през деня прокурорската колегия на Висшия съдебен съвет застана единодушно зад кандидатурата на Гешев. Поканили Гешев на неформална среща във ВСС... Съгласил се след известно мислене Според бившия правосъден министър не е случайно и това, че номинациите се правят в края на юли, когато е мъртъв политически сезон. Иванов каза още, че \"Демократична България\" ще се съпротивлява с всички демократични средства на подобен избор. Цацаров издърпа избора на нов главен прокурор с още 3 седмици напред Според лидера на ДСБ и също съпредседател на \"Демократична България\" Атанас Атанасов ситуацията е следната: Изборът на главен прокурор стартира на 15 юли, вотът на 14 ноември (ХРОНОГРАМА) По закон процедурата за назначаване на нов главен прокурор - след гласуване от ВСС - завършва с издаване на указ от президента. Затова според \"Демократична България\" ще има повишено внимание към ролята на държавния глава Румен Радев в конкретния случай. Цацаров издърпа избора на нов главен прокурор с още 3 седмици напред Изборът на главен прокурор стартира на 15 юли, вотът на 14 ноември (ХРОНОГРАМА)", "date": "2019.07.22", "title": "\"Демократична България\": Ако Гешев бъде избран, може да съжалим за Цацаров"}
{"url": "https://clubz.bg/85751-vytreshnite_ministri_ot_es_bistrqt_vremenni_ubejishta_za_migrantite", "text": "Временните убежища за мигрантите е една от темите, които министрите на вътрешните работи от ЕС ще разискват на срещата си в Париж днес. Това съобщи говорителката на Еврокомисията Наташа Берто. Дискусиите ще бъдат насочени към даването на временно убежище при дебаркиране, както и към мерките, които ще подобрят тяхното връщане, сътрудничеството с трети и транзитни страни, настаняването след приемните трети страни и ситуацията в Либия, обясни тя. Заседанието е продължение на неформалната среща на министрите на вътрешните работи от Съюза в Хелзинки предишната седмица. Тогава те се договориха да се срещнат още веднъж в Малта през септември. Салвини: Не може Берлин и Париж сами да решават за мигрантите Италианският вътрешен министър Матео Салвини прати вчера писмо до френския си колега Кристоф Кастанер. В посланието си Салвини заявява, че не може Франция и Германия сами да определят миграционната политика в ЕС, без да се съобразяват с исканията на най-засегнатите от явлението страни като Италия и Малта. На срещата в Хелзинки двете страни са предложили да се създадат центрове за временен прием и идентифициране на мигранти в съседните страни на тези, от които те тръгват, каза Наташа Берто.", "date": "2019.07.22", "title": "Вътрешните министри от ЕС бистрят временни убежища за мигрантите"}
{"url": "https://clubz.bg/85747-lunnata_kapsula_na_sasht_e_gotova_pyrvata_misiq_e_bez_hora_na_borda", "text": "НАСА отбеляза 50-годишнината от кацането на Луната с новина - лунната капсула \"Орион\", която има потенциала за пръв път да изпрати хора на Луната от края на програмапа \"Аполо\" насам, е готова, съобщи Tech Crunch. Първата мисия на \"Орион\" няма да включва хора - вместо това ще бъде тествана новата система за изстрелване в орбита, а капсулата ще прекара три седмици в космоса, от които - 6 дни в орбита около Луната. На връщане ще бъдат направени друг вид тестове - влизането с висока скорост в атмосферата и дали топлинната защита на капсулата ще издържи. Тази първа мисия ще носи името \"Артемис 1\" и ще бъде проведена догодина. А през 2022 г. се очаква \"Артемис 2\", при която вече ще има космонавти на борда - но полетът до Луната и слизането на хора там ще е чак през 2024 г. с \"Артемис 3\". Тръмп иска $1,6 млрд. от Конгреса за мисии до Луната  и до Марс На представянето присътваше и Бъз Олдрин, пилот на мисията, с която Нийл Армстронг стъпи за пръв път на Луната, и синът на Армстронг.  За капсулата \"Орион\" са вложили труд и европейци, макар основната работа да е на \"Локхийд Мартин\". Сервизният модул за захранване с енергия и двигателите са изработени в Германия от Airbus.  Индия изпраща втора мисия на Луната Междувременно Индия обяви първи успех за пращане на луноход на спътника ни - \"Чандраяан-2\", която излетя днес от космическия център Сатиш Даван в Срихарикота, южна Индия днес. Полетът бе планиран за 15-и юли, но бе отложен само 56 минути преди излитане заради технически проблем. \"Чандраяан-2\" тежи 3,8 тона и е съставен от ракета, апарат за приземяване и луноход. Модулът ще пътува 2 месеца, преди да се разположи в орбита на около 100 км от лунната повърхност. Приземяващата машина \"Викрам\" ще се отдели и внимателно ще кацне върху Луната около южния й полюс. Луноходът \"Прагян\" ще прекара един лунен ден, или две наши седмици, събирайки минерали и химични проби от повърхността. А модулът в орбита ще направи карта на повърхността на спътника. При успех Индиея ще стане едва 4-ата държава в света, успяла да приземи \"меко\", т.е. без разбиване, модул на Луната. Индия изпраща втора мисия на Луната", "date": "2019.07.22", "title": "Лунната капсула на САЩ е готова, първата мисия е без хора на борда"}
{"url": "https://clubz.bg/85753-ot_komisiqta_za_lichnite_danni_se_pohvaliha_osuetili_hakerska_ataka", "text": "Опит за хакерска атака е направен в Комисията за защита на личните данни, съобщи за БНР председателят ѝ Венцислав Караджов. Кристиян Бойков за атаката в НАП: Не съм аз. Аз съм 20-годишен ученик Опитът е направен през безжичната Wi-Fi мрежа на комисията, което означавало, че извършителят физически е бил в района на сградата ѝ, за да се опита да извърши хакерска атака в системата. Караджов подчерта, че атаката е спряна и затова не може да каже дали целта е бил сайтът на комисията или базата данни. Според него това е целенасочен опит за саботаж на работата на комисията. От днес КЗЛД започва проверка на на Националната агенция за приходите заради изтичането на лична информация след хакерската атака. Максималната санкция, която може да получи НАП, е 20 млн. лв. Комисията ще проверява и доколко правилата на НАП за обработване на лични данни, обучението на хора, организацията и взетите технически мерки отговарят на анализираните рискове.", "date": "2019.07.22", "title": "От комисията за личните данни се похвалиха: осуетили хакерска атака"}
{"url": "https://clubz.bg/85752-chavushoglu_vmesto_f_35_ot_sasht_mojem_da_vzemem_iztrebiteli_ot_druga_strana", "text": "Министърът на външните работи на Турция Мевлют Чавушоглу предупреди, че Турция е готова да отговори, ако Вашингтон й наложи санкции заради придобиването на руските зенитно-ракетни системи С-400. При това той не изключи в тази връзка Турция да предприеме „определени мерки по темата за авиобазата Инджирлик“. По думите на министъра, Анкара разчита, че американският президент Доналд Тръмп и неговата администрация няма да въведат санкции в рамките на CAATSA (Законът за противодействие на противниците на Америка чрез санкции).  Русия предлага на Турция изтребители Су-35 Мевлют Чавушоглу заяви още, че руските зенитно-ракетни системи C-400 ще бъдат по-полезни на Анкара от еквивалентните американски системи Patriot. По план системите трябва да бъдат задействани до 2020-та година. Министърът на отбраната на източната ни съседка Хулус Акар пък съобщи, че разполагането на С-400 ще започне през октомври 2019 г. Чавушоглу смята, че „C-400 са системи, с които ще осигурим мир в региона“. Говорейки за решението на САЩ да изключи Турция от програмата за изтребителите от пето поколение F-35, той добави, че Анкара в такъв случай ще се стреми да се сдобие с изтребители собствено производство. Чавушоглу очаква по-късно днес и среща със специалния пратеник на САЩ за Сирия Джеймс Джефри. Двамата ще разговарят за планираната зона за сигурност в северната част на страната, където Вашингтон подкрепя Силите за защита на народа (YPG), военно крило на доминирала години наред сред сирийските кюрди политическа партия, което сега е гръбнак на подкрепяната от САЩ коалиция срещу \"Ислямска държава\". За Анкара YPG е разклонение на забранената организация Кюрдска работническа партия (ПКК). Затова турските власти искат изтегляне от границата между Сирия и Турция като условие за създаването на зоната. Вашингтон пък иска гаранции, че на кюрдските бунтовници няма да се пречи в битката срещу тероризма. Турция вече е бясна, тъй като сделката със САЩ за изтегляне от на кюрдските сили от град Манбидж, западно от Ефрат, още не се прилага, продължи Чавушоглу. Той обясни, че се надява \"днес да бъде достигнато споразумение\" и \"веднага\" да има конкретни стъпки, за да се избегне \"едностранно\" действие на Турция, ако преговорите не покажат напредък.", "date": "2019.07.22", "title": "Чавушоглу: Вместо F-35 от САЩ,  можем да вземем изтребители от друга страна"}
{"url": "https://clubz.bg/85745-pochina_yukiq_amano_generalniqt_direktor_na_mejdunarodnata_agenciq_za_atomna_energiq", "text": "Генералният директор на Международната агенция за атомна енергия (МААЕ) Юкия Амано почина на 72-годишна възраст, съобщиха световните агенции, като се позоваха на пресслужбата на организацията. В него обаче се споменава, че Амано е планирал в скоро време да прати писмо до борда на директорите на организацията, с което да обяви решението си да подаде оставка поради заболяване, допълват агенциите.  Амано беше начело на МААЕ от декември 2009 г. и трябваше да остане на този пост до 30 ноември 2021 г., когато щеше да изтече третият му четиригодишен мандат. Според запознати източници обаче той планирал да се оттегли през март догодина, тоест година и половина преди края на мандата си, предаде Ройтерс. През миналия септември МААЕ обяви, че Амано е бил подложен на медицинска процедура. Естеството на заболяването му си остана тема табу в агенцията, казват дипломати. Но при всяка публична проява Амано изглеждал все по-слаб физически. В съобщението на Секретариата на МААЕ за кончината му не се споменава кога ще бъде определен приемникът му. Но надпреварата за поста била започнала още през миналата седмица, когато станало ясно, че той ще подаде оставка преди края на мандата си. Вероятни кандидати за поста са представителят на Аржентина в МААЕ Рафаел Гроси и координаторът на дейността на агенцията - румънецът Корнел Ферута, споделят запознати източници.  Амано е завършил право в Токийския университет и е прекарал над три десетилетия на японска дипломатическа служба в страни като Белгия, Франция, Лаос, Швейцария и САЩ, допълва Асошиейтед прес. Той беше председател на борда на директорите на МААЕ в периода 2005-2006 г., когато начело на агенцията беше египтянинът Мохамед ел Барадей. Тогава Ел Барадей и агенцията получиха Нобеловата награда за мир и именно Амано я прие на церемонията в Осло, припомня Ройтерс. По времето на Амано беше сключено споразумението за иранската ядрена програма. МААЕ следеше дали Техеран се придържа към договора. Но през миналата година САЩ решиха да се оттеглят от него и това допринесе за засилване на големия политически натиск, на който бяха подложени Амано и агенцията, отбелязва Ройтерс. Историческо ядрено споразумение между Иран и световните сили Амано предупреждаваше, че разпространението на атомните оръжия и ядреният тероризъм са нарастващи заплахи за международната общност. В знак на траур знамето на МААЕ днес беше свалено наполовина.  Дипломат номер едно на ЕС Федерика Могерини изрази дълбока печал от кончината на Амано от името на съюза. Персийският залив е \"на ръба на стрес теста\", предупреди Могерини Персийският залив е \"на ръба на стрес теста\", предупреди Могерини", "date": "2019.07.22", "title": "Почина Юкия Амано - генералният директор на Международната агенция за атомна енергия"}
{"url": "https://clubz.bg/85757-trudni_sypernici_debnat_cska_sofiq_levski_i_loko", "text": "Напълно логично българските отбори в Лига Европа ще имат трудни съперници в третия предварителен кръг, стига да прескочат втория, в който също няма да им е леко. ЦСКА-София ще играе с един от двойката \"Будочност\" (Подгорица) - \"Зоря\" (Луганск, Украйна). Това ще стане на 8 и 15 август (или около тези дати). Преди това обаче \"червените\" трябва да се справят с хърватския \"Осиек\", а тази задача никак не е лека. \"Левски\" ще чака \"Гент\" (Белгия) или \"Виторул\" (Румъния), ако преодолее кипърския АЕК (Ларнака). \"Лудогорец\" може да срещне познат съперник в Лига Европа Може да се каже, че \"червените\" и \"сините\" се разминаха с още по-неудобни опоненти. И двата тима първо ще са домакини на 8 август. Най-тежка изглежда задачата на носителя на купата \"Локомотив\" (Пловдив). \"Смърфовете\" започват участието си тази седмица срещу \"Спартак\" (Търнава) и при добра развръзка наред ще един от \"Страсбург\" и \"Макаби Хайфа\". И тук жребият определи първият мач да е в България, но това може да се промени.", "date": "2019.07.22", "title": "Трудни съперници дебнат ЦСКА-София, \"Левски\" и Локо "}
{"url": "https://clubz.bg/85739-majoritarniqt_vot_smokinov_list_prqkata_demokraciq_v_malki_sela", "text": "Добре дошли в обединенопатриотична България! В нея, наред с всички други прекрасности - бой на възрастни жени по границата, омраза към всяко различие, груб език към малцинства и хора в неравностойно положение, упражняване на национализъм с цел прикриване на далавери, връщане към Евразия и т.н. - се оказа, че мажоритарният вот е просто смокинов лист за партиите, зад който да си крият срамотиите. А представителната демокрация се свежда до това села с над 200 души жители да си избират кмет. БСП, независим депутат и \"патриоти\" искат малките села да избират кметове Мотивите на предложенията за промени в Изборния кодекс, внесени от депутати от \"Обединени патриоти\" и независимия Спас Панчев за разкош, са връх на юриспруденцията и забележителен принос към открития и честен политически процес. Според тези мотиви, ако има пряк избор за кметове в села от над 200 души, \"това кореспондира с пряката демокрация\". Свещена простота! Г-да патриоти, и 5 души да избират кмет, това е само и единствено представителна демокрация и няма нищо общо с пряката. Защото тези 5 души избират свой представител във властта. Пряка демокрация е хората да вземат властта в свои ръце, като си кажат мнението по даден въпрос. За да ви е по-лесно - пряка демокрация е онова, с което вие и коалиционният ви партньор ГЕРБ се гаврите както намерите за добре. С пряка демокрация респектиращо голям брой хора поискаха мажоритарен избор на депутати, електронно гласуване, 1 лев на глас партийна субсидия. Вие засега изпълнихте само последното, защото ви е удобно, а другото не ви изнася. Какво е за патриотите мажоритарен вот - става ясно от предложението, с което се иска местните коалиции да не носят името на някоя от формациите в тях, а етикет да им бъде името на кандидата. И всички партии, които го подкрепят, да се скрият зад него. Мотивът за това предложение е забележителен - на местния вот водещ принцип бил мажоритарният. Величава глупост! Първо, на местния вот водещ е пропорционалният \"принцип\", защото чрез него се избират общинските съветници. А те гласуват решенията, които после мажоритарно избраният кмет изпълнява. Във вота за общински съветници има преференциално гласуване, което е някакъв мажоритарен елемент. То обаче е силно осакатено, тъй като водачът на листата не може да бъде изместен с преференции. Второ и по-важно. Идеята на мажоритарния вот не е някакви партии да се крият зад някакво име. А напротив - неговата цел е партиите да бъдат принудени да издигат имена, които събират обществена подкрепа. А не просто послушковци на партийните централи, както е сега. Едно е сигурно - нещо трябва да се промени в механизма, по който си избираме депутати. Това, което имаме като парламент, е потресаващо.", "date": "2019.07.22", "title": "Мажоритарният вот - смокинов лист. Пряката демокрация - в малки села"}
{"url": "https://clubz.bg/85755-uspokoenie_ot_valeri_simeonov_turistite_po_malko_prihodite_poveche", "text": "През това лято броят на туристите е по-малък в сравнение с 2018 г., но има ръст на приходите. Това успокоение за летния туристически сезон дойде от депутата и бивш вицепремиер Валери Симеонов, който участва в заседание на областния съвет по туризъм във Варна. На същия форум бе и министърката в ресора Николина Ангелкова, а не е тайна, че двамата отдавна са в обтегнати отношения. Ангелкова за боя на туристи: Случва се по цял свят По думите на Симеонов сведенията за криза в сектора са силно преувеличени. Освен че гостите от чужбина през тази година били по-платежоспособни, се отчита ръст и в посещаемостта на културните и историческите забележителности във Варна, каза още Симеонов. Само че не каза откъде идват тези му заключения или на каква статистика се позовава. Данните за спад и на посещенията в България, и на броя нощувки, и на приходите дойдоха преди близо две седмици от Националния статистически институт. Те се отнасяха за май - тоест за началото на летния сезон. Според официалната статистика общият брой нощувки във всички места за настаняване в България е намалял със 7,8 на сто през май 2019 г. спрямо същия месец на 2018 г. Приходите от нощувки са спаднали с 2,6 на сто, като постъпленията от чужди туристи са се свили с близо 10%. След 5 г.: Ангелкова спасява туризма с... анализ за половин милион Министър Ангелкова каза, че към началото на юли спадът на морските туристи е 5-8 на сто с очакване намалението да се компенсира в оставащите месеци до края на активния летен сезон. Симеонов днес отчете и още нещо - вече нямало сериозни проблеми с шума от заведенията в курортите около и във Варна. По думите му новият закон за шума, който бе иницииран лично от него, е започнал да действа още преди официално да влезе в сила благодарение на засиления контрол през последните 3 години. Ангелкова видя негативна кампания срещу морския туризъм  Бившият вицепремиер, който в това си качество лично водеше акции срещу шума - най-вече по Южното Черноморие, каза, че вече действат законови промени, които прецизират правилата за поставяне на преместваеми търговски обекти в големите курортни комплекси. Контролът ще осъществява дирекцията за строителен контрол, а не общините, което Симеонов отчете като много положителен фактор.  \"Българинът е лоялен към Гърция, туризмът ни е на автопилот\"   След 5 г.: Ангелкова спасява туризма с... анализ за половин милион Ангелкова видя негативна кампания срещу морския туризъм  \"Българинът е лоялен към Гърция, туризмът ни е на автопилот\"", "date": "2019.07.22", "title": "Успокоение от Валери Симеонов: Туристите по-малко, приходите повече"}
{"url": "https://clubz.bg/85749-50_godini_po_kysno_otkriha_frenskata_podvodnica_minerva", "text": "Останките от френската подводница \"Минерва\", изчезнала през 1968 г. с 52 души на борда, бяха открити след повече от 50 години край бреговете на френския град Тулон, предаде Франс прес, цитирана от БТА, като се позова на съобщение на френската министърка на въоръжените сили Флоранс Парли. Отломките от подводницата бяха намерени на 45 километра от Тулон в Средиземно море, на 2370 метра дълбочина. Мястото е било открито от американския кораб \"Сийбед констрактър\", пристигал в зоната миналия вторник. Дронове на борда му първо потвърдиха къде може да се намира \"Минерва\". Корабът е собственост на американската частна компания \"Оушън инфинити\", участваща в подобни издирвателни мисии. Именно с този кораб беше открита аржентинската подводница \"Сан Хуан\", потънала с 44 души на борда през 2018 г. край бреговете на Аржентина. Няколко страни издирват изчезнала аржентинска подводница  Военната подводницата \"Минерва\" потъна само за четири минути на 27 януари 1968 г. и въпреки предприетите незабавно операции, така и не беше открита. Миналия октомври семействата на изчезналите членове на екипажа поискаха подновяване на издирвателните операции. В началото на годината Флоранс Парли обяви, че искането им е удовлетворено. Няколко са причините сочени за потъването - от авария, до сблъсък с кораб, взрив на ракета или на торпедо или инцидент с вентилационната система.", "date": "2019.07.22", "title": "50 години по-късно - откриха френската подводница \"Минерва\""}
{"url": "https://clubz.bg/85744-shte_uspee_li_pedro_sanches_da_stane_premier_na_ispaniq", "text": "Испания навлиза в седмица на дебати и гласувания, в която ще стане ясно дали лидерът на социалистите Педро Санчес, който е временно изпълняващ длъжността след изборите в края на април, завършили без ясен победител, ще остане на премиерския пост, коментира Ингрид Меландер от Ройтерс. \n\tЛидерите на основните партии са скарани, а в по-ново време страната няма опит в съставянето на коалиционни правителства, политическият пейзаж е все по-фрагментиран, а това значи, че може да минат още много седмици и дори да се стигне до повторни избори, за да бъде постигнато споразумение. \n\tВ четвъртък Санчес понесе удар - членовете на крайнолявата \"Подемос\" гласуваха, че партията им може да подкрепи Санчес само ако той се съгласи да бъде съставено пълноправно коалиционно правителство, без право на вето кой от \"Подемос\" ще влезе в кабинета.  \n\tЕто основните дати и събития, които предстоят: Санчес и лидерите на партиите от целия политическия спектър ще водят днес и утре парламентарни дебати в продължение на часове преди първото гласуване за ново правителство, насрочено за утре в 16:00 ч. по Гринуич. Малко вероятно е Санчес да спечели този първи вот - необходимо е абсолютно мнозинство, а за такова мнозинство не са достатъчни 123-те гласа на депутатите от социалистическата партия и 42-та гласа на депутатите на \"Подемос\". Ще трябва за него да гласуват и депутатите от други по-малки партии, за да може Санчес да спечели поне 176 гласа. 48 часа след първия вот депутатите ще гласуват отново. Този път Санчес ще трябва просто да получи обикновено мнозинство. Това обаче също няма да е лесно и ще зависи основно от действията на \"Подемос\". Ако те гласуват за Санчес, заедно с баските националисти и няколкото депутати от по-малки региони, чиито гласове като цяло са гарантирани, Санчес ще спечели вота. \n\tБез \"Подемос\" Санчес ще се нуждае от изненадващо въздържане от гласуване на някоя голяма партия, възможно на консервативната Народна партия. Това би било доста неочаквано на този етап, но се е случвало в миналото. Педро Санчес – от „Разпни го!“ до „Осанна!“ Санчес заяви, че няма да позволи на лидера на \"Подемос\" Пабло Иглесиас да влезе в правителството, което предизвика недоволство в крайнолявата партия. Предстои да стане ясно дали двете страни могат да се споразумеят за участие в правителството на представители на \"Подемос\" с по-нисък ранг. Има сценарий, при който играта ще стане още по-напрегната. \"Подемос\" или някоя друга партия може да реши, че иска да накара Санчес да се поизпоти и да чака още един вот през септември, но социалистите заявиха, че всичко свършва, ако тази седмица той не положи клетва. Ако не се стигне до споразумение, на 10 ноември ще има повторни избори. Ако бъде постигната сделка и Санчес бъде избран за премиер, въпросът ще е какво ще успее да постигне, докато е на власт, имайки предвид колко фрагментирана е испанската политика.  ", "date": "2019.07.22", "title": "Ще успее ли Педро Санчес да стане премиер на Испания"}
{"url": "https://clubz.bg/85743-iran_zadyrja_17_iranci_bili_verbuvani_ot_cru", "text": "Иран е задържал 17 ирански граждани, които смята, че са работили за Централното разузнавателно управление (ЦРУ) на САЩ. Това съобщи Министерството на разузнаването на ислямската република, цитирано от Си Ен Ен. САЩ се опитват да сглобят световна антииранска коалиция Според документ от държавната агенция, който е бил изпратен на американската медия, Иран е разбил шпионска мрежа на ЦРУ и е заловил 17 заподозрени, които са признали вината си. Агенцията допълва, че някои от тях ще бъдат екзекутирани. Под заглавието \"Съдбата на шпионите\" Министерството на разузнаването заявява, че  На пресконференцията представителят на разузнаването показа компакт диск с видеозапис на чужденка, която работела за ЦРУ. В диска има също имена на служители в посолствата на САЩ в Турция, Индия, Зимбабве и Австрия, за които Иран твърди, че са били във връзка с вербуваните ирански шпиони. Американският държавен секретар Майк Помпео отхвърли днес съобщенията на Техеран, предаде Ройтерс, цитиран от БТА. Помпео не навлезе в детайли за конкретни задържани американци в Иран, но каза, че Новината от Техеран за задържането на американски шпиони бе съобщена на фона на разпадащата се ядрена сделка между Иран и големите световни сили и изострянето на напрежението в района на Персийския залив. Кризата е резултат от решението на президента Доналд Тръмп да изтегли миналата година САЩ от сделката с Техеран и да засили санкциите срещу Иран. През април Иран съобщи, че е в последните години е разкрил 290 шпиони на ЦРУ в страната и извън нея.", "date": "2019.07.22", "title": "Иран задържа 17 иранци - били вербувани от ЦРУ"}
{"url": "https://clubz.bg/85754-ludogorec_moje_da_sreshtne_poznat_sypernik_v_liga_evropa", "text": "Добре познатият на българския футбол \"Копенхаген\" може да се изпречи на \"Лудогорец\" в третия предварителен кръг на Лига Европа. Това отреди тегленият по-рано днес жребий. За да стане факт българският първенец трябва да елиминира исландския \"Валур\", а \"Копенхаген\" да се справи с уелския \"Дю Ню Сейнтс\". Първият мач ще е на 8 август в Разград, а реваншът седмица по-късно в датската столица. През миналата година \"Копенхаген\" изхвърли ЦСКА-София от Лига Европа след две победи. През 1998 г. пък елиминира \"Левски\". \"Лудогорец\" започна от квалификациите за групите на Шампионската лига, но се препъна още на първото стъпало срещу \"Ференцварош\".", "date": "2019.07.22", "title": "\"Лудогорец\" може да срещне познат съперник в Лига Европа"}
{"url": "https://clubz.bg/85742-zelenski_e_blizo_do_ednopartijno_pravitelstvo", "text": "Партията на украинския президент Володимир Зеленски \"Слуга на народа\" вероятно ще има обикновено мнозинство в парламента и ще може да управлява сама, предаде ТАСС. Според още предварителни данни президентската партия е възможно да получи 237 в 450-местната Върховна рада. За мнозинство са нужни минимум 226.  Данните са въз основа на обработени 50 процента от протоколите, съобщи руската агенция, цитирана от БТА. 107 от 199 мажоритарни мандата печели партията на Зеленски Партията на Зеленски може да спечели 115 места от общо 199, които се разпределят по мажоритарен принцип, и 122 места от вота по пропорционалната система. На второ място остава \"Опозиционна платформа\" с 43 мандата. Партията на бившия президент Петро Порошенко \"Европейска солидарност\" е на трето място с 27 депутати.  \"Отечество\" на бившия премиер Юлия Тимошенко е на четвърто място с 25 места, а новосъздадената партия \"Глас\" на музиканта Святослав Вакарчук получава 20 места. Избирателната активност е била 49,84 процента.  ", "date": "2019.07.22", "title": "Зеленски е близо до еднопартийно правителство"}
{"url": "https://clubz.bg/85736-shefyt_na_mini_marica_iztok_oglavi_beh", "text": "Изпълнителният директор на \"Мини Марица-изток\" ЕАД Андон Андонов е новият председател на съвета на директорите на \"Български енергиен холдинг\" ЕАД, съобщават от пресцентъра на най-голямото държавно въгледобивно дружество. Решението идва, след като в края на миналата седмица министърката на енергетиката Теменужка Петкова подписа протоколно решение, с което подмени състава на съвета на директорите на БЕХ в качеството си на принципал. Изненадващо в новия състав попадна уволненият преди години лично от нея от държавния енергиен мастодонт Жаклен Коен (в момента начело на АЕЦ \"Козлодуй\" - б.р.). В петък се говореше, че той ще е начело на БЕХ. Рокади в енергетиката: Теменужка Петкова връща шеф на БЕХ, когото сама уволни Мотивът за смяната на съвета на директорите е изтичането на мандата на органа.  От стария съвет на директорите на мястото си остава Живко Динчев - изпълнителен директор на ТЕЦ \"Марица-изток 2\" ЕАД. Мандатът на новия управляващ орган на БЕХ е 3-годишен. Решението ще влезе в сила в деня на вписването му в Търговския регистър. ", "date": "2019.07.22", "title": "Шефът на \"Мини Марица-изток\" оглави БЕХ"}
{"url": "https://clubz.bg/85738-ivan_totev_se_otkaza_ot_kmetskiq_vot_v_plovdiv_shte_si_pochiva", "text": "Кметът на Пловдив Иван Тотев няма да се кандидатира за трети мандат, обяви самият той пред журналисти часове преди да започнат местните събрания за номинации на ГЕРБ за местните избори. Тотев отказа да назове имена на потенциални кандидати от ГЕРБ за поста му.  Петима областни кметове на ГЕРБ губят доверие за изборите наесен? Както Клуб Z писа, градът под тепетата бе един от набелязаните и в централата на ГЕРБ за смяна на кандидата за градоначалник за вота на 27 октомври. Според източници от управляващата партия е много вероятно за поста на Тотев да бъде издигнат настоящият областен управител Здравко Димитров. На предишните местни избори той бе кандидат за кмет, но издигнат от инициативен комитет и подкрепен от десни партии (тогава под името Реформаторски блок - б.р.).", "date": "2019.07.22", "title": "Иван Тотев се отказа от кметския вот в Пловдив. Ще си почива"}
{"url": "https://clubz.bg/85737-bsp_nezavisim_deputat_i_patrioti_iskat_malkite_sela_da_izbirat_kmetove", "text": "Депутати от БСП и \"Обединени патриоти\" са внесли предложения за промени в Изборния кодекс, с които да се позволи на най-малките села да си избират кметове. В момента според закона за административно-териториалното устройство кметство се създва при наличие на над 350 души население. Предложението на патриотите, предвождани от независимия Спас Панчев, е това число да бъде намалено на 200. Според мотивите създаването на кметство в населени места от над 200 души ще създаде възможност за пряк избор на кметове в тях.  \", се казва още в мотивите. ДПС упорства за машините: да ги има, да са държавни, ДАНС да одитира От БСП предлагат границата да падне дори още повече - на 150 жители. Социалистите имат и текст, според който още на предстоящите местни избори трябва да има вот за кмет в населени места с над 150 жители. В момента над 3 000 населени места у нас са под 350 души и не избират пряко своите кметове.  Първо четене: властта отмени машинното гласуване Алескандър Сабанов от \"Обединени патриоти\" предлага да отпадне изискването в Изборния кодекс, според което наименованието или абревиатурата на местна коалиция съдържа само наименованието или абревиатурата на някоя от участващите в нея партии или коалиции. Той се мотивира, че на местния вот водещ принцип е мажоритарният и за това местните коалиции имат нужда да насочват избирателя към кандидатите, а не толкова към партията, която ги издига. Правната комисия в парламента ще гледа промените в Изборния кодекс утре. Причината за ремонт на закона всъщност е поисканата от ГЕРБ отмяна на машинното гласуване - и за вота наесен, и въобще за всичи местни и парламентарни избори в бъдеще. С промените се бърза - очаква се да бъдат гласувани в пленарната зала още в сряда.  \"Държавата със суперкомпютър, но машинното гласуване не работи?\" Само преди няколко месеца - при поправките в ИК преди евровота, с гласовете на ГЕРБ (по предложение на ДПС) се прие на изборите за местни власти на 27 октомври да се гласува с машити в 6000 от общо около 12 000 секции на територията на страната. А след това за всичщи избори вотът да е само с машина - хартиените бюлетини да отпаднат напълно.  Сега управляващата партия е точно на обратната позиция. От ДПС са твърдо \"против\" отмяна на машинния вот. На същата позиция е и БСП. Властта среща подкрепа само сред коалиционните си партньори от \"Обединени патриоти\" и от \"Воля\".   Първо четене: властта отмени машинното гласуване \"Държавата със суперкомпютър, но машинното гласуване не работи?\"", "date": "2019.07.22", "title": "БСП, независим депутат и \"патриоти\" искат малките села да избират кметове"}
{"url": "https://clubz.bg/85731-robyrt_mylyr_na_razpit_v_kongresa_v_srqda", "text": "Бившият специален прокурор Робърт Мълър бе извикан в Конгреса в сряда, за да отговаря на въпроси относно неговите изводи от разследването за руска намеса в президентските избори в САЩ през 2016 г. Изслушването ще се предава по телевизията и се очаква да бъде продължително. То ще започне в 14,30 ч. българско време в юридическата комисия на Камарата на представителите, а после ще продължи в 18 ч. в комисията по разузнаване на Камарата на представителите. Мълър представи изводите си от разследването, започнало през юли 2016 г., в доклад, съдържащ 448 страници и публикуван през март. Той имаше две части. Първата беше посветена на евентуално съглашателство между предизборния екип на ДоналдТръмп и Русия, а втората на евентуални пречки от страна на президента пред разследването, припомни БТА. Относно руската намеса нямаше съмнения за специалния прокурор, че руската държава се е месила в президентските избори по системен начин. Първо руска организация е водила кампания в социалните мрежи, която е фаворизирала Тръмп и е охулила противничката му от демократите Хилъри Клинтън. После руски хакери от службата за военно разузнаване на Русия са хакнали имейлите на Демократическата партия и на приближен на Клинтън. След това неудобни за Клинтън имейли са били разпространени от анонимни сайтове и от \"Уикилийкс\", който получил откраднатите съобщения директно от руснаците. Това бяха основните изводи в първата част на доклада. Същественото за Тръмп в доклада е, че прокурорът Мълър пише, че не е открил достатъчни доказателства за съглашателство между членове на екипа на Тръмп и Русия въпреки многото повече или по-малко дискретни контакти.  По въпроса за възпрепятстването прокурорът Мълър не оневинява Тръмп. Ако в този доклад не се заключава, че президентът е извършил престъпление, то той също така не го освобождава от отговорност, се казва в него. Мълър обяснява, че президентът е опитал в продължение на месеци да попречи на разследването, но се е провалил в опитите си, защото хората около него са отказали да изпълняват заповедите му и да дадат ход на исканията му. Тръмп е разпоредил например уволнението на Мълър, но ръководителят на юридическата служба на Белия дом Дон Макган е отказал да се подчини. Тръмп е умножил натиска върху министъра на правосъдието и върху ключови свидетели, карайки свои сътрудници да лъжат пред пресата или в изявления, се констатира още в документа. Броени дни преди изслушването на Мълър председателят на юридическата комисия в Камарата на представителите Джеролд Надлър, който е демократ, заяви, че вярва, че има съществено доказателство, че Тръмп е извършил престъпения. Надлър има намерение по време на изслушването в сряда да поиска от Мълър да представи тези факти в Конгреса, предаде Ройтерс. \"На администрацията трябва да се държи сметка и нито един президент не може да бъде над закона\", заяви Надлър.", "date": "2019.07.22", "title": "Робърт Мълър на разпит в Конгреса в сряда"}
{"url": "https://clubz.bg/85732-bezplatno_kino_na_otkrito_zad_ndk_video", "text": "Кино на открито предлага столичният афиш за летните вечери на 22, 23 и 24 юли. „Измамно богати“, Walking on Sunshine и „Презрението“ ще имат прожекции с вход свободен на Лятната сцена зад НДК. Понеделник вечерта е за закачливата италианска комедия   на Франческо Мичике. Филмът бе представен за пръв път в рамките на Седмицата на италианското кино в България през юни тази година. Зрителите ще видят историята на дърводелеца Серджо (Серджо Кастелито) и певицата Сабрина (Сабрина Ферили). Двамата са любовници и се обичат, но поради финансови причини нямат възможност да напуснат половинките си. Животът за двамата влюбени се преобръща, когато приятелите на Серджо му внушават, че е спечелил 3 милиона евро от лотарията.     Програмата във вторник предлага музикалната комедия   на режисьорите Макс Гива и Дания Паскуини. Историята проследява подготовката за бъдещата сватба на Мади и Раф в Пулия. Мади се приготвя за най-важния ден в живота си, без да знае, че в миналото годеникът ѝ Раф е имал лятна авантюра със сестра ѝ. Мъжът от своя страна не подозира, че бъдещата му съпруга е свързана със семейството на неговата бивша. Забавна история за любовта, в която звучат някои от големите хитове на 80-те.     Финалът на 24 юли ще бъде с филма на  Жан-Люк Годар „Презрението“ (1963). Филмът с участието на Брижит Бардо и Мишел Пиколи проследява отчуждението между двама съпрузи, следствие от банален инцидент в живота им. Участват още Фриц Ланг и самият Годар.    ", "date": "2019.07.22", "title": "Безплатно кино на открито зад НДК (ВИДЕО)"}
{"url": "https://clubz.bg/85734-vseki_chetvyrti_bylgarin_dyrjavata_da_dava_0_lv_na_partiite", "text": "69 на сто от българите одобряват намаляването на партийната субсидия на 1 лев на глас. Всеки четвърти смята, че политическите формации не трябва да получават и лев от държавата. Това сочат данни от национално представително изследване на \"Тренд\"*. От проучването става ясно още, че се увеличават хората, които смятат, че кабинетът ще изкара пълния си мандат, растат оптимистите, а най-харесваният партиен лидер е Бойко Борисов.  Данните бяха огласени на фона на \"НАПлийкс\" - огромния теч на чувствителна информация от приходната агенция. Внимавайте - вие не сте хакер и НАП ви следи С поредица от свои изявление управляващите се опитаха да омаловажат скандала и последиците от хакерската атака. Изследването на \"Тренд\" е проведено между 9 и 16 юли, информацията за изтичането на данните от НАП беше огласена в понеделник следобед, на 15 юли. Така че картината, която регистрират от социологическата агенция, е от период преди скандала.  На въпрос \"Наскоро от ГЕРБ предложиха финансирането на партиите от държавата да бъде намалено от 11 лева на 1 лев на глас за всеки получен глас на избори. Вие лично одобравяте или не тази иницитатива?\", 69 на сто от анкетираните се изказват положително. Едва 14 на сто са противниците на това орязване на държавното финансиране за партиите. 17 на сто не могат да преценят. Гласуваната от мнозинството в парламента промяна във финансирането освен намаляване на партийната субсидия включва и възможността отново за наливане на пари от страна на бизнеса в партиите (този втори момент обаче липсва във въпроса на \"Тренд\"). Президентът Румен Радев даде на Конституционния съд закона точно в тази му част. Вето: Радев против пари от бизнеса, \"за\" 1 лев на глас за партиите \"Тренд\" пита и дали при намаляването на партийната субсидия партиите ще станат по-зависими от бизнеса. 47 на сто от анкетираните смятат, че ще се увеличи това влияние, малко над една четвърт - че това няма да се случи.  25 на сто от анкетираните смятат, че партиите въобще не трябва да получават субсидия от държавата. Мнозинството - от 42 на сто - е на мнение, че е достатъчен 1 лев на глас.  Победата на ГЕРБ на отминалите европейски избори е основната причина за видима тенденция на ръст на дела на хора, които са на мнение, че правителството ще изкара пълен мандат – 57% от всички български граждани през юли. На обратното мнение са една пета от запитаните, отбелязват от \"Тренд\". Бойко Борисов продължава да е най-одобряваният партиен лидер с 36% положително отношение. Освен него в първата петица по положително отношение са Красимир Каракачанов (29%), Корнелия Нинова (24%), Веселин Марешки (24%) и Татяна Дончева (19%). Най-ниско положително отношение срещат Христо Иванов (10%), Мустафа Карадайъ (10%), Румен Христов (9%), Румен Петков (9%), Костадин Костадинов (8%) и Атанас Атанасов (7%). С най-висока неразпознаваемост остават Костадин Костадинов (45%) и Румен Христов (42%) - съответно лидери на \"Възраждане\" и на партньора на ГЕРБ в последния евровот СДС. Оптимистично настроените достигат до 55%, а песимистите спадат до 35%. Тук трябва да се има предвид и отпускарският сезон, който също дава определена позитивна нагласа, отбелязват от \"Тренд\". В изследването през юли не се наблюдава съществена динамика в електоралните данни и за оценката на работата на основните институции спрямо проучването ни през миналия месец, съобщават още от \"Тренд\". \"Тренд\": ГЕРБ се възстановява  - има минимална преднина пред БСП от 1,1% Вето: Радев против пари от бизнеса, \"за\" 1 лев на глас за партиите \"Тренд\": ГЕРБ се възстановява  - има минимална преднина пред БСП от 1,1%", "date": "2019.07.22", "title": "Всеки четвърти българин: държавата да дава 0 лв. на партиите"}
{"url": "https://clubz.bg/85733-radan_kynev_nikoga_ne_e_bila_hakvana_cqla_naciq", "text": "Това заяви пред БНТ евродепутатът от \"Демократична България\" Радан Кънев. Така той коментира хакерската атака срещу НАП. Според него става дума за \"зловещо безхаберие от страна на управляващите\". И допълни, че отдавна има предупреждения, че \"правителството краде пари от електронното управление, но гаранция за дигиталната сигурност няма\". Той коментира и защо гласува против номинацията на Урсула фон дер Лайен за шеф на еврокомисията. Той припомни, че новата шефка на еврокомисията е обещала минимална европейска заплата, общоевропейска осигуровка срещу безработица, общ европейски социален фонд, климатична политика \"отвъд всички амбиции\". Кънев поясни, че тези обещания са били насочени към центъра и левицата, но струват трилиони. И допълни, че Урсула фон дер Лайен е направила отстъпки на правителства, които са под монигоринг или в наказателна процедура за върховенство на закона, като посочи Полша, Унгария. Словакия, България, Румъния. Кънев заяви, че основният въпрос за смисъла на Европа е тя на кого трябва да помога - на правителствата или на гражданите. И отговори: Кънев призна, че настоящият механизъм на мониторинг е слабо ефективен и трябва да се замени с нещо ефективно. И по този показател Урсула фон дер Лаейн е направила още едно отстъпление. Той припомни, че по време на изборите кандидатите на десницата и левицата Манфред Вебер и Франс Тимерманс са се надпреварвали да обещават силен европейски механизъм за налагане на закона със съответните санкции, най-вече финансови. Той е трябвало да бъде насочен към онези правителства, които нарушават правата на гражданите, крадат от техните пари, нарушават независимостта на съдебната система, свободата на медиите. Кънев изтъкна, че след \"един очевиден сговор с правителствата на Полша, Унгария, Италия\" Урсула фон дер Лаейн е заговорила за \"всеобщ мониторинг\". За пореден път и той подчерта, че Лаура Кьовеши е най-добрият кандидат за шеф на европейската прокуратура. Според него една от най-важните теми в Европа в момента е тази за климатичните промени. Кънев е убеден, че България трябва да се подготви за много силен натиск относно своята въглищна индустрия, дизеловите автомобили, отоплението с въглища и т.н. Той обаче заяви, че трябва да се отчитат и доходите на хората, защото тези, които карат дизелови автомобили, не го правят, тъй като ги предпочитат. Според него българското правителство закъснява и по тази тема.", "date": "2019.07.22", "title": "Радан Кънев: Никога не е била хаквана цяла нация"}
{"url": "https://clubz.bg/85726-velikobritaniq_mojela_da_napusne_es_i_sys_sporazumenie_za_tyrgoviq", "text": "Борис Джонсън, фаворитът за следващ премиер на Великобритания, заяви в авторска статия, че страната му може да напусне ЕС чрез договарянето на споразумение за свободна търговия, а то от своя страна да премахне нуждата от един от по-проблематичните елементи на предишното споразумение между Лондон и съюза, предаде Ройтерс. \n\tВ седмичната си рубрика за в. \"Дейли телеграф\" Джонсън посочва, че може да бъде направено така, че да отпадне необходимостта от така наречения предпазен механизъм за Северна Ирландия. Този механизъм беше залегнал в предишното споразумение между ЕС и Великобритания, но много от депутатите в британския парламент го отхвърлиха. По-рано вчера ирландският министър на външните работи Саймън Ковини заяви отново, че ЕС няма да променя споразумението за раздялата с Великобритания, част от което е и предпазният механизъм. Той каза, че ако Великобритания скъса това споразумение, \"и двете страни ще се окажат в беда\". \n\tКовини обаче допусна вариант новият премиер на Обединеното кралство да получи някои промени в политическата декларация за бъдещите отношения между Лондон и Брюксел, чрез които да отпадне нуждата от предпазния механизъм. Европейската комисия подготвя многомилиарден пакет за подпомагане на Ирландия, за да компенсира икономическите щети при \"Брекзит без споразумение\", съобщава днес британският в. \"Таймс\", цитиран от Ройтерс. \n\tБлокът ще \"похарчи колкото е необходимо\", за да подкрепи ирландското правителство при всякакви нарушения в търговията, посочва изданието, като се позовава на високопоставен дипломат от ЕС. \n\tВ публикацията не се уточнява точната сума, на която възлиза пакетът с помощта. Към момента Великобритания ще напусне ЕС на 31 октомври, пише БТА.", "date": "2019.07.22", "title": "Великобритания можела да напусне ЕС и със споразумение за търговия"}
{"url": "https://clubz.bg/85735-ruskata_disidentska_versiq_na_stivyn_hoking", "text": "Да кръстосаш мечове с безмилостния руски президент Владимир Путин не е за нежни души. Подобен сблъсък може да доведе до затвор, но това е добрият вариант - ако го сравним с възможността да бъдеш отровен от нервнопаралитичен газ или радиоактивен полоний. Това отбелязва  за автора на СталинГулаг и един от най-яростните критици на Путин. Александър Горбунов страда от неличима спинална мускулна атрофия и е прикован към инвалидната количка до края на живота си. Той е като руска дисидентска версия на Стивън Хокинг. 27-годишниятГорбунов, който публикува в Туитър под провокативното СталинГулаг  , отново начин да се предизвика Кремъл - вече има над милион последователи в социалната мрежа и близо половин милион на частния си канал в Телеграм. Авторът на „СталинГулаг“: Понякога просто не може да се мълчи През 2017 г. архиврагът на Путин Алексей Навални обяви Горбунов за \"най-важния политически колумнист\" в Русия. Младият автор от години блогваше, но анонимно. Той разкри самоличността си едва през май тази година, реши се на тази стъпка след като Кремъл атакува семейството му. През април майка му имаше посещение от полицията в Махачкала, столицата на Дагестан. Там Горбунов е роден и израсъл преди да се премести преди пет години в Москва. Полицията го обвинява в телефонен тероризъм, като твърди, че от джиесема му са отправяни фалшиви бомбени заплахи.  Всички тези опити за сплашване накараха Горбунов да проговори, той реши, че като е в светлината на общественото внимание, за властите в Москва ще бъде по-трудно да тормозят семейството му. Оказа се прав: обвиненията срещу него мистериозно бяха оттеглени, след като той се появи по руска телевизия и имаше статии за него в големите руски вестници. Горбунов все още е на свобода. Въпреки че през март бяха приети нови рестриктивни закони, според които критикуването на властта е престъпление, той продължава да туитва и да атакува властта.  Ето и как Махешвари описва срещата си с Горбунов: Виждаме се в средата на юни, след историческа победа за свободата на словото в Русия. Журналистът от руския опозиционен сайт \"Медуза\" Иван Голунов, което беше арестуван и бит по обвинения за разпространение на наркотици, неочаквано е освободен след масови протести, а в защитата му се включиха даже и прокремълски медии. Тази победа окрили руското гражданско общество. Питам Горбунов дали се чувства по-сигурен след освобождането на Голунов, в отговор той само свива рамене и потъва в инвалидната си количка. Свива малките си ръце в юмруци и обяснява, че полицията е арестувала стотици и е била хора, които са участвали в протести и след освобождаването на журналиста. Той е туитвал за полицейската бруталност:  , става дума за протест в Деня на руската независимост, 12 юни. Горбунов не участва лично в демонстрациите, като казва, че неговият протест е в интернет. Това е лесно обяснимо като се има предвид неговото крехко здраве и затруднено придвижване. Освен това той не е дисидент или политик на пълен работен ден - за разлика от повечето критици на Путин. Има нелоши доходи като търгува с ценни книжа и криптовалути от московския си апартамент, а трима асистенти му помагат за дневните му нужди. Той туитва, докато чака раздвижвания на пазарите. Въпреки че печели добре, не се задоволява с комфорта и не спира да критикува властта. , питам аз. Горбунов е роден през 1992 г., \"милениум\" (застарял, шегува се той) и подобно на много руснаци от това поколение е напълно наясно какво се случва в Ню Йорк или Лондон, смята, че живее в свободен, глобализиран свят. За да има някаква промяна, трябва да мине поне още едно поколение, смята Горбунов. Дори и Путин да се оттгели през 2024 г., критикът му не е убеден, че наследникът на сегашния руски президент ще поведе страната във вярната посока. , обяснява той. Въпреки големия си песимизъм, Горбунов няма намерение да напуска Русия. Павел Дуров, собственикът на Телеграм, който е в изгнание, наскоро му се обадил и му предложил помощ, ако реши да емигрира, но Горбунов му отказал. Прави пауза и добавя:  Разговорът приключва и двама от неговите асистенти носят стола му надолу по стълбите, защото в най-прочутото кафене на Москва няма рампа за инвалиди. На раздяла той ми казва:", "date": "2019.07.22", "title": "Руската дисидентска версия на Стивън Хокинг"}
{"url": "https://clubz.bg/85728-nap_puska_prilojenieto_za_proverka_iztekli_li_sa_lichnite_ni_danni", "text": "Очаква се Националната агенция по приходите (НАП) да пусне до часове приложението, с което всеки ще може да провери изтекли ли са личните му данни при безпрецедентната хакерска атака. За да направи справка за теч на данни, човек ще трябва да въведе своя ЕГН и еднократен код от съображения за сигурност. В момента се извършват тестове за уязвимости, съобщи бТВ. Въпросното приложение се очаква от миналата седмица, когато бе анонсирано за първи път. Подобни платформи за проверка вече съществуват, но за част от тях не е ясно кой е авторът и какво се случва с въведения онлайн ЕГН. Техническото решение на сайта \"Биволъ\" обаче предлага защита на личните данни с криптиране и изглежда надеждно.  В края на миналата седмица от НАП обясниха и какви точно данни на агенцията са били достъпени и разпространени при хакерската атака. Признанието бе, че са засегнати над 5 милиона български граждани, като информацията засяга близо 4 млн. живи хора. Останалият масив засяга покойници.  Историята с теча на данни от НАП пред почивните дни се появи и в световните медии.", "date": "2019.07.22", "title": "НАП пуска приложението за проверка изтекли ли са личните ни данни"}
{"url": "https://clubz.bg/85740-franciq_predlaga_promqna_na_pravilata_na_mvf_zaradi_kristalina_georgieva", "text": "Франция търси начин да премахне лимита за възраст за кандидат-директорите на Международния валутен фонд (МВФ), съобщи \"Файненшъл Таймс\". Това може да позволи на Кристалина Георгиева, в момента изпълнителен директор на Световната банка, да бъде компромисният избор за поста. Кристалина Георгиева - сред фаворитите за шеф на МВФ Според правилата на МВФ, изпълнителният директор трябва да е под 65 години, когато бива назначен, и не може да остане на поста след 70-тия си рожден ден. Това възпрепятства както Георгиева, която навърши 65 тази година, така и Марио Драги, 71-годишният президент на Европейската Централна банка.  Георгиева е била спомената за поста по време на неформална среща на финансовите министри от Г7 миналата седмица от френския министър Бруно Ле Мер, твърдят източниците на \"Файненшъл таймс\" Без да се ангажират с номинация наГеоргиева, френски официални лица във Вашингтон са предложили промяна на вътрешните правила. Ако идеята получи подкрепа, може да бъде гласувана от борда на МВФ още тази седмица. Миналата седмица настоящата директорка на МВФ Кристин Лагард, прекарала 8 години на поста, обяви, че подава оставка от 12 септември, давайки сравнително малко време на Фонда да й намери заместник.  Френският финансов министър Ле Мер е получил задачата да води обсъжданията между европейските държави за кандидат, който всички да подкрепят. Ако Европа не намери бързо компромисна фигура, може да загуби възможността да сложи свой човек на поста. \"Файненшъл таймс\": Кристалина Георгиева - външен министър на ЕС? Според \"Файненшъл Таймс\" Георгиева има сериозен опит в международната политика и развиващите се икономики след работата й в Световната банка и шестте й години като еврокомисар, но й липсва опит във финансовите пазари и макроикономическите политики за стабилност, което е основната задача на МВФ. Някои европейски държави биха предпочели бивш финансов министър с опит в справянето с финансови кризи. Отделно от това кандидатурата й ще добави представителност на Източна Европа в международните институции. Георгиева освен това няма да бъде отхвърлена от САЩ. Кристалина Георгиева: Борисов помъдря, слуша и помни Промяната на лимита за възраст обаче не е просто формалност и трябва да мине както през борда на МВФ, така и от по-широкия борд, съставен от представители на всяка страна членка. \"Файненшъл таймс\": Кристалина Георгиева - външен министър на ЕС? Кристалина Георгиева: Борисов помъдря, слуша и помни", "date": "2019.07.22", "title": "Франция предлага промяна на правилата на МВФ - заради Кристалина Георгиева"}
{"url": "https://clubz.bg/85741-geroj_ot_oskarite_stava_supergeroj_na_%E2%80%9Emarvel%E2%80%9C", "text": "„Марвел“ обяви десет нови продукции, с които да задържи зрителите в супергеройската им вселена след края на „Отмъстителите“. Кевин Фейдж, президент на студиото, разкри плановете си на фестивала „Комик кон“ в Сан Диего  , най-голямото събитие за попкултура в света, и бе придружен от редица популярни холивудски знаменитости. Редица нетърпеливи фенове са нощували пред залите на събитието, за да успеят да си намерят място, съобщава Би Би Си. Голямата изненада бе присъединяването на двукратен носител на „Оскар“ към редиците на супергероите – Махершала Али ще влезе в образа на Блейд. Той поема култовата роля от Уесли Снайпс от едноименния фентъзи трилър от 1998 г. Натали Портман потвърди, че ще се завърне в ролята си на Джейн Фостър за „Тор: Любов и гръмотевици“, четвърти самостоятелен филм за бога от Асгард. По-различното обаче е, че тя ще има силата да владее Мьолнир, чука на Тор. Джейн Фостър получава божествените сили в комиксите на Джейсън Арън, където тя се превръща в лейди Тор, след като синът на Один си втълпява, че не е достоен да владее силата на Мьолнир. Крис Хемсуърт и Теса Томпсън също се завръщат в ролите си за новия филм. „Вечните“ е филмът, който ще събере Анджелина Джоли и Салма Хайек пред екрана. Двете ще влязат в образа на същества с човешки черти, но със свръхспособности. Премиерата е насрочена за края на 2020 г. Задава се първият азиатско-американски супергерой – кунгфу майсторът Шанг чи ще бъде въплътен от канадеца Симу Лиу. Шанг чи се появява за пръв път в комиксите преди 50 години. Баща му е китаец, майка му – американка. Филмът „Шанг чи и легендата за десетте пръстена“ ще е с участието на Акуафина от „Crazy Rich Asians“. След месеци на спекулации „Марвел“ най-накрая потвърди първите детайли около нетърпеливо очаквания самостоятелен филм за Наташа Романоф. Продукцията на „Черната вдовица“ с участието на Скарлет Йохансон е започнала преди 30 дни. Покрай дългоочаквани филми, бяха потвърдени и няколко сериала, които ще бъдат достъпни на новата стрийминг видео платформа на „Дисни“. Сред тях са самостоятелни сериали за Локи с участието на Том Хидълстън и за Ястребово око с участието на Джеръми Ренър и Кейт Бишъп. Едночасовият панел излезе твърде кратък, за да успее Фейдж да засегне още някои теми. Междувременно, доста по-негативно бе приет панелът на „Игра на тронове“, който бе в предпоследния ден на форума – първо дойде разочарованието, че шоурънърите на сериала Дейвид Бениоф и Дан Уайс няма да присъстват, както бе първоначално оповестено. След това тълпата освирка Николай Костер-Валдау ( ), след като той се опита да защити решението за смъртта на своя персонаж под купчина отломки. Конлет Хил ( ) нарече критиките към последния сезон „ “, което също не се прие добре от феновете. С тези коментари обсъждането на реакцията след осмия сезон отстъпи място на тривиалните и по-безопасни теми – какъв е животът след „Троновете“, как се развива Вестерос под управлението на всевиждащия Брандън Старк, накъде се е запътила Аря…", "date": "2019.07.22", "title": "Герой от оскарите става супергерой на „Марвел“"}
{"url": "https://clubz.bg/85730-elena_joncheva_enp_prikrivashe_bezobraziqta_na_gerb", "text": "Това заяви евродепутатката от БСП Елена Йончева пред бТВ. Най-вероятният европейски прокурор е румънката Лаура Кьовеши, след като остана единствен кандидат. Първоначално в в България тя не срещаше подкрепа от ГЕРБ, но преди дни (когато се разбра, не кандидатът от Франция ще се оттегля от надпреварата) премиерът Бойко Борисов заяви, че ще застане зад нея. Елена Йончева се закани, че няма да спре битката с безобразията в България, след като вече е евродепутат, а ще я продължи на европейско ниво. И нарече премиера Борисов \"самодържавник\" след въпрос защо Сергей Станишев обяви позицията му при номинацията на последния за председател на Европейския парламент като \"позиция на държавник\". След това се върна на една от темите, подета още преди евроизборите - а именно настояването да се направи независим одит на начина, по който се строят пътища в България: По думите ѝ пробивът в системата с лични данни на НАП е част от всички безобразия, които се случват в България, и резултат от нагласените обществени поръчки. Елена Йончева определи като удар по демокрацията орязването на субсидията за партиите до 1 лев на глас.", "date": "2019.07.22", "title": "Елена Йончева: ЕНП прикриваше безобразията на ГЕРБ"}
{"url": "https://clubz.bg/85729-kristiqn_bojkov_za_atakata_v_nap_ne_sym_az_az_sym_20_godishen_uchenik", "text": "Това заяви обвиненият от прокуратурата за хакерската атака в НАП Кристиян Бойков в първото си интервю след ареста, дадено пред бТВ. Той се яви в студиото с работодателя си Георги Янков. 20-годишният младеж разказа, че се чувства \"разтревожен и нервен\", а имало и защо - усещането му е, че  . Причината е в това, което се пише по медиите, и купищата невярна информация по думите му. За самия случай нямало толкова за какво да се притеснява. Кристиян отказа да разкаже каквито и да било подробности от разследването, \"защото това е незаконно\". Призна обаче, че първоначално при ареста е бил пред срив. Шефът на Кристиян: Няма да отворим компютъра му за ГДБОП Задържането му се е случило в офиса - веднага след като служителите на ГДБОП влизат, белезниците щракват на ръцете зад гърба на момчето, което в този момент е пиело кафе и не е било на работното си място. По думите на Кристиян единственото съдействие, което разследващите поискали, докато течали процедурите в офиса, е било да потвърди кое точно е неговото работно място. Това продължило около 7 часа.  И Кристиян, и работодателят му заявиха, че не могат да отключат компютрите, които са иззети.  Разследващите са иззели един служебен и два лични компютъра, а криптирането е според стандарта на фирмата за това, тъй като се съдържат данни за клиентите, които не могат да бъдат компрометирани.  Младежът разказа накратко и за престоя си в следствения арест, където прекара малко под 72 часа. Преди дни един от адвокатите по случая обяви, че е имало натиск върху Кристиян да признава вина. И си спомни, че \"за един 20-годишен дойдоха 15 души, двойни на мен\". И роднините, и приятелката на младежа, и работодателят, и колегите го подкрепят, разказа още той. И определи себе си по следния начин:  Кристиян Бойков заяви още, че в медиите са се изписали страшно много неистини, но най-много са го уязвили писанията, свързани с неистини за семейството му и за начина му на живот, спекулациите, че бил много богат и т.н. След като бе освободен от ареста, той опитал да ходи на работа. Не можел обаче - отново заради медиите.  Попитани как според тях ГДБОП стига до извода, че 20-годишният младеж има нещо общо с пробиването на сървъра на НАП, и Кристиян, и работодателят му допуснаха, че вероятно става дума за сигнал. \"Едва ли е нещо лично срещу мен, нямам човек, който да ме мрази\", каза младежът и отново заяви, че не може да дава каквито и да било данни, свързани с разследването срещу него.   ", "date": "2019.07.22", "title": "Кристиян Бойков за атаката в НАП: Не съм аз. Аз съм 20-годишен ученик"}
{"url": "https://clubz.bg/85725-107_ot_199_majoritarni_mandata_pecheli_partiqta_na_zelenski", "text": "Кандидатите на партията на украинския президент Володимир Зеленски \"Слуга на народа\" побеждават в 107 от общо 199-те едномандатни избирателни района на изборите за Върховна рада. Това сочат публикувани от украинската централна избирателна комисия резултати от гласуването, цитирани от ТАСС. \n\tВ 64 района побеждават независими кандидати. От \"Баткившчина\" побеждават двама депутати, от \"Опозиционна платформа\" - седем, от \"Европейска солидарност\" - двама, и двама от \"Глас\". В още три района преброяването продължава, а в останалите райони побеждават кандидати, чиито партии не влизат в Радата при пропорционалния вот. \n\tОсвен 199-те кандидати от едномандатните райони в радата ще влязат и 225 пропорционално избрани кандидати. \n\tПри обработени 10,29 процента от протоколите \"Слуга на народа\" води при пропорционалния вот с 41,52 на сто от гласовете, сочат данните от страницата на украинската ЦИК, цитирани от Ройтерс. \n\tНа второ място е \"Опозиционна платформа\", на трето е партията на бившия президент Петро Порошенко, на четвърто е тази на бившия премиер Юлия Тимошенко, а на пето - тази на рокзвездата Святослав Вакарчук. \n\tОт партиите, които засега влизат в парламента, отпадна Радикалната партия на Олег Ляшко.  Президентската партия - с 44% от гласовете на общите избори в Украйна Лидерът на украинската партия \"Глас\", певецът Святослав Вакарчук, постави условия за участието на политическата си сила в бъдещи коалиции във Върховната рада, предаде ТАСС. \n\tПо думите му коалиция може да бъде съставена само въз основата на коалиционно споразумение. Вакарчук обозначи своите \"червени линии\", тоест нещата, от които не би отстъпил. \"Ако намерим общ език по тези въпроси, сме готови да седнем и да се договаряме с такива партии\", обясни Вакарчук. \n\tСлед състоялите се вчера предсрочни избори във Върховната рада ще попаднат пет или шест партии. Украинският президент Володимир Зеленски, чиято партия \"Слуга на народа\" събира най-много гласове при пропорционалния вот, предложи на Вакарчук да съставят коалиция в парламента. \n\tРезултатите от вчерашните избори дават надежда за междупарламентарен диалог, заяви пред ТАСС председателят на комисията на руската Държавна дума по въпросите на Общността на независимите държави, евразийската интеграция и връзките със сънародниците Леонид Калашников. По думите му изборите дават възможност за междупарламентарен диалог поне с партия \"Опозиционна платформа\", но не изключи да бъде направен опит за създаване на контакти и с други парламентарни фракции. Калашников добави, че изборите ще дадат на Зеленски повече свобода за вземане на решения като президент. \n\tУкраинската централна избирателна комисия съобщи на страницата си в интернет, че избирателната активност на вчерашните избори е била 49,84 процента. ", "date": "2019.07.22", "title": "107 от 199 мажоритарни мандата печели партията на Зеленски"}
{"url": "https://clubz.bg/85727-pompeo_asanj_shte_byde_ekstradiran_v_sasht", "text": "Великобритания ще екстрадира в САЩ основателя на \"Уикилийкс\" Джулиан Асанж, за да бъде съден за шпионаж, предаде Франс прес. \n\tАгенцията се позовава на изказване на американския държавен секретар Майк Помпео, публикувано вчера от еквадорския вестник \"Универсо\". Британският заместник-министър на външните работи Алан Дънкан заяви преди около една седмица, че Асанж няма да бъде екстрадиран в страна, където може да бъде осъден на смърт, припомня Франс прес. \n\tАмериканското правосъдие обвинява Джулиан Асанж в шпионаж и настоява той да бъде екстрадиран. Съдебното заседание във Великобритания, при което ще бъде разгледано американското искане за екстрадиция, е насрочено за края на февруари догодина. \n\tАмериканското федерално правосъдие прилага смъртното наказание за престъпления, за които то е предвидено, сред които е и шпионажът. \n\tВ САЩ са повдигнати 18 различни обвинения срещу Асанж, като, ако бъде признат за виновен по всички тях, общата продължителност на наказанието му може да достигне около 175 години затвор. \n\tПовечето от обвиненията са свързани с намираната и разпространявана от Асанж чрез \"Уикилийкс\" класифицирана информация. \"Уикилийкс\" публикува през 2010 г. стотици хиляди военни и дипломатически документи, припомня Франс прес. \n\tАсанж в продължение на седем години се възползваше от предоставеното му от Еквадор право на убежище и живееше в еквадорското посолство в Лондон. Еквадорското правителство обаче отмени правото му на убежище и на 11 април т.г. британската полиция задържа основателя на \"Уикилийкс\" с одобрението на еквадорските власти, съобщава БТА.", "date": "2019.07.22", "title": "Помпео: Асанж ще бъде екстрадиран в САЩ"}
{"url": "https://clubz.bg/85723-libijski_buntovnici_tvyrdqt_che_sa_svalili_turski_dron", "text": "Най-голямата въоръжена групировка, която се бие срещу международно признатото правителство на страната, съобщи днес, че е свалила турски дрон край столицата Триполи, предаде ТАСС. Руската агенция се позова на телевизия \"Ал Арабия\", че безпилотният апарат е бил отстрелян в южните околности на Триполи. Войските на Либийската национална армия (ЛНА) на фелдмаршал Халифа Хафтар се опитват да превземат в офанзива, която започна на 4 април т. г. В същото време либийски телевизионен канал съобщи, че осем бойци на ЛНА са загинали при турски въздушен удар. Каналът не каза къде и как е бил нанесен ударът. На 28 юни ЛНА обвини Турция, че се меси във вътрешните работи на Либия, припомня ТАСС. Турското външно министерство отговори, че ЛНА държи заложници шестима турски граждани. То определи това като “акт на бандитизъм” и предупреди, че ако турците не бъдат освободени, силите на ЛНА ще станат законна цел.", "date": "2019.07.22", "title": "Либийски бунтовници твърдят, че са свалили турски дрон"}
