{"url": "http://clubz.bg/61917-dugin_kaza_%E2%80%9Ebylgariq_e_nasha%E2%80%9C_i_se_snima_s_volen_siderov", "text": "\"По време на международния форум \"Финансовият капитализъм и неговите алтернативи за 21-ви век\" в Кишинев се срещнах със световноизвестния геополитик Александър Дугин\", написа във фейсбук профила си лидерът на „Атака“ и председател на парламентарната група на „Обединени патриоти“ Волен Сидеров. „Световноизвестният геополитик“ всъщност е руски мислител, който е защитник на идеята за Евразийството и чиито идеи се споделят често от президента на Русия Владимир Путин. Волен Сидеров продължава: Александър Дугин написа преди два месеца програмна статия в руското издание „Геополитика“, която бе озаглавена „България е наша“. България е наша Самият Сидеров призоваваше в продължение на няколко години България да напусне ЕС и НАТО и да се присъедини към основания от Русия Евразийски съюз. След като влезе официално в управлението, Сидеров вече не говори по този начин. На конференцията в Кишинев е присъствал и президентът на Молдова Игор Додон, който се обявил против еднополюсния свят и заявил, че пътят на страната е в двуполюсния свят между Запада и Русия. Волен Сидеров срещу глобализацията и роботизираната тълпа Конференцията е организирана от Юрие Рошка, бившият председател на Молдовския народен фронт, който след това стана Християндемократическа народна партия. През 2005 г. той влезе в коалиция с управляващата тогава Комунистическа партия. След оттеглянето си от политиката Рошка основава Народен университет, който разпространява идеите на Евразийството. Телевизия „Алфа“ все още не е излъчила репортаж от конференцията, но пък вчера бившият програмен директор на медията Емил Кошлуков стана програмен директор на Канал 1 на БНТ. \n\t Волен Сидеров срещу глобализацията и роботизираната тълпа", "date": "2017.12.16", "title": "Дугин каза „България е наша“ и се снима с... Волен Сидеров"}
{"url": "http://clubz.bg/61935-real_madrid_otnovo_svetoven_shampion", "text": "\"Реал\" (Мадрид) успешно защити титлата си на световен клубен шампион. \"Белите\" доминираха на финала в Абу Даби над бразилския \"Гремио\", но спечелиха само с 1:0. Ако не сте гледали, голмайсторът е лесно предвидим - Кристиано Роналдо. №7 се разписа в 53-тата минута. \"Реал\" изпраща една от най-успешните години в цялата си история, в която успя да спечели 5 купи - Шампионската лига, титлата на Испания, суперкупите на Европа и на страната си и световната купа. Араби едва не препънаха \"Реал\" (Мадрид) на световното \"Белите\" имаха далеч повече трудности на полуфинала, където преодоляха местния \"Ал Джазира\". Днес представителят на Европа наложи надмощие още от първите минути. Най-близо до гола беше Роналдо. В 53-тата Кристиано напомни, че може да бележи от статични положения. Той намери пролука в стената при далечен пряк свободен удар - 1:0 за \"Реал\". До края мадридистите можеха да разгромят \"Гремио\", но се задоволиха с минималния си аванс. Лука Модрич удари греда. В същото време носителят на \"Копа Америка\" не създаде нито една чиста възможност. \"Реал\" (Мадрид) е първият отбор дублирал световната титла, откакто надпреварата е в този формат.", "date": "2017.12.16", "title": "\"Реал\" (Мадрид) - отново световен шампион"}
{"url": "http://clubz.bg/61936-koe_e_naj_vajnoto_za_drehata_da_byde_nosena_tq_ot_tova_jivee", "text": "Владимир Каралеев е името, с което модните среди от Германия през Европа, та чак до далечна Азия свързват и с България. Той е млад, успял и признат - до степен, че критиците в този често претенционен и изключително конкурентен бранш при появята му на Берлинската седмица на модата през 2011 г. казват, че името му ще е едно от трите, които ще поставят Германия - където е учил, работи и живее от 17-ата си година, обратно на световната модна карта. И до момента не са сбъркали. Този уикенд Владимир Каралеев е в София. За втори път в малко свободно пространство в центъра на града \"изникна\" неговият pop-up магазин, в който са изложени мостри на модели от различни негови колекции за разпродажба. е последният ви шанс да се запознаете с модата му и - ако вашата дреха ви намери - да направите част от гардероба си творба, която няма да стане демоде - защото авторът вярва, че модата не може да трае само един сезон.  Затова и колекциите на Владимир Каралеев преливат една в друга. Той сам казва, че се стреми да следва времето, но не и да прави неща, които един сезон ще бъдат хит, а след това ще изчезнат - защото е важно е дрехата никога да не изглежда демоде. А за pop-up магазините и разпродажбите казва: Смисълът от тези кратки разпродажби за твореца е най-вече прекият контакт с клиентите. Дизайнерът признава, че рядко има тази възможност - всекидневието му го среща предимно с журналисти, агенти на магазини, хора около модния подиум, но твърде рядко с тези, до които трябва да стигне работата му - клиентите.  По думите му опитът в България и интересен и различен - в Германия по-често се сблъсква с въпроса \" А това къде ще го нося\", защото хората си търсят повод, за да облекат определени дрехи. Тук този въпрос се среща по-рядко. Неговите дрехи не са съвсем за всекидневието, ако животът ви ограничава в черно-сиво-синия строг и неразнообразен, за да не кажем скучен, свят на корпоративния дрескод. Но ако професията ви е по-свободна, ако се увличате по красотата на асиметрията и деконструкцията, от съжителството на различни материи в хармония, държиге и на прецизната изработка - можете да намерите себе си в работата на Владимир Каралеев.  По думите му разбиването на догмата, на академичния подход към дрехата, излизането от природния постулат за симетрия и изграждането на нещо, което е по-скоро декоративно - това е част от магията на модата въобще - и тя използва тези форми непрекъснато. Търсенето и намирането на баланс дори в дисбаланска на асиметрията е майсторлък. И този баланс в композицията на дрехата може да се постигне дори когато асиметрията е екстремна. Глобализацията в модата е и нещо добро, но и не толкова, признава дизайнерът.  Затова според твореца е важно всеки пазар да подкрепя своите уникални неща. А доколко на дизайнера му се налага да озаптява творческия си порив за сметка на комерсиалността? Затова ключовата дума и тук е баланс. Защото да, комерсиалният подход е важен, защото всички искаме да се обличаме в неща, които функционират.  А какво е модата в три изречения?  ", "date": "2017.12.16", "title": "Кое е най-важното за дрехата? Да бъде носена - тя от това живее!"}
{"url": "http://clubz.bg/61914-kejt_mos_prekrasno_e_useshtaneto_da_si_nepodvlasten_na_vremeto", "text": "Кейт Мос (43 г.) започва кариерата си на 14 г. Две години по-късно става рекламно лице на модната империя “Келвин Клайн”, на 20 години омагьосва Джони Деп. На 21 години вече е най-успешната манекенка на Англия, а на 22 г. е мултимилионерка. Две години по-късно се подлага на лечение, за да се спаси от порок - влечението си към наркотици и алкохол. Сега тя скланя на откровено интервю за най-тиражния германски в. “Билд” по време на модно ревю в Париж. Предлагаме ви акценти от една откровена изповед на Кейт Мос. - Наистина ли 30 години?  - Не мога да го повярвам, като че ли е нерално колко бързо е минало времето. 30 години!? Ах, ах! Знаете ли, всъщност бях на 5 години, когато всичко започна. И какво ще направим догодина? Да организираме парти? Не съм сигурна. Честно, изобщо не съм се замисляла. - Много са. Имах много вълнуващи моменти. Работих с най-добрите. Все пак върхът беше първата ми снимка на корицата на сп. \"Вог\". Тогава бях твърде млада, за да осъзная щастието си. Бях шокирана. Или пък все пак изненадана? Беше нещо по средата. Тогава си мислех: \"Сега мога да се оттегля. Но това беше отдавна, след това ангажиментите ми ставаха все повече. И настъпи моментът, когато Дейвид Боуи (британски певец, музикант, актьор и продуцент, починал от рак на 10 януари 2016 г. – б. р.) ме попита, дали съм съгласна от негово име да получа наградата му \"Brit Award\". - Естествено, че точно на моя юбилей той ще ми липсва. Ние не бяхме най-близките приятели, но той неизменно ми се обаждаше на моите рождени дни или ми изпращаше есемеси. Беше прерасно. Сигурна съм, че на този свят той не само на мен ми липсва. - Прекрасно е усещането да си неподвластен на времето. Моята агенция е добра и съм радостна да помагам на млади хора и да ги съветвам. Най-добрият съвет, който някога съм получавала , е: \"Можеш да казваш и не\". - Трудно е да се каже, аз твърде рано бях катапултирана в този бизнес.  Нямах време за някакви други мечти. Мисля си обаче, че бих се заловила с нещо на творческото поприще. - Че съм творческа личност. С удоволстве рисувам. Подстригвам приятелите си, гримирам ги.  - Дните понякога действително са много дълги. Когато си на модния подиум, не мисли за сън. Твърде много към преживяла и знам за какво говоря. Това е един труден бизнес. Ето защо е добре да имаш някого до себе си. - Не мога да кажа, тъй като времето не е настъпило. Когато си уморен от работата си, трябва да се оттеглиш. Аз все още с удоволствие отивам на снимки. Та аз работя само с приятели и нямам повод да се оттгелям. - Взимам лед, слагам го в студена вода и потапям главата си. - Всекидневието ми започва с кафе, гимнастика и музика. - Да, понякога се отдавам на йога, но когато не съм настроена на тази вълна, предпочитам медитацията. - Многостранност, упорит труд и лоялност. Аз действително съм много лоялна.  ", "date": "2017.12.16", "title": "Кейт Мос: Прекрасно е усещането да си неподвластен на времето"}
{"url": "http://clubz.bg/61924-sydeben_spor%E2%80%9C_do_komarnicki_za_peevski_pitajte_rykovodstvoto", "text": "Преди дни карикатуристът Христо Комарницки призова публично в предаването „Съдебен спор“, което се излъчва по Нова телевизия, „управителите на фирма \"Национална дистрибуция\" АД и техния господар Делян Пеевски, които злоупотребяват с монополното си положение и възпрепятстват разпространението на нашето издание\". Христо Комарницки призова Пеевски в \"Съдебен спор\" при Нана Съиздателят на „Прас-прес“ неведнъж е споделял за невъзможността да разпространяват нормално изданието си заради овладяването на тази дейност от депутата от ДПС Делян Пеевски. По време на излъчването на предаването тази сутрин, Комарницки попита във фейсбук страницата на „ “ какво се случва с неговия случай. Отговорът: Последва по-конкретен отговор: След което Христо Комарницки реагира: Така тази кореспонденция спира. Засега. Случаен \"минувач\" се намесва в разговора: \"Откога хотел Берлин се намира на най-екзотичните кътчета по света? Айде да не се излагаме, кажете просто,че ви е страх!\"  ", "date": "2017.12.16", "title": "\"Съдебен спор“ до Комарницки: За Пеевски питайте ръководството"}
{"url": "http://clubz.bg/61925-putin_kazal_na_radev_che_nqma_da_dojde_na_3_mart_video", "text": "Президентът на Русия Владимир Путин е приел по принцип поканата на българския си колега Румен Радев да присъства на честванията на 140-та годишнина от освобождението на България на 3 март 2018 г. Но е отговорил, че най-вероятно няма да дойде заради изборите за президент в Русия, които ще се проведат на 18 март. В „Годината“ на Дарик радио Румен Радев припомни, че посещение на руски държавен глава в България не е имало от почти 10 години и ще се търси „друга удобна дата“. Путин за 3 март тук? Неудобно се получава някак Президентът коментира и отхвърленото вето върху мораториума за иновативни лекарства. Според Румен Радев това е въпрос на гарантиране на конституционните права на всеки един български гражданин. Президентът посъветва министъра на здравеопазването Кирил Ананиев да се пренастрои. Президентът няма да избързва да сезира Конституционния съд за мораториума за плащане на нови иновативни лекарства, заложен в закона за бюджета на Националната здравноосигурителна каса (НЗОК). Той иска да изчака и да види възможностите за ревизия на текстовете, каквато заявка премиерът Бойко Борисов вече даде. Президентът Румен Радев ще свика Консултативен съвет за национална сигурност на 9 януари 2018 г. Темата този път ще бъде свързана с \"ролята на България в общата политиказа сигурност и отбрана на Европа\". Свикването на КСНС има връзка със започващото по същото време председателство на България на Съвета на ЕС и ролята на страната \"като участник в тези процеси, и като страна с амбиции да бъде фактор в интеграцията на Западните Балкани\". Радев обяви, че няма да поставя на КСНС въпроса с покупката на нови бойни самолети за армията, въпреки застоя по казуса, довел и до напрежение сред военните пилоти. По думите му решенията в отбраната се взимат хаотично и „на парче“. \n\t", "date": "2017.12.16", "title": "Путин казал на Радев, че няма да дойде на 3 март (ВИДЕО)"}
{"url": "http://clubz.bg/61911-ruski_ekspert_pred_klub_z_prisydata_sreshtu_ulyukaev_e_udar_po_liberalite", "text": "Така руският експерт Михаил Крутихин коментира специално за Клуб Z присъдата срещу бивия рускиминистър на икономическото развитие Алексей Улюкаев. Крутихин е руски специалист по енергийните въпроси и съсобственик на енергийния холдинг RusEnergy. 8 години колония за бивш руски министър Улюкаев бе осъден вчера на 8 години лагер със строг режим. Той бе признат за виновен във вземане на подкуп в размер на 2 милиона долара. Министърът бил разкрит чрез операция под прикритие, след като дзал парите на Игор Сечин - главен изпълнителен директор на петролната компания \"Роснефт\" и приближен на президента Владимир Путин. Експерт от Москва пред Клуб Z: Руските министри са \"разходен материал\" Експертът изтъкна, че присъдата е много сурова, макар да е с две години по-малко, отколкото е искала прокуратурата. Улюкаев ще лежи в колония със строг режим, където ще е много зле. Тъй като решението не е съдебно, а политическо, обжалването според Крутихин няма да има бъде уважено. Той не изключвам в бъдеще да има процес срещу още някой министър. Но не точно сега - в момента всички министри са страшно наплашени. Експерт от Москва пред Клуб Z: Руските министри са \"разходен материал\"", "date": "2017.12.16", "title": "Руски експерт пред Клуб Z: Присъдата срещу Улюкаев е удар по либералите"}
{"url": "http://clubz.bg/61916-hegel_hobs_konpi_debne_i_za_vas", "text": "Наложеният запор от Комисията за отнемане на незаконно придобито имущество (КОНПИ) върху част от имуществото на български гражданин не би представлявало особен интерес. Ще си каже човек – борим корупцията и институциите работят. Освен ако способите за налагане на запор не се позоваваха на факти и обстоятелства, изгубили правната си значимост. Първо, защото се проверени и квалифицирани като непрестъпни от съд с влязла в сила присъда. Второ, защото, дори да имаха престъпен характер, е изтекло толкова време, че правото да не ги третира като годни за започване на наказателно преследване. По същество КОНПИ пристъпва към искане за запор на имуществото на български гражданин /качеството му на харесван и нехаресван медиен издател е без отношение към правната значимост на въпроса, но има отношение към политическата/, позовавайки се на факти и обстоятелства, настъпили през 1999 г. Законът за отнемане в полза на държавата на незаконно придобито имущество е достатъчно ясен - проверката обхваща период от 10 години назад, считано от датата на започването ѝ. Дотук предметът на проверка следва да приключи. Но КОНПИ пренебрегва срока като институт в правото и се опитва на базата на проверка на договор от 2012 г. да разследва договор от 1999 г. Накъсо казано, с непозволени от правото средства се опитва да постигне забранени от правото цели. Другият съществен проблем е опитът на КОНПИ като държавна агенция, която  съдебни функции, да действа като съд, преценявайки и обявявайки едно действие за незаконно. Това придава статут на КОНПИ на извънредна юрисдикция, която не зачита актовете на съда, а директно пререшава съдебни спорове в нечий интерес и според политическата ситуация. Функционирането на каквато и да било институция по този начин поражда риск за правата на всеки български гражданин. Отсъствието на правова и демократична държава дава свобода за безграничния произвол. Ненаученият урок от 90-те години насам е ясен – провалихме се в изграждането на независими демократични институции, вкл. премахване на възможността някой да повдига обвинения срещу когото си поиска или на базата на който му поиска. А ако твърденията на КОНПИ за незаконна приватизация бяха верни, остава въпросът какво и как е правила прокуратурата в периода 2004-2005 г., когато е съществувала правна възможност в рамките на година за възобновяване на вече решеното дело по реда на Наказателно-процесуалния кодекс /чл. 360 от НПК, прилаган към онзи момент/. Настоящите действия на КОНПИ нарушават Европейската конвенция за правата на човека, конкретно Протокол № 7, чл. 4, който разписва забраната за повторно осъждане или наказание. Така прокуратурата, веднъж внесла обвинителен акт в съда, вследствие на който обвиненият е оправдан, не може да иска повторното му осъждане. Черпенето на аргументи от удобни факти и обстоятелства не ги прави достоверни и правно значими. В конкретния случай не става въпрос за липса на достатъчно познание, а за липса на здрав разум, което води до незачитане на правни аргументи и на азбучни правила в правото, а като последица от това - до поредното силно институционално похабяване. Ограничаването на правото на собственост на български гражданин, за да се упражни по косвен път цензура върху медиите му, е добро основание да си зададем въпроса като общество: колко стойност имат следните четири текста от Конституцията на Република България? И както КОНПИ брои десетте позволени от закона години като 18, то следващата ѝ стъпка е да започне производство за отнемане на имуществото на наследниците на великите философи, измислили свободното слово и частната собственост. Това макар и да са едни дела, извършени преди столетия, КОНПИ знае как да докаже, че давност не е текла. Аристотел, Платон и Свети Тома от Аквино, страхувайте се! Хегел, Хобс - КОНПИ дебне и за вас! Безотчетното и противоправно действие на КОНПИ или коя да е друга репресивна институция утре ще застигне и вас и ще превърне незачитането на основни човешки права от страна на правоохранителните и разследващите органи в стандарт. Това, отвъд конкретния казус, може да се изврати в посока: Изброените действия не се съчетават с прогласените принципи на правовата държава, свобода на словото и защита на собствеността. Поука за мълчанието можем да почерпим от следната история от Френската революция. Жорж Дантон по пътя към гилотината минава край дома, в който се укрива бившият му съидейник Максимилиан Робеспиер и се провиква: „Максимилиан, ти си следващият!”", "date": "2017.12.16", "title": "Хегел, Хобс - КОНПИ дебне и за вас!"}
{"url": "http://clubz.bg/61920-kogato_mocart_se_prevryshta_v_nasko_mentata_a_dali_stava_boris_dali", "text": "Наско Ментата се събудил, сетил се, че живее в страна, в която можеш да претоплиш стар мазен хит от 1977 година, да му туриш ресторантски текст и да станеш звезда. Дотук добре. Наско Ментата бил \"Деспасито\" по гледаемост в българския YouTube. Дотук още по-добре. Наско Ментата тази сутрин ще е гост в сутрешния блок на Нова. Дотук направо разкошно. Ама искам да попитам Нова - мили приятели, кога последно поканихте някой български композитор, който да представи новата си симфония? Кога говорихте за българските банди извън мазния мейнстрийм? Бихте ли направили предаване за култура? Бихте ли направили предаване за новата българска музика? Бихте ли излъчвали експерименталните филми на младите, неформалното изкуство, бихте ли разказали за нашите млади и талантливи пичове, които пишат музика за западни кинопродукции и компютърни игри? Аз знам отговора! Защото съм работил в телевизии. В едната казваха, че  защото носели рейтинг. В другата искаха “селебритита” под което разбирайте Златка, Денди и Николета. Не се учудвайте, че Наско Ментата е нашата нова знаменитост. С претоплена манджа от 70-те. И не, не се възмущавайте. Това е ралността. Ние живеeм в света на ментата и мастиката. Смесваме ги едно към едно и се получава коктейл “облак”. Два облака и всичко се замъглва. И тогава Моцарт се превръща в Наско Ментата, Дали става Борис Дали. А Джино, който и да е той, става национален идеал. Пуснете си \"Шушана\". Защото ако не си я пуснете, тя ще ви издири и ще ви се пусне сама. И не се съпротивлявайте, защото ще ви боли повече, докато бивате трансформирани...", "date": "2017.12.16", "title": "Когато Моцарт се превръща в Наско Ментата, а Дали става Борис Дали"}
{"url": "http://clubz.bg/61928-kyde_izbqgaha_djihadistite_ot_siriq_i_irak", "text": "\"Няма значение къде се намират в момента. Британските джихадисти никога не бива да се завръщат в родината си. И ние трябва да сторим всичко възможно, за да предотвратим завръщането им\", каза преди няколко дни британският министър на отбраната Гевин Уилямсън. Ние продължаваме да ги преследваме в Сирия, Ирак и региона наоколо, защото само мъртвите терористи не могат да навредят на Великобритания, заяви още той.  Не само Великобритания се опасява от евентуалното завръщане на джихадистите. От няколко седмици насам подобни страхове изпитват и други европейски държави. В началото на ноември от сирийското министерство на отбраната заявиха: \"Освобождаването на Деир ез Зор бележи окончателното елиминиране на терористичната организация ИД. Тя вече не е в състояние да направлява нападенията на своите отделни групи, които са разпръснати в околностите на града.\" От иракското министерство на отбраната пък бе заявено, че оцелелите бойци имат само две възможности: или да загинат, или да се предадат на иракските войски. И така, след като Сирия и Ирак заговориха за края на т.нар. \"Ислямска държава\", в Европа се питат накъде се отправят оцелелите джихадисти.  Засега обаче изобщо не е ясно колко бойци на ИД са успели да се измъкнат от Сирия и Ирак. Не е ясно и накъде са се отправили. Едно изявление на бившия командир на опозиционните \"Сирийски демократични сили\" Талал Зило от миналата седмица обаче разбуни духовете. Той заяви пред агенция Ройтерс, че след завладяването на град Рака през ноември хиляди бойци на ИД са напуснали града. И не само това. Талал Зило твърди, че САЩ изрично са одобрили тяхното изтегляне в тайно споразумение. Американците отхвърлят всички обвинения. Твърденията на Зило били \"неверни и измислени\". \"САЩ не сключват сделки с терористи\", се казва от кръгове на американската армия. Междувременно британската телевизия БиБиСи излъчи материал, в който е цитиран един шофьор от редиците на т.нар. \"Ислямска държава\". Той говори за конвой от 50 камиона, 13 автобуса и 100 автомобила на ИД с бойци и боеприпаси. Няма как да бъде установено точно колко джихадисти са избягали, нито пък къде точно се намират те сега. Турското правителство се опасява, че много от тях са пристигнали в Турция. Възможно е обаче и някои от тях да са се отправили към Афганистан. Според Кийл Ортън от британския мозъчен тръст Henry Jackson Society, е напълно възможно британски джихадисти от редиците на ИД в Сирия и Ирак да са се отправили към Афганистан. Афганистански източници пък твърдят, че в страната са пристигнали и френски джихадисти. Понастоящем европейските сили за сигурност се подготвят за евентуалното завръщане на джихадисти от Сирия и Ирак в Европа. Директорът на британското вътрешно разузнаване МИ5 Андрю Паркър заяви в средата на октомври, че опасността е \"нараснала драматично\". \"Заплахата е многостранна. Тя се надига бързо в непознати за нас досега мащаби\", заяви той. От МИ5 са сериозно загрижени от растящата опасност и от обстоятелството, че тя може трудно да бъде предвидена. \"Опасността е много по-многостранна, отколкото досега. Някои планове за нападения се разработват в Обединеното кралство, а други - в чужбина. Някои атаки се планират дългосрочно, а други - спонтанно. При тях става дума за екстремисти от всички възрасти от двата пола и от всички социални сфери. Обединява ги единствено отровната идеология на насилствената победа\", казва Андрю Паркър. Германските сили за сигурност също са загрижени от евентуалното завръщане на джихадисти. Те следят особено внимателно непълнолетните, които навремето са заминали с родителите си в райони на бойни действия. \"Съществува опасността ислямистки социализирани и съотвено индоктринирани деца на джихадисти да се завърнат в Германия. По този начин и тук може да израстне едно ново джихадистко поколение\", предупреди в средата на ноември президентът на Службата за защита на Конституцията Ханс-Георг Маасен. По данни на тайните служби, за Сирия и Ирак са заминали над 950 ислямисти от Германия, като една пета от тях са жени, а пет процента са непълнолетни. Една трета от ислямистите вече са се завърнали в Германия. Близо 1870 ислямисти в Германия са склонни към насилие, твърдят от тайните служби. .", "date": "2017.12.16", "title": "Къде избягаха джихадистите от Сирия и Ирак?"}
{"url": "http://clubz.bg/61919-kiril_dobrev_za_chervenite_ataki_sreshtu_ninova_tova_si_e_vashiqt_prehod", "text": "„Не е грях, че Корнелия Нинова е участвала в приватизацията“, коментира тази сутрин пред бТВ депутатът от БСП Кирил Добрев. Той отговори на критиките на вътрешнопартийната опозиция в БСП, чиито представители обвиниха Нинова, че с участието си в приватизацията на „Техноимпекс“ е изпълнявала „програмата на Иван Костов“. \"Приятелски\" огън по Нинова: Всеки, участвал в приватизация, да напусне политиката Кирил Добрев припомни, че моделът на приватизация чрез Работническо-мениджърски дружества (РМД) е измислен и въведен от Жан Виденов и Румен Гечев от БСП. „Винаги, когато искаш вот на недоверие на ГЕРБ, си закъснял“ - така Добрев отговори на въпроса дали точно началото на Председателството на ЕС е подходящо време за вот на недоверие. БСП и ДПС заедно срещу властта. Внасят вот на недоверие БСП и ДПС обявиха, че в средата на януари ще внесат искането си за вот на недоверие на правителството за провал в борбата срещу корупцията. „Времето е много подходящо. Искам нашите партньори да дойдат и да видят своята политическа инвестиция в България. Нарочно е в началото на Председателството“. Кирил Добрев обаче отбеляза разликата в целите на БСП и ДПС. Т.е. ДПС иска Бойко Борисов да остане на власт, попита водещата - „Предполагам“, отговори Добрев. Народният представител от БСП изреди няколко примера за корупция, сред които и този – в Главна дирекция „Изпълнение на наказанията“ купувала гориво на по-високи цени от бензиностанциите. Добрев обаче не споделя мнението, че корупция има само при ГЕРБ. Кирил Добрев критикува новия антикорупционен закон, който предвижда Народното събрание да избира органа, който трябва да преследва корупцията. Кирил Добрев иронично посочи и положителното при управлението на ГЕРБ. А защо на фона на всичко това БСП губи всички парламентарни избори, а Борисов ги печели? „Защото е много достъпен, защото не е елитарен. На последните избори малко по-агресивни бяхме в кампанията и хората избраха познатото зло“. БСП и ДПС заедно срещу властта. Внасят вот на недоверие", "date": "2017.12.16", "title": "Кирил Добрев за червените атаки срещу Нинова: Това си е вашият преход!"}
{"url": "http://clubz.bg/61912-bylgarskoto_kino_kato_rezervat_za_socialno_slabi", "text": "„Фонд за социално подпомагане на десетина човека, които – без значение какво произвеждат – добруват под шапката му с години“. Думите са на сценаристката Ваня Николова и са казани по адрес на Националния филмов център. Поводът за това твърдение е последната сесия на НФЦ, блокирана след обжалване от екипа, с който Николова кандидатства за финансиране. Сюжетът, на който станахме свидетели през 2014-а, се повтаря. На ноемврийската сесия художествената комисия гласува за финансирането на филми за 3 630 000 лв., от които 2 370 000 лв. ще бъдат дадени за три проекта за пълнометражни игрални филми. Това са: „Като за последно… “ – сценаристи Божан Петров, Весел Цанков, сценарист и режисьор Ивайло Пенчев, продуцент „Урбан Медия“ ЕООД – Стоян Стоянов, „Не влизай в пререкание с персонала на банята“ – сценарист и режисьор Иван Черкелов, продуцент „Нак-Зак Вижън“ ООД – Атанас Маринов и „Февруари“– сценарист и режисьор Камен Калев, продуцент „Уотърфронт филм“ ЕООД – Камен Калев. До обжалването на сесията се стига, след като екипът зад проекта „Голата истина за група Жигула“ решава да сравни резултатите си с тези от предишната сесия, на която също участва. Сравняват и оценките, дадени от специалистите в Художествената комисия. Кандидатстват с проект, който не е променян при второто си представяне, а получават различни резултати – при това по-лоши от първия път, а зад проекта стои името Виктор Божинов – на режисьора, създал един от най-успешните филми след промените у нас: „Възвишение“. Точките са по-ниски втория път, но мотивите са същите, като на предишната сесия. Но пък преди гласуването на втората сесия „Възвишение“ вече е започнал триумфалното си шествие на родните киноекрани. „Площад Славейков“ са потърсили екипа зад проекта „Голата истина за група Жигула“, за да разберем повече за мотивите да обжалват  резултатите. Получихме отговор от сценаристката Ваня Николова. „Обжалването на заповедта на изпълнителния директор на НФЦ – Жана Караиванова, с която не се допускат до финансиране едни филми и печелят други в категория „пълнометражен филм над 600 000 лева“ изобщо не е екстравагантен акт на група разстроени аматьори, чийто първи филм не е оценен. Екипът ни има сериозен опит и стотици заснети сценарни страници през игралното кино и сериалите („Възвишение“, Lоv.Net, „Под прикритие“, „Връзки“). Нашият случай е частен и аз не бих влязла в детайли, но той говори за безобразната практика на художествените комисии, включително тази от 2017 г. да оценяват формално или преднамерено кандидатстващите сценарии, без да отчитат тяхната художествена стойност, защото има други, невидими фактори, които не са записани в Закона за филмовата индустрия, на които се подчинява всичко. Нямаше да го кажа, ако не се бях заровила в начина, по който се оценяват проектите – не като сценарист, а вече като бивш журналист, за да си дам сметка, че схемите са толкова прозрачни, че могат да обидят интелекта даже на еуглена. Нашият казус е точно такъв. Кандидатствахме с Виктор Божинов и Нели Димитрова на двете редовни сесии на НФЦ за 2017 г. с един и същ сценарий, пред една и съща комисия. На първата сесия бяхме класирани на 12-о място от общо 25 проекта. Нямаше драма: така са преценили, така са отсъдили. Това не е първият отхвърлен филм на комисия. „Москва не вярва на сълзи“ е класиран с конкурс на трето място, но печели „Оскар“ за чуждестранен филм. Споменавам го, само за да подчертая, че оценяването е нещо много субективно и ние не можем да се сърдим на вкусове и предпочитанията на комисията. В оценъчните карти на някои от членовете ѝ обаче бяха записани оценки без никакви мотиви, въпреки че са задължени по чл. 10 ал. 2 от Закона за филмовата индустрия. Това е много важно, защото адекватните анализи и аргументи на оценяващите помагат на екипите да се коригират и да надградят написаното. Липсата на аргументи в доста от картите ми подсказа, че част от хората в комисията изобщо нямат нужната експертиза, за да четат и анализират сценарии. Нещо повече – от девет човека в комисията няма нито един сценарист, а ще се оценява драматургия, диалог, характери и пр. И това го позволява Законът за филмовата индустрия, според който киногилдиите трябва само да излъчат свои представители в комисията. Няма никакви допълнителни изисквания към тях – за опит, награди, зрителски успех, за някаква актуалност на това, което са правили в последните пет години, например, или пък за зодия и кръвна група, изобщо за нещо… Така се озоваваме в комичната ситуация оператор да дава съвети как се пише диалог. Моите уважения, но не съм чувала очен лекар да съветва как се лекува простата. Нито пък съм чувала сценарист да казва как да се реди осветление или какви обективи да се използват. За това срещу поставените оценки четохме: „според представената справка за биографията на режисьора“, „жанрът е житейска комедия с елементи на драма“, „структурата е линейна“ и нищо повече от това. Да не говорим за „продуцентът има повече опит в телевизия, отколкото в киното“, което очевидно обижда комисията. В този смисъл приканвам хората в нея да се пренесат с машината на времето през 2017 г. и да си пуснат FOX, HBO и Netflix, където с изненада може би ще открият, че сериозно кино се прави и през сериалите. Хващам се за тях, защото това издава колко са в час спрямо световните тенденции нашите оценяващи, а от тях зависи българското кино изобщо. В крайна сметка решихме да кандидатстваме на втората сесия без да променяме нищо от сценария си. Екипът си остана същия: продуцент, сценаристи, режисьор. Единственият нов момент беше, че Виктор Божинов успя да реализира премиерата на „Възвишение“ преди съставът на комисията да се събере отново. Когато излязоха резултатите на същата комисия върху същия сценарий, ние бяхме класирани на 12-о място от 15 проекта. Проблемът дойде, когато сверих точките на журито от миналата и тази сесия и открих, че при нас те са се променили. Освен нагоре, някои са паднали и подозрително рязко надолу. Законът не забранява промяна на оценките, но очаква да се напишат нови мотивации. Е, оценяващите не са си дали даже този труд. Те просто са преписали старите си мотиви от старите си оценъчни карти срещу новите си оценки в новите си оценъчни карти. И излиза, че веднъж сме си разказали урока за отличен 6, а после за отличен 3. Това е достатъчно екипът ни да бъде наврян в дъното на класацията, така че да е сигурно, че няма да се конкурираме с когото не трябва. Днес сме ние, но утре ще са други. Тогава реших да сравня точките на сценариите на да ги наречем „победителите“. Сценариите също не са променени с нито ред от предишната сесия. За сметка на това точките им скачат брутално нагоре. Единият проект („Като за последно“) е скочил с близо 20 точки, а другият („Не влизай в пререкание с персонала на банята“) с 25! По случайност продуцент на този сценарий на предишната сесия е била Жана Караиванова, с продуцентска къща „Юнайтед Продъкшън“. Тогава проектът ѝ е много далеч от първото място. Да не кажем, че е направо на осмо. Без да е променян сценарият, шест месеца по-късно и близо 25 точки повече, „Не влизай в пререкание с персонала на банята“ вече е класиран на второ място, а госпожа Караиванова, предполагам с голямо неудоволствие, пуска заповед и за неговото финансиране, но вече като изпълнителен директор на агенцията. Тя може и да няма вина, но намирам това за непростим гаф, особено ако амбициите ѝ са да променя системата. Това, което обаче истински ме изуми, е заседанието на комисията, която обсъжда проектите на втората сесия. Пуснах си аудиофайла – и понеже няма картина – не ми беше сложно да си я представя. Прилича на сцена от „Двойникът“, когато другарят Денев и другарката Кулишева трябва да обсъждат въпросите на клетъчната механика. Всичко е замръзнало във времето. Например езикът на някои от членовете на журито. По стар навик някои от тях наричат полицаите в един от сценариите „милиционери“, други отчитат, че никога не са гледали „Под прикритие“, а трети наричат музикалните рокбанди „музикални трупи с репертоар“. Няма какво да коментирам. Нашият проект е обсъден точно 43 секунди с дълги паузи, за което комисията, предполагам, ще вземе и хонорар! В крайна сметка взехме решение да защитим интересите си като автори и да обжалваме заповедта на г-жа Караиванова, към която нямаме нищо лично. Истината е, че ние обжалваме липсата на нормална среда за качествена конкуренция. Обжалваме идеята НФЦ да се превръща във фонд за социално подпомагане на десетина човека, които без значение какво произвеждат добруват под шапката му с години. Обжалваме идеята художествените комисии, които са ракетната площадка за излитането на един филм, да правят каквото си искат без никой да има контрол върху тях. Наложително е да се промени начина, по който се сформират тези комисии. Считаме за нормално защитите на проектите да бъдат публични, където екипите да застават очи в очи с оценяващите, за да ги или да не ги защитят. Това може да бъде излъчвано онлайн, както е в други страни по света. Така ще се избегне съмнението за задкулисност и решения на тъмно. Пълен абсурд е в момента липсата на контрол върху действията на заседаващите, както и че те не носят отговорност за филмите, които предлагат за финансиране. Донякъде си го обяснявам с липсата на ясно записана мотивация и цел на НФЦ. За какво се бори този орган? Да се финансират някакви истории без значение какви? Да няма значение реалният опит на екипите, които ще ги реализират, защото всичко е въпрос на лобизъм? Ако това е състезание по негледаемост в салоните, нека ясно да се запише. Нещо повече: да отпадне категорията „зрителски потенциал“ и „значимост на темата“ в оценъчните карти, да речем. Има театрални постановки, които имат повече зрители на вечер от филми за цяла година. Те също са пуснати от художествените комисии. Когато няма адекватна експертиза в оценяването, това напълно обезсмисля работата ни.“ Потърсихме позицията по казуса на Националния филмов център, коментара на директора Жана Караиванова ще публикуваме по-късно. .", "date": "2017.12.16", "title": "Българското кино като резерват за социално слаби"}
{"url": "http://clubz.bg/61922-avstriq_stana_pyrvata_strana_v_zapadna_evropa_s_%E2%80%9Epatrioti%E2%80%9C_na_vlast", "text": "Лидерите на консервативната Австрийска народна партия и на крайно дясната Австрийска партия на свободата - Себастиан Курц и Хайнц-Кристиан Щрахе, започнаха среща с президента на Австрия Александър Ван дер Белен за състава на бъдещото правителство и неговата програма. Курц и Щрахе заедно със своите преговорни екипи завършиха вчера вечерта преговорите за коалиционно правителство. Те продължиха близо два месеца след изборите на 15 октомври. Двата преговорни екипа успяха да съгласуват програмен документ за управлението на страната за идните пет години. Документът съдържа 160 страници. Десният завой в Австрия е нещо нормално за Европа Освен това лидерите на двете партии съгласуваха и кандидатите за министерски постове, които ще бъдат представени в скоро време. Съгласно споразумението между двете партии новото правителство ще има 14 членове - 8 министри за Австрийската народна партия и 6 за Австрийската партия на свободата. Всички кандидатури за министри обаче сега трябва да бъдат утвърдени от президента. Премиер ще бъде Курц. Курц може да се превърне в по-добрата Меркел Планира се новото правителство да положи клетва в понеделник. Партията на Курц спечели изборите със своята твърда линия срещу мигрантите, често припокриваща се с тази на крайната десница. „Информираме ви, че има тюркоазено-синьо споразумение“, заяви Курц по време на обща пресконференция с Хайнц-Кристиан Щрахе. Курц може да се превърне в по-добрата Меркел", "date": "2017.12.16", "title": "Австрия стана първата страна в Западна Европа с „патриоти“ на власт"}
{"url": "http://clubz.bg/61926-premahvat_monopola_vyrhu_avtorskite_prava_pochti", "text": "Управляващата коалиция запретна ръкави и написа изменения в закона за авторското право, с които почти ще се премахне монопола на няколкото организации в България, които управляват правата върху аудиовизуалните и музикални произведения.  Законът идва в отговор на искането на Еврокомисията Съдът на ЕС да ни наложи глоба, изчислена на малко над 19 000 евро на ден, заради забавянето във въвеждането на директивата от 2014 г. за колективното управление на авторското право и сродните му права и многотериториалното лицензиране на правата върху музикални произведения за използване онлайн на вътрешния пазар. Тя има за цел да създаде общи стандарти, прозрачност и финансова дисциплина в колективното управление на авторските права. Тя също определя общи стандарти за многотериториалното лицензиране на правата върху музикални произведения за използване онлайн на вътрешния пазар. ЕК иска €33 000 дневна глоба за България за неприети закони Любопитното е, че в предходния парламент имаше написан такъв закон, но той така и не бе приет и му бяха вменени тежки пороци - най-вече с мотива, че се опитва да фаворизира големите няколко дружества у нас за управление на колективното авторско право. Ревностен критик му бе Християн Митев от Патриотичния фронт (днес Обединени патриоти), а фиаското завърши с \"падането на главата\" на Поли Карастоянова - шеф на културната комисия в парламента и депутат на Валери Симеонов. Карастоянова бе свалена от поста си в комисията и то по настояване на Симеонов, който я обвини в откровен лобизъм заради този закон. Днес Митев е един от вносителите на новия проект заедно с депутати от ГЕРБ, начело с председателя на правната комиия Данаил Кирилов. Със закона се въвеждат т.нар. независими управляващи права дружества. Вносителите твърдят че, за да няма сътресения и за да продължат да функционират нормално,  .  Директивата въвежда и правила за организациите, които искат да управляват авторски права върху музикални произведения, които се предлагат в интернет. Идеята на авторите е това да се прави в бъдеще \"от няколко големи, добре подготвени и технически оборудвани дружества, които да поемат представителството на репертоара и на останалите по малки такива\". Но най-сериозните въпроси изникват по отношение на независимите управляващи права дружества. Тук директивата дава свобода на националните законодателства като не въвежда строги изисквания. Нашите законотворци са решили, че ще възприемат подхода с колективни права вече да могат да се занимават не само сдружения с нестопанска цел, \"каквато е посевместната практика по света до края на 20 век\", а и от търговски дружества за управление на права. Разликата е, че сегашните организации са контролирани от членовете си - носители на правата и трябва да разпределят между тях всички средства, които съберат за тях, като задържат само парите за издръжката си, а .  Според вносителите тези дружества са облагодетелствани, защото за разлика от сега действащите нямат задължение да се отчитат пред членовете си, в това число и за това какви суми са събрали. Оттам посочват и че   в сравнение с практиката при сега действащите организации. Работели и с предимно неизвестни млади изпълнители. . Още повече, че големите организации като \"Профон\",\"Музикаутор\", \"Филмаутор\" у нас имат договори със сродните си организации по цял свят и се разплащат помежду си.  Все пак, целта на директивата, респективно и на вносителите на проектозакона е разбиване на този монопол като се даде право на носителите на правата да изберат при кого да отидат. Предвид отпадането на монопола, пишат още управляващите,  , които събират организациите. Проектът е качен на сайта на парламента и тепърва предстои да влезе в дневния ред за разглеждане.", "date": "2017.12.16", "title": "Премахват монопола върху авторските права. Почти"}
{"url": "http://clubz.bg/61927-politik_i_sybitie_na_2017_chetirima_evrodeputati_i_edin_dogovor", "text": "Дарик радио обяви резултатите от традиционната си анкета за политик и събитие на годината. За първи път наградата за политик отива не при един, а при четирима души – това са евродепутатите Андрей Ковачев, ГЕРБ, Сергей Станишев, БСП, Ангел Джамбазки, ВМРО, и Искра Михайлова от ДПС. Те получават наградата заради: Досега политик на годината на Дарик са били Петър Стоянов, Иван Костов, Надежда Михайлова, Симеон Сакскобургготски, Георги Първанов, Бойко Борисов, Сергей Станишев, Цветан Цветанов, Росен Плевнелиев, Кристалина Георгиева, Ирина Бокова, Йорданка Фандъкова и Румен Радев. През 2013 за политик на годината бе обявен „Протестиращия човек“. За Събитие на 2017 г. Дарик радио избра подписването на Договора за приятелство, сътрудничество и добросъседство между България и Македония.  ", "date": "2017.12.16", "title": "Политик и събитие на 2017: четирима евродепутати и един договор"}
{"url": "http://clubz.bg/61918-kyde_zimuvat_u2_na_vyrha_estestveno", "text": "Боно и компания официално имат своя осми №1 албум в Billboard 200, след като Songs of Experience реализира 186 000 бройки още в първата си седмица – 180 000 от които в традиционни албумни продажби. Това пише zrockradio.bg, като допълва, че двете категории заедно превръщат  през цялата 2017 г. Songs of Experience е продължение на Songs of Innocence (2014), който дебютира под №9 в Billboard 200 в седмицата на излизането си. U2: Оставаме (ВИДЕО) Поредният покорен връх превръща U2 и в първата група, която успява да постигне №1 албуми през 1980-те, 1990-те, 2000-те и 2010-те и се присъединяват към елитния клуб на  U2 - улични музиканти в метро (видео) Ето я The Little Things That Give You Away - първата песен, която на 23 май изпълниха лайв в шоуто на Джими Кимъл.   През август излезе и първият хитсингъл - You’re The Best Thing About Me.   Почти веднага - на 29 август се изтрелва The Blackout:   Бандата пуска и лирик видео на American Soul.   А целият албум е реализиран на 1 декември. И да - може би вече знаете, че на обложката  са синът на Боно и дъщерята на Ди Едж.   U2 - улични музиканти в метро (видео)", "date": "2017.12.16", "title": "Къде зимуват U2? На върха естествено"}
{"url": "http://clubz.bg/61921-tomislav_donchev_rumen_radev_da_vnimava_s_nqkoi_dumi", "text": "„Странна, квантова е ситуацията“. Така вицепремиерът Томислав Дончев коментира пред бТВ предстоящия вот на недоверие, който БСП и ДПС ще внесат заедно в средата на януари. Двете партии вече изясниха, че имат различни цели – БСП иска да свали правителството, а ДПС иска „да демонтира патриотите“. Вицепремиерът упрекна президента Румен Радев, че се е превърнал в политик. Румен Радев: Управляващите губят човешки облик Вчера държавният глава коментира отхвърлянето на ветото за мораториума върху иновативните лекарства с думите, че „ГЕРБ губят човешкия си облик“. Той все пак допусна, че ГЕРБ заслужават някаква критика. Борисов готов да преразгледа мораториума върху лекарствата Томислав Дончев заяви, че вярва на колегата си здравен министър Кирил Ананиев, който „повече от веднъж казва, че няма да има нито един болен, който да има нужда от лекарство и да не го получи“. Вицепремиерът сравни Корнелия Нинова с Жана д'Арк, която предвождала водните бунтове. Дончев отрече твърденията на социалисти, че след увеличението на цената на водата сметките щели да станат по около 100 лева на домакинство месечно. Томислав Дончев каза още, че решението за възстановяване на строителството на АЕЦ „Белене“ е „трудно от финансово-техническа гледна точка“. Дончев каза, че имало инвеститорски интерес от поне две сериозни компании. Борисов готов да преразгледа мораториума върху лекарствата", "date": "2017.12.16", "title": "Томислав Дончев: Румен Радев да внимава с някои думи"}
{"url": "http://clubz.bg/61923-prokopiev_oprilichi_borisov_cacarov_i_peevski_na_cezar_kras_i_pompej", "text": "Бойко Борисов, Сотир Цацаров и Делян Пеевски са в някаква форма на съглашение, политическите партии са завладени от \"Модела Пеевски\", атаката на комисията за конфискация (КОНПИ) е като от времето на Народния съд. Това каза съсобственикът на \"Икономедиа\" с прясно наложен запор Иво Прокопиев в \"Хайд парк\" по БиАй телевизия. КОНПИ обяви приватизацията на \"Каолин\" за незаконна (ВИДЕО) Удря се не бизнесът, а медиите на \"Икономедиа\". Има опит за подчиняването на цялото медийно пространство на няколко души от политическия елит, смята още Иво Прокопиев. В случая с КОНПИ си виновен до доказване на противното, допълни Прокопиев. И заключи, че комисията действа като Народен съд. Иво Прокопиев: КОНПИ е бухалка. Има натиск от главния прокурор (ВИДЕО) Според него случващото се с \"Икономедиа\" е изнудване на бизнеса в стил: \"Ако не внимавате, вижте какво се случи с тях\". Но изнудването не идва от мутрите на прехода, а от впримчените от \"Модела Пеевски\" държавни институции.  Имало е много намеци и подсказвания, че \"Икономедиа\" трябва да смени политиката си, каза още Прокопиев. И уточни, че това не се е случвало наскоро, преди \"атаката\" от Комисията за конфискация. \"Ключовите държавни институции са приватизирани – те са захванати и не работят за държавния интерес. Политическите партии за завладяни по същия начин. Г-жа Нинова изглежда независима от модела \"Пеевски\", но не мисля, че тя има вътрешната сила и подкрепа да му се противопостави\", заяви Прокопиев в заключение. Иво Прокопиев: КОНПИ е бухалка. Има натиск от главния прокурор (ВИДЕО)", "date": "2017.12.16", "title": "Прокопиев оприличи Борисов, Цацаров и Пеевски на Цезар, Крас и Помпей"}
{"url": "http://clubz.bg/61932-moratoriumyt_za_lekarstva_shte_byde_zaobikalqn", "text": "\"Всеки пациент, който има нужда от лечение и съответно лекарство, ще получи здравна помощ. Няма да лишим нито един пациент от лекарства, които се използват в Европейския съюз\". Това каза здравният министър Кирил Ананиев, който днес бе на съвещание при премиера Бойко Борисов. Премиерът се включи по телефона за Дарик радио и подаде апарата на Ананиев да обясни по темата. Кирил Ананиев уточни, че няма мораториум за нови лекарства, а временна едногодишна мярка за стабилизиране на бюджета на НЗОК. Министерството на здравеопазването ще поеме заплащането на медикаментите за онкологични заболявания. Той каза, че ще бъде създадена специализирана експертна комисия към министерството, която ще разглежда случаите и ще взема решения за закупуването на необходимите медикаменти. Условието за 1/3 държави остава за всеки случай, но решенията ще се вземат от специализирана комисия лекари, каза Ананиев.", "date": "2017.12.16", "title": "Мораториумът за лекарства ще бъде заобикалян"}
{"url": "http://clubz.bg/61931-parite_mogat_da_kupuvat_shtastie_koga", "text": "Ако приключвате 2017 г. не особено доволни, че не сте успели да свършите немалка част от заплануваните през отиващата си година неща, има начин това да не се случи през 2018 г. Похарчете малко пари. Да, купете си средство за по-щастлив и успешен живот. Мислете, че няма връзка между двете неща? Грешите, пише \"Форбс\". Изследователи откриха, че парите действително могат да купуват щастие, ако хората харчат пари за неща или дейности, които могат да им спестят време вместо за материални стоки. Учени от Харвардското бизнес училище и Университета на Британска Колумбия извършиха изследване, което показва, че тези от участниците, които са давали пари за инвестиции, които пестят времето като са поръчвали храна за вкъщи или са плащали за чистачка, въпреки че са малцинство, са по-щастливи от тези, които не са постъпвали по този начин. На участниците са дадени по 40 долара, които те са можели да изхарчат или за материални стоки, или да ресурси, които водят до спестяване на време. Тези, които избират втория подход, са по-малко стресирани и изпитват повече задоволство и чувство на просперитет. Резултатът от изследването е потвърден за почти всички социални групи. Така че това не е валидно само за свръхбогатите. Това откритие изглежда съвсем логично. Когато даваме пари, за да спестим време, сме свободни за повече смислени занимания, а това ни кара да се чувстваме добре. Когато поръчате пица, вместо няколко часа да приготвяте вечеря, това ви дава време. Чистачка вкъщи, карането на колата на автомивка и т. н.   са все такива примери.Във всеки един от тези случаи вие плащате за услуга, но така плащате и за някакъв отрязък от време, който може да отделите за нещо по-важно и по-смислено. Така че, съветват от \"Форбс\", бъдете внимателни с парите си, но още по-внимателни с времето си. Ако може да отделите малко средства, за да си осигурите повече време, ще сте много по-близо до приключването на списъка с неща, които са важни за вас.", "date": "2017.12.16", "title": "Парите могат да купуват щастие. Кога?"}
{"url": "http://clubz.bg/61934-lozan_panov_promenqt_zakonite_zashtoto_nqmat_volq_za_borba_s_korupciqta", "text": "Не само че не трябва да се създават нови структури за борба с корупцията, но и сегашните могат да бъдат намалени. Това мнение изрази председателят на Върховния касационен съд Лозан Панов в предаването „Годината” на Дарик. Думите му са по повод идеята за законодателни промени, чрез които да се създаде нов орган за борба с корупцията по високите етажи на властта. Според Панов подобни институции се замислят като независими, но по правило идват на бял свят с аномалии, а разрояването им пречи на традиционните органи, като например прокуратурата, да си свършат работата. \n\tДосегашната свръхактивност на законодателния орган е насочена точно в тази посока чрез създаването на нови и нови институции, смята Панов. Той попита какво пречи тези институции да бъдат редуцирани, за да могат ортодоксалните – тези, които по конституция имат тези компетенции, да вършат своята работа. Панов за доклада: Няма препоръки, защото никой не си прави илюзия, че ще се изпълнят Панов изброи и някои от съществуващите институции, които са компетентни в сферата на борбата с корупцията: прокуратурата, полицията, ДАНС, БОРКОР, Комисия към парламента, специална комисия към правителството, Комисията за предотвратяване и установяване на конфликт на интереси, която макар и по различен начин, също има такива компетентности, Сметната палата, НАП. „Според мен това, което липсва и ще го свържа отново с реформите, е воля това да се случи. И тъй като ние нямаме резултати в тази сфера – борбата с корупцията за разлика от други страни, единственото, което можем да предложим е нова законодателна промяна. Тя изисква време, конституиране, персонал, средства и чак след шест месеца, може би и повече, ще отчетем нещичко. Въпросът е защо тези институции, които са натоварени с тази отговорност, не работят и кой ще плати цената от създаването на нови и нови екзотични структури“, отбеляза председателят на ВКС.", "date": "2017.12.16", "title": "Лозан Панов: Променят законите, защото нямат воля за борба с корупцията"}
{"url": "http://clubz.bg/61887-kak_v_gerb_se_okazaha_naj_golemite_borci_sreshtu_korupciqta", "text": "Депутатите от ГЕРБ са най-големите борци срещу корупцията. Поне в парламента, що се отнася до законодателството и гласуването в зала. И то не само в този мандат, а и в предишния. Може да звучи невероятно, но това са фактите. Вчера парламентът прие, че всеки, който подаде \"недоказан\" сигнал за корупция подлежи на съд. Единствено депутатите от ГЕРБ бяха против този текст, но той мина с гласовете на БСП, ДПС и \"Обединени патриоти\". Отсъствието на половината парламентарна група на герберите при гласуването е укоримо, но пак не им отнема ореола на най-големи борци срещу корупията в този парламент. Пълен обрат: подаваш \"недоказан\" сигнал за корупция, чака те съд Така на законово ниво бе създадена още една пречка пред мотивацията на гражданите да подават сигнали за корупция. Особено в по-малките региони на страната срещу местните дерибеи. С приемането на този текст мнозинството в парламента - но не управляващото - показа своето отношение към борбата с корупцията.  БСП, ДПС и патриотите очевидно предпочитат тя да си остане на ниво имитация във възможно най-голяма степен. Само няколко дни преди това гласуване от БСП и ДПС заявиха, че ще внесат вот на недоверие срещу кабинета точно по темата за корупцията. С оглед последните събития обаче ще е най-добре ако двете партии помислят за друга тема за този вот. От друга страна ДПС и патриотите са люти врагове, ако се вярва на публичните им изявления. Що се отнася до гласувнето в зала по един от най-важните обществени въпроси обаче, борбата с корупцията, те се оказаха в един лагер. В миналия мандат депутатите от ГЕРБ също бяха по-големи борци срещу корупцията в сравнение с БСП, ДПС и все още необединените патриоти. Тогавашният антикорупционен закон бе внесен от екипа на вицепремиера Меглена Кунева и предвиждаше възможност антикорупционният орган да работи по анонимни сигнали. В кулаорите герберите скърцаха със зъби и ръмжаха срещу този текст, но в зала в крайна сметка го подкрепяха. С подкрепата на БСП, ДПС и патриотите обаче този закон въобще не стигна до второ четене, именно заради този текст. Аргументите срещу анонимните сигнали вероятно имат своите основания. Подобни сигнали обаче се приемат в ОЛАФ. Въпросът защо у нас не може да има такива сигнали няма как да не бъде зададен, след като сме членове на ЕС и се опитваме да покриваме европейскитте стандарти във всичко. Анонимни сигнали за корупция: в ОЛАФ може, в България - не В този мандат беше изначално ясно, че анонимини сигнали за корупция няма да има. Те бяха забранени както в законопроекта на управляващите, така и в отхвърления на първо четене законопроект на БСП. Партиите, които преди това влизаха в Реформаторския блок, сега не са в парламента, за да смущават консенсуса по тази тема. И БСП забрани анонимните сигнали за корупция Заплахата от съд за \"недоказани\" сигнали обаче бе нещо ново, а приемането й бе изненадващо. Точка за ГЕРБ, минус за България. Парламентът очевидно ще изпълни обещанието си да приеме антикорупционния закон до края на годината. Този закон обаче едва ли ще допринесе за скорошното отпадане на европейския мониторинг върху България, което голямата мечта и на управляващите, и на опозицията. Неговите текстове предразполагат към всичко друго, но не и към ефективна борба с коруцията. Анонимни сигнали за корупция: в ОЛАФ може, в България - не И БСП забрани анонимните сигнали за корупция", "date": "2017.12.16", "title": "Как в ГЕРБ се оказаха най-големите борци срещу корупцията"}
{"url": "http://clubz.bg/61930-knijnite_lyvove_na_2017_a_%E2%80%9Ejanet_45%E2%80%9C_i_%E2%80%9Elist%E2%80%9C", "text": "Издателствата „Жанет 45“ и „Лист“ са носителите на големите награди „Златен лъв 2017“ за книгоиздаване на Асоциация „Българска книга“. Носителите бяха обявени на церемония в петък вечерта в НДК, където до края на тази седмица продължава Коледният панаир на книгата. Наградата се връчва в две категории – за най-добър издателски проект и за издание с най-голяма обществена значимост. И двата приза бяха присъдени за детска поредица, определени от експертни журита от критици, журналисти, художници, преводачи и полиграфисти. „Жанет 45“ получи лъвската статуетка за цялостна политика и забележителни постижения в изданията за деца като синтез на изкуствата – за „Топлото човече“, „Книгата на всички неща“ и „Весел гъделичкащ смях, част 2“. Наградата бе дадена, както се изрази Таня Алмалех от Асоциация „Българска книга“ на: една „жена-издателство, един мисионер, нещо, което кара хората да имат вяра, надежда и да оценяват българското, тя непрекъснато работи за достигането на културата до всички крайчета на съзнанието и на страната ни“. От името на Божана Апостолова, за която бяха предназначени тези думи, на подиума излезе синът ѝ Манол Пейков. Изданието с най-голяма обществена значимост през 2017-а бе произведение на малкото издателство „Лист“ – поредицата „Детски шедьоври от велики писатели“. Главният редактор на „Лист“ Гергана Димитрова отбеляза, че най-важното в тази поредица са хората, които стоят зад нея и превръщат правенето на книги в изкуство. С грамоти бяха отличени още поредицата „Минало несвършено“ на „Сиела“ – за „важен принос към паметта на обществото“; книгата „Най-трудната професия. История на проституцията“ от Нилс Юхан Рингдал на „Емас“ – за „добра естетическа мярка“; проектът „Под езика“ на Дамян Дамянов за „оригинална авторска идея“; книгата „И додето се раждат лъчите“ от Георги Караманев на „Клуб 8“ – за „добър творчески проект“. .", "date": "2017.12.16", "title": "Книжните лъвове на 2017-а: „Жанет 45“ и „Лист“"}
{"url": "http://clubz.bg/61929-bojko_borisov_ako_drugite_chetat_kolkoto_men_cena_nqma_da_ima", "text": "\"Да ми каже някой, че сме си загубили човешкия образ, като ние правим всичко за хората...\" С тези думи премиерът Бойко Борисов коментира вчерашното изказване на президента Румен Радев след отхвърлянето на ветото на мораториума за иновативни лекарства. Румен Радев: Управляващите губят човешки облик По-рано днес, по същия повод, вицепремиерът Томислав Дончев посъветва Радев да внимава с думите. Томислав Дончев: Румен Радев да внимава с някои думи В предаването „Годината“ на Дарик премиерът изрази недоволство от решението на БСП и ДПС да внесат вот на недоверие срещу правителството в средата на януари, когато България поема председателството на Съвета на ЕС. Борисов отново обвини управлявалите преди него за невъзможността държавата да си позволи по-високи пенсии и бонуси за Коледа, както например било в Гърция. Премиерът обяви, че приоритет на правителството са инвестициите в образование, в иновации, в инфраструктурата и в здравеопазването. Бойко Борисов обяви за думи на 2017 г. „мир“ и „Балкани“, а дума на 2018 г. трябвало да бъде „просперитет“. Министър-председателят обясни по темата за втория лифт на Банско, че на министъра на екологията е възложено да направи така, че да стане ясно за хората какво е редно да се направи. Премиерът заключи, че министърът на екологията трябва да си понесе отговорността за това, което предлага, и което предложи, Министерският съвет ще го гласува.  На въпрос какво ново е научил през 2017 година и има ли време да чете книги, примерът каза: „Чета само директивите на Брюксел, защото те ни заливат във всички посоки... Ако другите четат колкото мен, цена няма да има“. Томислав Дончев: Румен Радев да внимава с някои думи", "date": "2017.12.16", "title": "Бойко Борисов: Ако другите четат колкото мен, цена няма да има"}
