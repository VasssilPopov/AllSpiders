{"url": "http://clubz.bg/79043-pyrva_bylgarska_pobeda_na_sofiq_oupyn", "text": "Тенис турнирът \"София оупън\" започна с българска победа в първия ден на квалификациите - при това знакова. Александър Лазаров надви словака Лукаш Лацко (№127 в света, попадал в топ 40) - 7:6(5), 6:2 в двубой, продължил час и половина. Така Лазаров стана вторият българин с победа на \"София оупън\" за четири години след Григор Димитров - макар и извън основната схема. Всичко, което трябва да знаете за турнира \"София оупън\" Българинът беше пробит в третия гейм, но успя да върне брейка в осмия и изравни за 4:4. Впоследствие се стигна до тайбрек, където Алекс поведе с 6:3 точки и реализира третия сетбол. Във втората част Лазаров стартира фантастично и спечели първите 4 гейма. При 5:2, когато сервираше за успеха, софиянецът пропусна 7 мачбола, но при осмия съперникът му прати топката в аут, така Алекс зарадва феновете си в \"Арена Армеец\". Във финалния втори квалификационен кръг в понеделник Лазаров ще играе с победителя от двубоя Рудолф Молекер (Германия) - Лука Вани (Италия). Държавният ни шампион при мъжете Габриел Донев отпадна в квалификациите - 1:6, 2:6 срещу украинеца Серхий Страховски. В понеделник в среща от първия кръг трикратният шампион от Големия шлем Стан Вавринка ще срещне румънеца и финалист от 2018-а Мариус Копил (Румъния). Срещата ще започне не преди 18 часа. Преди това е мачът на Адриан Андреев - младата надежда на българския тенис, срещу опитния австралиец Матю Ебдън. Продължават да пристигат звездите. Днес в отлично настроение кацна французинът Гаел Монфис. В понеделник около 15:30 часа тенисистите на \"София оупън\" ще се запознаят с българските традиции пред \"Арена Армеец\". Организаторите информираха, че може да се опитат и да поиграят хоро. Преди това някои от тях ще имат срещи с наши фенове.", "date": "2019.02.03", "title": "Първа българска победа на \"София оупън\""}
{"url": "http://clubz.bg/79040-stanishev_i_elena_joncheva_vzaimno_se_podkrepqt", "text": "Лидерът на европейските социалисти Сергей Станишев  и депутатката от БСП Елена Йончева в неделя изразиха взаимна подкрепа. Според Станишев от ГЕРБ не могат да победят Йончева в битката на тема корупция. Обречени са да загубят, каза в неделя той пред бТВ. Станишев: Който копае окопи между ПЕС и БСП стреля в крака си Една от назряващите вътрешнопартийни интриги в БСП е дали Станишев ще бъде отново водач на листата, особено след създалото се напрежение по темата \"Истанбулска конвенция\". Все по-често се появяват предположения, че на първото място може да бъде поставена точно Елена Йончева. По-рано в неделя отново по бТВ тя отрече с нея да са водени разговори по темата. И заяви, че подкрепя Станишев като водач на листата на соцпартията. Но уточни, че това не зависело от нея. Лидерът на европейските социалисти не отговори еднозначно дали иска да води листата на БСП за предстоящите евроизбори. Соцпартията при този вот постигала по-слаби резултати от другите избори – местни и парламентарни. Затова не трябвало да се създават вътрешнопартийни конфликти, а \"да се изведе силна програма и листа, която ще убеди хората да ги подкрепят\". Според него евроизборите не са атрактивни за българските избиратели, но те трябва да започнат да се интересуват повече от процесите в Европа. ПЕС ще се бори за въвеждане на регулации над големите корпорации, стана ясно още от думите му.", "date": "2019.02.03", "title": "Станишев и Елена Йончева взаимно се подкрепят"}
{"url": "http://clubz.bg/79039-trqbva_da_bydem_gotovi_za_iznenadi", "text": "Мнозина очакват изборите за Европейски парламент да сложат край на либералната хегемония в европейските институции и да проправят път на това, което се нарича \"консервативна вълна\". Други се страхуват от това и - с право - предупреждават, че антилибералният патос може да доведе не просто до засилване на консервативните ценности и политики, а до вълна на десен радикализъм и авторитаризъм. Добрата - поне според мен - новина е, че досегашното фиаско на експеримента \"Брекзит\" показа нагледно на популисткия евроскептицизъм - десен и ляв - в мнозинството останали европейски страни, че раздружаването на ЕС, завръщането към \"хлабав\" вариант на частична интеграция от типа \"митнически съюз\" или \"Европа на нациите\" е най-вероятно да завърши или с провал, или с икономическа и институционална катастрофа в ущърб на повечето европейски граждани.  Лошата новина е свързана с това, че политическите лидери и елити, управляващи Европейския съюз - както от Брюксел, така и от столиците на основните (западно) европейски страни, са твърде закостенели и вироглави, за да оценят по достойнство предизвикателството на необходимата - всъщност настъпваща промяна. Мнозина сред тях - Тимерманс, Верхофстат и други - продължават да произнасят речи, в които статуквото, ценностно, идейно и институционално, бива представяно като единствения възможен добър вариант за оцеляване и перспектива на обединена Европа. А всеки, който е критичен към това статукво определят като \"популист\" или авторитарен демагог. Струва ми се, че след десетилетия динамично утвърждаване на върха на Европа на ляволиберални и прогресистки ценности и визии - по проблемите на миграцията, на семейството и сексуалните отношения, на мултикултурния диалог, на отношението към традицията, нацията и религията, същият този връх на Европа ще трябва да се примири с факта, че на дневен ред идва нова вълна на политическо състезание между либерално-прогресистки и консервативно-традиционалистки възгледи. Т. е. - след десетилетия практическо отсъствие и вегетиране в ъглите на политическия дебат, на сцената се завръщат по-умерени, десни и консервативни възгледи за обществото, света и човешките отношения. Те се връщат, за да балансират именно този дългогодишен ход на европейското политическо махало в посока на левия либерализъм и постмодерното левичарство. От поведението на либералното статукво в много голяма степен ще зависят посоката, инструментите и крайният резултат от този дебат. Твърдоглавието и закостенялостта на европейския либерален връх рискува да ескалира този дебат до превръщане на радикалния - авторитарния десен популизъм в господстваща алтернатива на либералното статукво. И обратно - една проявена гъвкавост от страна на днешните европейски елити ще даде шанс в дебата с по-големи шансове да участват представители на по-умерени и доказано демократични консервативни кръгове и политически движения. Не бива да забравяме също така, че редица европейски политически партии, които са призвани да утвърждават ценностите на умерения консерватизъм и християндемокрацията - като ХДС в Германия - бяха придвижени от своите ръководства към позиции в либералния център през последните 10-15 години изцяло по опортюнистични и конюнктурни причини. Днес партиите от фамилията на ЕНП ще трябва да покажат дали това, което могат е само да свирят \"втора\" и \"трета цигулка\" на европейските либерали и зелени, или са в състояние да поемат политическата инициатива за възраждане на един умерен дясноцентристки ценностен и политически проект. Ако на изборите за Европейски парламент по-радикалните и по-авторитарни популисти вдясно спечелят значителни позиции, причината и отговорността за това ще бъде и на тези либерални кръгове в днешния елит на Европа, за които всички възгледи за европейското обединение и политика, различни от техните собствени, са неприемливи. Първо, простите и лесно приложими в практиката принципи на либералната демокрация - която е нещо много по-различно и обединяващо, отколкото самият либерализъм - в различните му форми на проявление. Второ, съгласието за ценността и перспективата на европейското обединение - за обединена Европа като наше общо отечество, допълващо и надграждащо принадлежността ни към една или друга европейска нация като наша родина.    ", "date": "2019.02.03", "title": "Трябва да бъдем готови за изненади"}
{"url": "http://clubz.bg/79037-tereza_mej_moje_da_obqvi_predsrochni_izbori_prez_yuni", "text": "Възможно е британската премиерка Тереза Мей да обяви предсрочни избори през юни след удължаване на срока на действие на член 50 от Лисабонския договор на ЕС, който определя датата на излизането на Великобритания от съюза, съобщи телевизия Скай нюз, позовавайки се на правителствени източници, предаде ТАСС, съобщава БТА. Според телевизията преди да задейства предсрочните избори Мей ще се опита през април да получи подкрепата на парламента за новото ѝ споразумение за Брекзит, което тя иска да постигне в близките месеци. Източници на вестниците \"Мейл он сънди\" и \"Сънди таймс\" казват, че целта на този план е да защити Мей от принудителна оставка под натиск от хора, които искат нов премиер преди началото на преговорите с ЕС по ново търговско споразумение. Това означава, че е възможно във Великобритания да се състоят предсрочни парламентарни избори на 6 юни, в които Мей и нейната Консервативна партия могат да разчитат на победа. Според най-новите проучвания на избирателните нагласи консерваторите водят пред опозиционните лейбъристи със 7 процентни пункта, отбелязва ТАСС.  Тереза Мей остава решена \"Брекзит\" да настъпи на предвидената дата 29 март и да получи отстъпки от ЕС по условията на раздялата въпреки категоричния отказ на Брюксел да предоговаря споразумението, предаде Франс прес. Така Мей отхвърли възможността от отлагане на \"Брекзит\", което бе предложено от някои британски политически представители, включително външния министър Джереми Хънт и търговския министър Лиъм Фокс, за да има време за приемането на нормативните актове за осъществяването на \"Брекзит\". Мей също заяви, че иска да намери \"прагматично решение\", което да получи подкрепата на мнозинството депутати, след като в средата на януари Камарата на общините отхвърли с огромно мнозинство сключеното през ноември с ЕС споразумение по напускането на Великобритания. Във вторник депутатите приеха внесена от консерватора Греъм Брейди и подкрепяна от правителството поправка, която иска алтернативни варианти на спорния \"предпазен механизъм\" за избягване на връщането на твърда граница между британската провинция Северна Ирландия и Република Ирландия. След това гласуване Тереза Мей каза, че иска да възобнови преговорите с ЕС, въпреки че европейците до момента твърдо отказват това.", "date": "2019.02.03", "title": "Тереза Мей може да обяви предсрочни избори през юни"}
{"url": "http://clubz.bg/79036-kak_se_izprashta_rektoryt_na_unibit", "text": "Всички автори на житийна литература от средните векове могат да завидят и да се поучат от стила и вдъхновението на материала, публикуван на сайта на Университета по библиотекознание и информационни технологии, известен още и като Библиотекарския. Произведението е дело, както става ясно още от увода, на студентите и докторантите от УниБИТ. Посветено е на Стоян Денчев, доскорошен ректор на висшето училище, който заради изисквания за мандатност е трябвало да отстъпи поста си от началото на тази година. В края на миналата година за нов ректор беше избрана проф. Ирена Петева. Творбата е озаглавена:  . Правописът ѝ е доста спорен - пунктуацията е факултативна, но главните букви - особено когато иде реч за Ректора (Нашият Ректор) и за Успеха на Университета, са задължителни, синтаксисът е подробност. Подробност вероятно е и че написаното е дело на бъдещи и настоящи висшисти и научни работници, както и че в този му вид  - без корекции - краси интернет страницата на Университета.  По-важното е, че от материала могат да се научат любопитни подробности за делото и личността на проф. Денчев:  - До юни 1998 г. е политически секретар на Обединението за национално спасение, което напуска, като става вицепрезидент на корпорацията Мултигруп. По-късно основава и успешно ръководи консултантската компания „Д-р Денчев“ - От началото на 2002 г. е Ректор на Колежа по библиотекознание и информационни технологии, – Университета по библиотекознание и информационни технологии. - От 2000 г. е член на настоятелството на храм-паметника „Свети Александър Невски“ –  - Но за нас студентите и докторантите – професор Денчев е  . -   който поражда доверие.   Никога не критикува хората, уважава тяхното мнение и се съобразява с него. Трезвомислещ, умен и изключително забавен (?) Уравновесен човек - държи много на студентите, на близките и приятелите си. -    - Денчев е от хората, които  Амбициозен човек с многостранни интереси. , убеден в правота на студентите и тяхната значимост.  - И само който не познава проф. Денчев, не знае, че той не понася застоя, посредствеността и безразличието, може би заради това  на различни благородни каузи, които за студентите и докторантите се превръщат в мечти. - Надарен с жизнена енергия, младежки дух, спонтанност, реализъм и изключителни комуникативни способности, нашият Ректор винаги е успявал да се справи със ситуацията и  . Независимо от събитията в нашата мила Родина, дали добри или лоши, нашият Университет е като „остров“, за да не кажем - „оазис“ в трудните, бурни времена. И накрая завършва с формулата на успеха (Успеха): Университетът по библиотекознание и информационни технологии (УНИБИТ) е познат с топлите си връзки със службите за сигурност. Редица властови субекти избраха учебното заведение, за да защитят докторските си работи. Това се случи с вицепрезидентката Маргарита Попова през 2016 г. Тя последва бившите председатели на ДАНС Цветлин Йовчев и Владимир Писанчев, като защити докторска дисертация пред академичния съвет на Библиотекарския.  През 2012 г. и бившата председателка на Държавната комисия за сигурността на информацията Цвета Маркова защитава дисертацията \"Критични фактори за оптимизиране на организационната култура в ДКСИ\". Самият Денчев е рецензент или научен ръководител на десетки докторски дисертации, при това все от автори, които заемат различни висши ръководни позиции в централната или местната власт.  Във висшето училище през май 2018 г. евродепутатът Николай Бареков изнесе лекция с впечатляващото заглавие - „Консерватизъм срещу либерализъм. Това ли е плод на новата студена война?“ „ С отличие от вуза преди две години бе награден  почетният председател на ДПС Ахмед Доган. ", "date": "2019.02.03", "title": "Как се изпраща ректорът на УниБИТ"}
{"url": "http://clubz.bg/79042-manchestyr_siti_preskochi_arsenal_s_hettrik_na_aguero", "text": "\"Манчестър Сити\" би \"Арсенал\" с 3:1 в 25-ия кръг на Висшата лига и съкрати разликата до \"Ливърпул\" на две точки преди утрешното гостуване на лидера на \"Уест Хем\". \"Червените\" имат 61 точки, а \"гражданите\" - 59. Третият \"Тотнъм\" е с 57. Тимът на Пеп Гуардиола падна с 1:2 от \"Нюкасъл\" след много слаб мач през седмицата, но днес частично се реабилитира срещу по-силен отбор. Крах за \"Манчестър Сити\", край на победната серия на \"Юнайтед\" Серхио Агуеро реализира хеттрик. Той откри резултата още в 1-ата минута след грешка в защитата на гостите. \"Топчиите\" изравниха в 11-ата чрез Лоран Косчелни при ъглов удар.  \"Небесносините\" обаче продължиха да доминират, като трайно се настаниха в половината на своя опонент. В 44-ата Агуеро сложи край на хубава атака и им върна аванса. Моментално можеше да последва трети гол. Натискът на \"Сити\" не стихна и след почивката. В 61-ата аржентинецът оформи хеттрика си, като отбеляза, помагайки си с ръка. Ако имаше ВАР (от следващия сезон вече ще има и във Висшата лига), това попадение нямаше да бъде зачетено. А домакините не изпуснаха инициативата до края, при малко повече точност можеха да спечелят и с по-голям резултат. \"Арсенал\" отстъпи петото място на \"Манчестър Юнайтед\", който по-рано днес измъкна 1:0 като гост на \"Лестър\" и изпревари \"артилеристите\" с една точка - 48 срещу 47. Маркъс Рашфорд реализира още в 9-ата, а след почивката \"Юнайтед\" извади късмет. Рашфорд се специализира да бележи на чужд терен и във важни моменти. Четвъртият \"Челси\" имат 50 т. \"Сините\" разгромиха \"Хъдърсфийлд\" с 5:0 вчера, а взетият под наем от \"Милан\" Гонсало Игуаин реализира първите си два гола на Албиона. \"Ливърпул\" само частично се възползва от загубата на \"Сити\" \"Кардиф\" - \"Борнемут\" 2:0, \"Евертън\" - \"Уулвърхемптън\" 1:3, \"Кристъл Палас\" - \"Фулъм\" 2:0, \"Бърнли\" - \"Саутхемптън\" 1:1, \"Брайтън\" - \"Уотфорд\" 0:0, \"Тотнъм\" - \"Нюкасъл\" 1:0. \"Ливърпул\" само частично се възползва от загубата на \"Сити\"", "date": "2019.02.03", "title": "\"Манчестър Сити\" прескочи \"Арсенал\" с хеттрик на Агуеро"}
{"url": "http://clubz.bg/79038-google_prevejda_naj_chesto_kak_si_blagodarq_i_obicham_tevideo", "text": "Преводът във Facebook - вече с изкуствен интелект", "date": "2019.02.03", "title": "Google превежда най-често \"Как си?\", \"Благодаря\" и \"Обичам те!\"(ВИДЕО)"}
{"url": "http://clubz.bg/79035-boil_banov_vajnoto_e_falshivata_novina_da_se_povtarq_nishto_che_e_sapuneno_operetna", "text": "\"Партийната пропаганда употреби за собствени цели културата\" - това написа в официалната си страница във фейсбук в неделя министърът на културата Боил Банов след участието на депутатката от БСП Елена Йончева в \"Тази неделя\" по бТВ. Там Йончева обяви, че министерството е предявило иск за неустойки към фирмата изпълнител на Ларгото за друг период от време и друга причина, различна от въпросите, които се разискват в огласения пред седмицата от БСП запис. Според соципартията на него се чува как министърът се договаря с изпълнителя да не се плащат неустойки за закъснения. Елена Йончева: Министерството на културата е съдило фирмата за друго и за друг период от време Той добавя и че \"всички документи са предадени на прокуратурата, дал съм обяснения и вярвам, на институциите и компетентните органи\". \"За съжаление, партийната пропаганда употреби за собствени цели културата. За съжаление, да бъде знаме на това прие да бъде някога уважаваната и харесвана журналистка г-жа Йончева.  За съжаление, истината остава все по-сама и за това вина носим всички. Фалшивите новини, “алтернативните факти” вече ни давят\", пише още министърът.     ", "date": "2019.02.03", "title": "Боил Банов: Важното е фалшивата новина да се повтаря, нищо че е сапунено-оперетна"}
{"url": "http://clubz.bg/79041-priklyuchi_redovnata_misiq_na_mvf_v_bylgariq_kakvo_pishe_v_doklada", "text": "Приключи редовната мисия на МВФ. В част от заключенията си те отбелязват, че икономическите резултати в България продължават да бъдат стабилни. Това съобщи премиерът Бойко Борисов в неделя във фейсбук. Очаква се икономическият растеж да достигне 3,2% през 2018 г., безработицата да спадне до близо 5%, а текущата сметка да регистрира пореден значителен излишък. Перспективите за 2019 г. са сходни. В доклада се отбелязва и постигнатият напредък в реформите по Механизма за сътрудничество и проверка, включително чрез създаването на единна комисия за борба с корупцията и засилване на независимостта между съдиите и прокурорите, отбелязва Борисов.     ", "date": "2019.02.03", "title": "Приключи редовната мисия на МВФ в България. Какво пише в доклада"}
{"url": "http://clubz.bg/79034-gerb_i_dps_obedineni_za_danychna_amnistiq_za_veroizpovedaniqta", "text": "Малко след като законът за вероизповеданията бе ремонтиран с цел да се ограничат паричните потоци за различните църкви у нас, идващи от чужбина, сега пак е отворен за поправки. Най-съществената е данъчна амнистия за натрупаните от вероизповеданията задължения. Това става ясно от проект, внесен за разглеждане в Народното събрание от ГЕРБ и ДПС. Като вносители са се подписали знаково председателят на парламентарната група на ГЕРБ Цветан Цветанов и лидерът на Движението Мустафа Карадайъ. В проекта се предлага всички регистрирани по закона вероизповедания да бъдат еднократно освободени от натруланите от тях задължения към държавата към 31 декември 2018 година. В \"опрощаването\" са включени главниците, лихвите и разноските по тези задължения. То ще става с писмено искане от задлъжнялото вероизповедание до органа, установил съответното публично вземане в срок от три месеца от обнародването на поправката. Всички с консенсус за Закон за вероизповеданията. Без \"патриотите\" Тя все още не е минала на първо четене в парламента. Мотиви за това предложение обаче на практика не са посочени. Няма и финансова обосновка, нито за какви средства става въпрос. Написано е буквално: В графа \"Анализ на разходи и ползи\" е посочено само, че с промените \"се цели постигането на по-ясна законова регламентация относно процеса на определяне, предоставяне, разходване и отчитане на държавната субсидия за вероизповеданията\". Не е ясно обаче как последното кореспондира с друго предложение на Цветанов и Карадайъ - да отпадне изискването за представяне на първичните документи за отчет на разходите като фактурите, например. Не е ясно и какво ще е становището на общините, които вероятно също имат вземания под формата на местни данъци и такси, с които се облагат стопанските субекти на вероизповеданията.", "date": "2019.02.03", "title": "ГЕРБ и ДПС обединени за данъчна амнистия за вероизповеданията"}
{"url": "http://clubz.bg/79030-vsichko_nepublikuvano_ot_dj_d_selindjyr_se_podgotvq_za_pechat", "text": "Синът на Джеръм Дейвид Селинджър за пръв път потвърди, че покойният автор на „Спасителят в ръжта“ е създал значително по обем, невиждано досега творчество, и че той и вдовицата на баща му  , за да го подготвят за публикуване. Селинджър почина през 2010 г., като остави след себе си малко, но перфектно оформено наследство от публикувани творби, към което не е добавял нищо след разказа „Hapworth 16, 1924“, излязал в „Ню Йоркър“ през 1965 г. В продължение на години се разпространяват слухове, че създателят на един от въздействащите литературни герои на ХХ век, Холдън Колфийлд, продължава да пише и през следващите десетилетия, които прекарва в село Корниш, Ню Хемпшир, далеч от общественото внимание. В ексклузивно интервю за „Гардиън“ неговият син Мат Селинджър разкри и потвърди окончателно, че баща му наистина не е спирал да пише – и всичко, което е написал, ще бъде публикувано. Мат Селинджър разказва, че баща му  Мат Селинджър, актьор и продуцент, отхвърли твърденията, появили се през 2013 г. за пет нови книги на баща му, включително един кратък разказ за Холдън Колфийлд и един на базата на краткия брак на баща му със Силвия, нацистки колаборатор. Тези репортажи бяха базирани на документален филм за автора, към който неговите най-близки роднини нямаха официален принос; Мат описа слуховете като  , и  . Когато Селинджър среща Хемингуей в Париж Мат Селинджър не разкрива подробности за разказите, въпреки че изглежда вероятно в тях отново да присъства семейството Глас, чиито членове често се появяват в публикуваната кратка проза на Селинджър. Той обяснява, че в по-късните работи на баща му  , като казва, че  Започнаха снимките на байопика за Дж. Д. Селинджър Мат и вдовицата на Селинджър, Колин О’Нийл, с която съвместно отговарят за литературното наследство на писателя, твърдят, че работят по материала, който все още не е готов за публикуване, от 2011 г. насам. Невижданите писания, казва Мат Селинджър,  Мат Селинджър работи и по предотвратяване публикациите на някои ранни разкази на баща си, за които самият той е казвал, че е нечестно да бъдат публикувани. Мат Селинджър ги описва като  В България те бяха издадени от „Бард“. Започнаха снимките на байопика за Дж. Д. Селинджър", "date": "2019.02.03", "title": "Всичко непубликувано от Дж. Д. Селинджър се подготвя за печат"}
{"url": "http://clubz.bg/79026-3000_za_bilet_1000_za_hotel_5_za_bira_snimki_video", "text": "В Америка казват, че денят на финала по американски футбол Супербоул - винаги в първата неделя на февруари, е този, в който се харчат най-много пари. Дори повече отколкото в \"Черния петък\".  Няколко десетки хиляди щастливци са се сдобили с билети за мача, пътуват до съответния град, харчат още за хотели, алкохол, храна и забавления. Други организират партита в домовете си и трябва да напълнят пазарските колички. Отчита се ръст в продажбата на телевизори. В Лас Вегас се хвалят с милиарди оборот от залагания. Компании хвърлят луди пари за реклами. А фенове на двата отбора харчат за успокоителни и си вземат болнични за понеделник.  Тази година съперници на стадион \"Мерцедес-Бенц\" в Атланта са \"Ню Инглънд Пейтриътс\" и \"Лос Анджелис Рамс\", а двубоят ще започне тази нощ от 01:30 часа българско време.  Супербоул - игри на съдбата и сметки за уреждане (СНИМКИ) Вижте някои числа от репортаж на Джеймс Айлс, пратеник на английския в. \"Дейли Мейл\". Супербоул е нещо като \"ден година храни\" за всеки град, който го приема. Не точно - \"седмица година храни\", тъй като отборите и феновете идват още в началото на седмицата преди сблъсъка. Атланта, щата Джорджия, се оказва отличен и неочаквано гостоприемен домакин в сравнение се предшествениците си. Цените на храната и напитките остава непроменени. Халба бира в района на стадиона излиза 5 долара. Не, не е много - през миналата година в Минеаполис същото удоволствие струваше $11. За два долара можете да си купите минерална вода или сода, хотдог, пуканки и т.н. Ами то почти като в България?! В Минесота през 2018-а хотдогът струваше $6. Начос със сирене, картофки и парче пица - $3. Добавяте още долар и се сдобивате с пластмасова чаша с емблемата на 53-ия Супербоул, датата и т.н. - за спомен. Разбира се, има всевъзможни сувенири - също на прилични цени, не по-високи от тези, които можете да си купите от Атланта по друго време на годината. \"Лос Анджелис Рамс\" срещу \"Ню Инглънд\" на Супербоул Чийзбургерът излиза 5 долара, а порция пилешки хапки с картофки - 6. Тук е важно да се отбележи, че градът и местният отбор от Националната футбол лига (НФЛ) на САЩ - \"Атланта Фалкънс\", имат такава политика. \"Соколите\" поддържат едни от най-ниските цени на стадиона си от 32-та отбора в НФЛ. Дотук с евтините услуги. Супербоул е скъпо удоволствие. Първо, никак не е лесно да се сдобиете с билет за финала. Второ - много е скъпо. Средната цена на билетите за мача е $7300. Някои плащат и по $50 бона за ложи със специално обслужване на просто изумителния стадион \"Мерцедес-Бенц\". Най-ниската цена за най-лошите места е $2999. И това е цената в първите дни на пускане на билетите от официалния сайт за търгуване StubHub. За най-хубавите места се плаща по $28 000.  Стадион \"Мерцедес-Бенц\" разполага с 20 ложи. Те са различни и с различни нива на \"екстри\" - най-ниската цена за наем на Супербоул е $19 500, а най-високата - $565 000. Какво ли се предлага за половин милион долара за няколко часа? Онзи ден четирима фенове на \"Лос Анджелис Рамс\" са похарчили $60 646 за места около централната линия на терена, според американския журналист Дарън Ровел. Хотелиерите също не са така благоразположени (май само търговците от бързото хранене и пъбовете са). Цените на стаите са вдигнати около три пъти. Средната цена е \"хилядарка\". Най-евтината стойност, на която преди два дни можеше да се намери легло за едно нощувка - 3-ти срещу 4 февруари, е 326 долара в 3-звездния \"Рамада плаза\" в \"Даунтаун капитол парк\" - на около километър от стадиона. Това си е направо добра оферта. Какво излиза като теглим чертата? Приемаме, че сте се сдобили с билет на най-евтината цена, наели сте стая за едно нощ в \"Рамада плаза\" и си купите бира и чийзбургер. Това излиза точно 3335 долара на човек - 2999 за пропуск за двубоя, 326 за хотел и по \"петарка\" за храна и пиво.  Като стана дума за бира, стигаме до тежката артилерия в бизнеса около Супербоул. Рекламите по телевизията. Клуб Z вече няколко пъти ви информира, че базовата цена на 30-секунден спот остава $5 милиона - както през миналата година. В петък CBS, телевизията, която ще излъчва в САЩ 53-тия финал, обяви, че отново има поставен рекорд. В последната четвърт, когато се предполага, че дори най-незаинтригуваните сядат да гледат, защото се решава съдбата за титлата, за тези 30 секунди са платени точно $5,25 милиона. Това прави по 175 000 на секунда.   И тази година най-щедрият рекламодател е биреният гигант \"Бъдуайзер\". Пивоварната, която е и спонсор на НФЛ, ще се раздели с 34 милиона. И вече разпространи един от клиповете си за мача - този, в който има просто послание и най-малко чувство за хумор и оригиналност  Канят те да пееш на Супербоул, но феновете не те пускат Познатата символика е тук - конският вряг, кучето... Вчера \"Бъдуайзер\" направи парад с коне и товарни каруци в Атланта. Бирата от много отдавна вече се не превозва така, но фирмата продължава да отглежда коне и да ги показва, а грижата за тях е 5-звездна. На първия Супербоул през 1967 г. за една реклама са се плащали по 37 500 долара. Но тогава събитието не е било толкова популярно, започва да набира скорост в следващите години. Границата от 1 милион за 30 сек. е постигната за първи път през 1995 г. През миналата година е поставен рекорд - 5,2 млн. Няма причина тези 5,25 млн. за позициите в най-гледаната част от мача да не бъдат подобрени през 2020 г. \"Лос Анджелис Рамс\" срещу \"Ню Инглънд\" на Супербоул Канят те да пееш на Супербоул, но феновете не те пускат", "date": "2019.02.03", "title": "$3000 за билет, $1000 за хотел, $5 за бира (СНИМКИ, ВИДЕО)"}
{"url": "http://clubz.bg/79031-edni_500_mln_lv_za_neprozrachniq_holding_kasichka", "text": "Една от най-непрозрачните фирми в България се казва Държавна консолидационна компания. Тя не обявява търгове по Закона за обществените поръчки. Но за сметка на това правителството й даде едни 500 млн. лв. за… ремонт на язовири. Досегашната липса на прозрачност не дава достатъчно основания на данъкоплатците да бъдат спокойни. … Знаете ли що е то ДКК? Ако попитате Google, е твърде вероятно да не успее да ви отговори убедително, въпреки че абревиатурата съществува от близо десетилетие, а към края на 2018 г. дружеството, което се крие зад нея – „Държавна консолидационна компания“ ЕАД, е с капитал над 888 млн. лв. – приближавайки се по обем до мастодонт като Националната електрическа компания (НЕК). ДКК притежава десетки държавни фирми и имоти, а от времето на втория кабинет „Борисов“ трупа все повече и повече. Едноличен собственик е Министерството на икономиката, а разпоредител с имуществото – министърът на икономиката. Въпросната държавна компания няма сайт. Историята не помни някога да е давала публичен отчет, въпреки че в Търговския регистър се намира подобен документ за 2016 и 2017 г. В интернет страницата на собственика пък е истинско предизвикателство да се открие информация за гигантското дружество – каквато и да било. Ако има обявени търгове, то извън самите обявления друга информация липсва. Регистърът на обществените поръчки към едноименната агенция не подозира за съществуването на компанията. Тя просто не е обявявала обществени поръчки досега. Министерството на икономиката пое язовирите Речено-сторено няма и месец по-късно – въпреки думата „могат“ в законовия текст, тоест може да се действа и по друг начин – ДКК е избрана да върши високоотговорната дейност за сигурността на язовирите, а оттам – и на населението. Чак през октомври в правната система на правителството се появи и списък с язовири за спешен ремонт – 354 на брой. Тоест ще се харчат средно по 1.4 млн. лв. за обект – поне това показва сметката. Списъкът е изготвен от Държавната агенция за метрологичен и технически надзор (ДАМТН). Оттук нататък се очаква ДКК – според публикация във в. „Сега“, позоваваща се на отговори от Министерството на икономиката, чрез две от дружествата в портфолиото си: „Еко Антрацит“ ЕАД и „Екоинжеренинг РМ“ ЕООД – да започне да усвоява средствата по предназначение. Любопитното е, че двете фирми влизат в състава на ДКК съответно през март 2018 и през октомври 2018г. При „Еко Антрацит“ се наблюдава и друго „движение“ по партидата в Търговския регистър – само два месеца преди да премине в мегадружеството, капиталът също е увеличен – от 50 000 лв. на 120 050 000 лв. – на база на постановление и решение на Министерския съвет от декември 2017 г. Мотивът – за извършване на дейности по преструктуриране на рудодобива и поетапно закриване на неефективни производствени мощности. Фирмата е обявила една обществена поръчка оттогава – за поддръжка на хвостохранилище. И още нещо – и в двете фирми под шапката на ДКК са протекли рокади „на върха“. Въобще „върховете“ в ДКК и компаниите под шапката є са ветровити места, показва историята. ДКК обаче, която е натоварена с дейността, не само никога не е обявявала поръчки по Закона за обществените поръчки (ЗОП), ами и не е съвсем ясно дали има такова задължение. Още през юли 2018 г. в. „Капитал“ пита Агенцията за обществени поръчки (АОП) дали компанията трябва да обявява търгове по реда на закона, но от официалния отговор става ясно, че… нищо не е ясно. Въпреки че ДКК е изцяло държавна компания и се разпорежда с публични пари. „Еко Антрацит“ и „Екоинжеренинг“ – ако наистина тези компании от портфолиото на ДКК поемат работата, също ще разполагат с публични средства – въпросните 500 млн. лв., а те ще трябва да ползват подизпълнители. Ако няма тръжни процедури обаче, няма да е ясно нито как се избират изпълнителите на ремонтните работи, нито кои са те, нито какви са цените на дейностите, нито имало ли е конкуренция при избора. Ето какво пише в отговора от АОП по темата: От публичните документи и информация до момента не е ясно нито за какъв период от време ще се харчи отпуснатият половин милиард лева за ремонт на язовири, нито как. Съвсем отделна подробност е, че в държавата съществуват и други структури, които имат ангажименти към язовирите – като се за започне от „Напоителни системи“ и „Язовири и каскади“ и се стигне до чисто новото Държавно предприятие „Управление и стопанисване на язовири“, създадено с цел уж да се изчистят неяснотите със собственост и най-вече със задълженията по поддръжката. Половината общини в България вече се отказаха от свои язовири в полза на новото предприятие, защото не могат да ги стопанисват. Тогава защо точно ДКК ще ремонтира язовири, освен за да се заобиколят правила за прозрачност? Вероятно отговорите ще започнат да идват, когато започнат ремонтите. Неяснотите около решения, свързани с ДКК обаче, съвсем не са изненада и досега. Решението на Министерския съвет за трансфера на 500 млн. лв. към ДКК стигна и до съда. Обжалва го извънпарламентарното политическо обединение „Демократична България“ именно с мотив непрозрачност на харчовете. На 3 октомври тричленен състав на ВАС с председател съдия Бисерка Цанева издава определение, с което оставя жалбата без разглеждане. Основен мотив – жалбоподателят няма правен интерес. \"Демократична България\" обжалва в съда 500-те млн. лв. за язовири Към настоящия момент ДКК е с предмет на дейност „придобиване, управление, оценка и продажба на участия в български и чуждестранни дружества, придобиване, управление и продажба на облигации, отдаване под наем на недвижими имоти, собственост на дружеството, както и всякаква друга производствена и търговска дейност, незабранена от закона“. Така с годините – и особено при втория кабинет „Борисов“ - ДКК се сдоби с какви ли не цели дружества, части от дружества и имоти. Компанията за кисело мляко „Ел Би Булгарикум“, бившето летище край Стара Загора, десетки имоти, които министерства апортират, най-големите оръжейни държавни фирми като ВМЗ Сопот, „Кинтекс“, а след фалита на КТБ – и на „Авионамс“. В холдинга е още Националният институт за изследване на вино и спиртни напитки, около който също имаше история с имот, продаден на „Булгартабак“ по време на втория кабинет „Борисов“, въпреки че самото дружество е в забранителния списък за приватизация. Допреди решението на Министерския съвет капиталът бе 385 млн. лв., като до началото на 2016 г. е малко под 9 млн. лв., след което започва да расте скоростно. #Кой и как придоби Музея на виното ДКК се ръководи от Лъчезар Калбуров, Ясен Спасов и Красимир Тенев. Те бяха върнати на постовете си от времето на министър Божидар Лукарски от наследника му Емил Караниколов, въпреки че служебният министър Теодор Седларски ги бе отстранил. Това се случи именно заради продажбата на т.нар. Дом на виното, който е част от включения в забранителния списък за приватизация Национален институт за изследване на виното и спиртните напитки. Теренът е на „София БТ“ (част от „Булгартабак Холдинг“, свързван с депутата от ДПС Делян Пеевски – б.р.) на столичния булевард „Цар Борис Трети“. След сделката сградите на терена бяха съборени. В момента там текат изкопни работи, но не е ясно за какво. А домът на виното отдавна не е там. ДКК е длъжник на Българската банка за развитие от 2016 г. Първоначално заемът бе на стойност 37 млн. лв,, след това бяха прибавени още 15 млн. лв. през 2017 г. В началото на 2018 г. е подписан нов анекс – за нови 55 млн. лв. С част от първите заеми ДКК купи, а на практика одържави авиоремонтния завод „Авионамс“ (срещу 29 млн. лв.). Заводът се продаваше заради дългове към фалиралата КТБ. За последния транш обаче няма никаква яснота за какво ще се ползва. Така към момента ДКК е заложена като обезпечение в ББР срещу общ заем от 99 647 105 лв. И държавната компания, и държавната банка пък са с един и същи принципал – министърът на икономиката… А иначе – приходите на ДКК за 2017 г. според Годишния финансов отчет са 22 млн. лв. от дивиденти (основно от ВМЗ-Сопот) и от лихви. Разходите от 3 млн. лв. пък основно са за издръжка на 17-те служители, за лизинг на автомобили и за услуги. \"Демократична България\" обжалва в съда 500-те млн. лв. за язовири #Кой и как придоби Музея на виното", "date": "2019.02.03", "title": "Едни 500 млн. лв. за непрозрачния холдинг-касичка"}
{"url": "http://clubz.bg/78909-obrecheni_na_borisov", "text": "Колкото повече скандали има около ГЕРБ, толкова повече се засилва усещането, че сме обречени тази партия да продължи да ни управлява. Няма защо да се лъжем - ще е голямо чудо, ако ГЕРБ не продължи да бъде първа политическа сила след предстоящите европейски и местни избори. Причините за това са известни, но незнайно защо мнозина се правят, че не ги знаят. Ето някой от тях:  за трите мандата, в които управлява България. Но не е трудно да си представим какво щеше да се случи за същото това време, ако управляваше БСП. Предпоследния път, когато тази партия бе във властта, беше запомнен с \"Батко и братко\", със скандалите кой да вземе комисионната за магистрала \"Тракия\" и т.н. Последния път пък избраха Делян Пеевски за шеф на ДАНС.  при наличието на такава парламентарна опозиция. БСП има организационен ресурс да свали ГЕРБ от власт, но няма как да бъде припозната като идейна алтернатива. Социалистите се сетиха, че прокуратурата изпълнява поръчки на изпълнителната власт чак когато същата тази прокуратура се стовари върху техен депутат. Преди това БСП усърдно подкрепяше ГЕРБ за запазването на статуквото, при което съдебната власт е в пряко подчинение на правителството, независимо кое е то. В последния си мандат ГЕРБ направи сериозни завои в посока Евразия, което бе посрещнато с възторг от БСП. Те дори заеха позата \"аз нали ви казах\".  при наличието на такава извънпарламентарна опозиция. Автентичната десница/демократичната общност безспорно е идейна алтернатива на ГЕРБ. Тя е за радикална съдебна реформа и твърдо отстоява евроатлантическия път на страната. Същата тази десница/общност има електорален потенциал, ако не да вземе властта, то поне да бъде незаобиколим фактор. Тя обаче така и не може да се консолидира и да обедини този потенциал, като причините за това са различни - лични амбиции, липса на организационна работа из страната, зависимости от задкулисието за част от политиците, имащи претенция да представляват десницата и т.н. , въпреки мутренско-ченгесарския си генезис и залитанията си в посока изток, е все по-натрапчиво. Няма западна държава, която да не е демонстрирала под една или друга форма уважение или поне добро отношение към Бойко Борисов, Цветан Цветанов и сие. Това си има своето логично обяснение. Западът си има достатъчно много свои проблеми и България с нейните вътрешни терзания няма как да му е приоритет. От другата страна обаче Русия продължава активно да отстоява своите интереси у нас, включително чрез ГЕРБ. Недоволните български граждани може и да успеят да се справят сами срещу герберо-бесепарското евразийско статукво. Но това статукво очевидно има подкрепата на Москва, което изключително затруднява задачата на същите тези граждани, особено след като нямат активна подкрепа от запад. Накратко - независимо дали ни харесва, или не, ГЕРБ най-вероятно ще спечели и предсрочни парламентарни избори, ако има такива. Но все пак подобни избори са необходими и то възможно най-скоро. Те вероятно няма да отнемат на ГЕРБ първото място. Но е възможно сериозно да разклатят политическата стабилност на управляващата партия. Не е изключено в следващи избори така удобните за ГЕРБ \"Обединени патриоти\" да не присъстват, тъй като разпадът там става все по-силен. Почти сигурно е, че и \"Воля\" на Веселин Марешки, която също е ценна патерица за ГЕРБ, ще изпадне зад борда. За сметка на това е много вероятно автентичната десница/демократичната общност, да има свое представителство в парламента, макар и много по-малко от потенциала си. Това чувствително ще промени ситуацията. Защото ако в парламента има поне една партия, която ежедневно да напомня от парламентарната трибуна на депутатите на ГЕРБ, че работят по-скоро за евразийско развитие на България, това със сигурност ще е доста изнервящо за Борисов. Цветанов и сие. Както е известно, суетата на Борисов е едно от основните негови политически и човешки качества. Ако се намери кой да накърни сериозно тази суета, то нищо чудно това да доведе до видими резултати  - при това добри за България.", "date": "2019.02.03", "title": "Обречени на Борисов"}
{"url": "http://clubz.bg/79029-acdc_i_zamirisa_na_brajyn_djonsyn", "text": "Феновете тържествуват: появилите се още през лятото на 2018-а слухове за нов албум на AC/DC с Брайън Джонсън се потвърждават. Поводът тогава бяха \"небрежно изтекли\" снимки, от които се видя, че Джонсън заедно с Ангъс и Стив Йънг влизат  Ето че дойде и първото почти официално потвърждение на тази новина, съобщава \"Зи рок\". Глух ли е Брайън Джонсън, или вика, но в AC/DC няма кой да го чуе В случая то идва от бандата Terrorizer. Оттам написаха в социалната мрежа, че са се натъкнали на Брайън Джонсън на летището и са полюбопитствали за завръщането му в легендарната банда. През 2016 г., след 36 години зад микрофона, обичаният вокалист на австралийската рок група беше принуден да се откаже от концертна дейност заради проблеми със слуха. Роджър Долтри: AC/DC с Аксел Роуз е караоке Тогава, заради започналото вече турне на AC/DC, временно Джонсън бе заместен от фронтмена на Guns ‘N’Roses – Аксел Роуз. Книга, слухове и рифове на Малкълм около AC/DC Оттогава най-чаканата новина от феновете бе дали Брайън няма да се присъедини към бандата за студийната работа. Нещо повече - тавата ще съдържа и рифове на покойния ритъм китарист Малкълм Йънг. Роджър Долтри: AC/DC с Аксел Роуз е караоке Книга, слухове и рифове на Малкълм около AC/DC", "date": "2019.02.03", "title": "AC/DC... И замириса на Брайън Джонсън"}
{"url": "http://clubz.bg/78987-bylgarite_se_zavryshtali_zaradi_semejstvoto_i_%E2%80%9Eikonomicheskata_privlekatelnost_na_rodinata", "text": "\"Семейните мотиви“ и „икономическата привлекателност на България“ са сред основните причини младите българи да се завръщат в страната. Това се казва в доклади, цитирани от вицепремиера Марияна Николова в отговор на депутатски въпрос. Според данните на националната статистика напускащите страната българи са почти два пъти повече от тези, които се прибират. И от 2012 г. насам броят им непрекъснато се увеличава (виж таблицата в края на текста, бел. ред). Ето колко българи и къде живеят в чужбина И иска да разбере какъв е броят на заминалите и завърналите се млади българи. В отговорът си вицепремиерката, която избягва публични изяви още от първия ден на своето назначаване на поста си, цитира данни от Годишния доклад за младежта за 2017 г., на Националния статистически институт (НСИ) (графиката долу, бел. ред.), както и доклад на Института за икономически изследвания на БАН. От анализа на БАН става известно, че „семейните мотиви преобладават сред най-важните причини за завръщането на българите у нас – 55,9% от анкетираните са ги определили като „привързаност към семейството и моите близки в България“, 15,7% - „да бъдат с децата си при отглеждането или обучение им“, а 13,9% - „заради грижата за по-възрастен или болен близък“. Там се описва и икономическата привлекателност на България. Вицепремиерката завършва отговора си с обещанието, че се готви доклад на министерството на младежта и спорта, в който ще се дадат актуални данни за миграцията на младежите за 2018 г.  ", "date": "2019.02.03", "title": "Българите се завръщали заради семейството и „икономическата привлекателност\" на родината"}
{"url": "http://clubz.bg/79027-porychvash_si_kartofi_idva_granata_ot_pyrvata_svetovna", "text": "Германска ръчна граната от Първата световна война, е открита във внесена от Франция пратка картофи за завод за производство на чипс в Хонконг, съобщи полицията, цитирана от Франс прес. Взривното устройство е открито вчера в завода \"Калби снакс\" и е обезвредено без проблеми. Полицията публикува видеозапис как сапьори поставят гранатата в канализация преди да я взривят. Взривното устройство е било широко осем сантиметра и е тежало един килограм. Полицията не съобщи точния географски произход на пратката картофи. Според историци гранатата е била изоставена в окоп през Първата световна война, който впоследствие е станал част от картофена нива, и е била събрана заедно с картофите. Това не е първи случай, в който в бившата британска колония се откриват стари боеприпаси, но обикновено става дума за американски бомби, пуснати върху превзетата от японците територия през Втората световна война. Хонконг е превзет от Япония през декември 1941 г. и е освободен през лятото на 1945 г. Територията е била обсипана с бомби от САЩ в началото на Тихоокеанската военна кампания.", "date": "2019.02.03", "title": "Поръчваш си картофи, идва граната от Първата световна"}
{"url": "http://clubz.bg/79023-silen_otpor_na_severen_potok_2", "text": "Близо една трета от тръбите на \"Северен поток 2\" по дъното на Балтийско море вече са положени. Когато газопроводът бъде пуснат в екплоатация, Русия може да доставя по него много повече природен газ за Германия и други западни страни от ЕС. Съпротивата срещу газопровода обаче расте. В началото се противопоставиха главно Украйна и Полша. Наскоро полският външен министър заяви, че проектът \"убивал Украйна\". Полша застъпва становището, че с отпадането на транзитния пренос на газ през Украйна, нараства и опасността от нова руска агресия. Кай-Олаф Ланг от фондацията \"Наука и политика\" твърди, че за Варшава \"Северен поток 2\" е символ  Досега Берлин пренебрегва тези критики. Но откакто и САЩ засилиха натиска си, дебатът за \"Северен поток 2\" придоби нови измерения. Миналото лято президентът Тръмп заяви, че Германия ще стане напълно зависима от руските енергийни доставки, ако не промени веднага курса си. Американският посланик в Берлин Ричард Гренел заплаши със санкции германските фирми, които участват в проекта. Германското правителство обаче съзира истинката причина в икономическите интереси на САЩ. Те искат да продават на Германия своя втечнен природен газ, както вече направиха в Полша. През 2016 година на полско-германската граница беше открит голям терминал за втечнен газ. Германският министър на икономиката Петер Алтмайер не изключва внос на американски газ, но само като допълнение към руските доставки и при положение, че цената е изгодна. Федералната канцлерка Ангела Меркел пък ясно заяви на форума в Давос, че Берлин няма да са поддаде на никакъв натиск. \"Северен поток 2\" е стратегически проект за Русия. От една страна, Русия до голяма степен живее от износа на газ. Кремъл иска да запази приходите за себе си и да не ги дели с други държави. Освен това Украйна, Полша и други държави не трябва да получават възможността да прекъсват доставките. Неслучайно президентът Путин назначи бившия федерален канцлер Герхард Шрьодер, който трябва да прокара проекта въпреки съпротивата на другите държави. Ако пък критиките се увеличат, Москва може да направи някои отстъпки на Украйна - но само докато бъде завършен газопроводът. След това от позиция на силата може да не зачита интересите и на други източноевропейски страни. \"Северен поток 2\" е не на последно място и тема за ЕС. Тук се сблъскват много различни интереси и ЕК има тежката задача да намери общоевропейско решение. През 2016 година еврокомисарят по енергийните въпроси Мигел Ариас Канете откровено заяви, че газопроводът не е в общоевропейски интерес. ЕК не се опитва открито да осуети проекта, но иска да го превърне в европейски проект, подчинен на строгите правила за конкуренцията. За прокарването на подобно решение е необходимо одобрението на Европарламента и на Съвета на Европейския съюз. Полша и балтийските държави са против \"Северен поток 2\" и застават на страната на ЕК. Към тях се присъединяват Великобритания, Дания, Словакия, Ирландия, Швеция, Италия, Люксембург и Хърватия. В същото време Германия, Австрия и Холандия искат проектът да остане в досегашната си форма. Фирми от тези страни участват в изграждането на газопоровода. От решаващо значение е позицията на Франция, която все още изчаква. Ако Париж гласува срещу инициативата, не може да бъде постигнато мнозинство. Франция обаче традиционно стои на страната на Германия. Освен това нейният енергиен концерн Еngie участва в проекта \"Северен поток 2\". Ето защо може да се предполага, че Париж ще подкрепи германската позиция. Сегашното румънско европредседателство се опитва пък да намери компромисно решение. За това обаче няма много време. През май предстоят европейски избори. След това трябва да бъде съставена нова ЕК, която няма да заработи поне до ноември. В същото време изграждането на газопровода продължва. И ако Брекзитът дойде на 29 март, както е запланувано, ЕК ще загуби в лицето на Великобритания един от поддръжниците на инициативата. Блокадата на \"Северен поток 2\" е обречена на провал. Противниците на проекта обаче постигнаха поне една етапна победа. Едно изявление на канцлерката Ангела Меркел всъщност потвърди тезата на противниците на проекта. След срещата си с украинския президент Петро Порошенко в Берлин, Меркел за първи път призна, че газопроводът \"е не само икономически, а и политически проект\". Председателят на мюнхенската конференция за сигурност Волфганг Ишингер смята че това признание идва с голямо закъснение. Той критикува германското правителство за това, че дълго време не се е съобразявало с резервите на източноевропейците. А това е още едно потвърждение на аргументите на Полша, балтийските държави и Украйна. Те се надяват, че сега Берлин ще им обръща повече внимание.", "date": "2019.02.03", "title": "Силен отпор на \"Северен поток 2\""}
{"url": "http://clubz.bg/79020-s_kakvo_prezidentyt_radev_se_razlichava_ot_slavi_trifonov", "text": "С какво президентът Румен Радев се различава от Слави Трифонов? И двамата са гневни лица от екрана с маска на разсърдени млади мъже, повече разсърдени, отколкото млади. И първият, и вторият застават пред нас в близък план и втренчени в аутокю сричат неща, написани от други хора, наричани сценаристи или съветници. За сценариите и съветите и двамата си имат по един Иво. Темата и на единия, и на другия е „Няма такава държава“. Корупцията е повсеместна, законът се гази, демокрацията се руши. И двамата са предсказуеми и банални. И единият, и другият са вечно на ръба на създаването на политически проект, но всичко започва и свършва с въпроса ще го създадат ли или да. И първият, и вторият подкрепят една от двете големи политически сили в страната, но се правят, че не е така. И много им се иска да могат да се намесят директно в политическия мач, но не смеят да изоставят предимството на шоуто да се надсмива и на президентството да не отговаря за нищо. От цялата тази работа излиза, че все пак президентството има някакво правомощие и то е да бъде балансьор на Слави Трифонов. Така е вече две години. Преди около четири месеца (през септември при посещение в Шумен)  президентът Радев каза, че предсрочните избори няма да решат никакъв проблем, тоест излишни са. Сега казва, че въпросът за предсрочните избори не е дали, а кога. Какво се случи през тези четири месеца, което обърна мнението на президента по един от най-важните въпроси на 180 градуса? Да речеш, че станаха неща, които много рязко и категорично влошиха положението – не, няма такова нещо, управляващите си управляват с все същото самочувствие, а електоратът ги понася с все същото безразличие. Междувременно Народното събрание упълномощи правителството да преговаря със САЩ за покупката на самолети Ф-16. Това за теб и мен не означава нищо, на нас ни е все тая какви самолети ще бъдат купени. Но не и за президента. Това за него е тема от най-висша чувствителност. Пак през тези последни има-няма четири месеца разликата между ГЕРБ и БСП по оня въпрос „за кого бихте гласували, ако изборите бяха днес“, започна да се стопява съвсем и дори има подозрение, че БСП в някои социологически проучвания надделява. И последно, появи се казусът „Елена Йончева“, който раздели политиците и обществото със страшната сила на древногръцка трагедия. И внезапно предсрочните избори, които бяха безсмислени, станаха толкова смислени, че не е важно дали да ги проведем, а кога. Речта на президента Румен Радев по повод двегодишнината от началото на мандата му бе като всяка друга негова реч. И от поредната стана ясно, че президентът все още не е успял да разбере на какво има и на какво няма право. Изявлението му, че ще подкрепи нова политическа сила, която би работила за модернизацията на страната е толкова банално, че изгуби смисъла си и никой не се сеща да го попита как всъщност би подкрепил някоя политическа сила – с кое свое правомощие? Със симпатия в частен кръг, с есемес, с новогодишна картичка? Да не говорим какви могат да са последствията от изръсването, че сделката за самолетите Ф-16 е корупционна, с което Радев директно обвини САЩ, че корумпират българската държава. Дори сценаристите на Слави Трифонов са по-прецизни в писането на словата на своя шоумен от съветниците в президентството. Някой излъга президента Радев в началото на мандата му, че работата му е да бъде опозиция на властта и до този момент не си призна за лъжата. Като дисциплиниран човек Румен Радев продължава да играе тази роля със забележително старание. В така наречения си отчет за двете години той отново стисна зъби и не процеди и една добра дума за управлението, но затова пък не пропусна нито една лоша дума. А можеше да употреби авторитета, който му дава поста, за нещо далеч по-важно и полезно. Това, което му приличаше на президента в този момент, бе да върне дебата между партиите върху основната тема на предстоящото основно събитие – европейските избори през месец май. Но и това е тема табу за президента Радев, в своите речи той е обръщал най-малко внимание на европейската тема, да не говорим, че я е подминавал с такава решителност, сякаш цяла България може да е в Европейския съюз, но президентът си позволява лукса да не е. Човекът, от когото се очакваше да се държи европейски и надпартийно, всъщност се държи надевропейски и партийно. За какво си говорят партиите в навечерието на изборите за европейски парламент? За корупция. За интриги, свързани с това кой ще води листата. За добрите „наши“ и лошите „ваши“. За „на ваш удар – наш удар“. До този момент нито една партия не е говорила сериозно за позициите, които ще защитава в бъдещия европейски парламент. А предстоящият европейски парламент ще е по всичко личи по-различен – в него много по-остро ще бъдат представени двете тенденции: повече Европейски съюз или повече национална държава. Какви ще са позиции на българските партии в този неизбежен дебат? Как БСП, която открито се конфронтира с европейските социалисти по важни въпроси, ще работи с колегите си? Как ще се държат партньорите на ГЕРБ в бъдещия европейски парламент – повече като патриоти или повече като националисти? Не е ли повече загрижен президентът Румен Радев за това, че българските политически партии не обсъждат тези въпроси в навечерието на европейските избори, отколкото от подробността дали осем самолета ще бъдат Ф-16 или Грипен? Само че как президентът да каже на партиите, че европейските избори не са репетиция за българските, като самият той гледа на тях като на репетиция? Как да им напомни техните задължения, като самият той не е наясно със своите? Президентската ни институция не е орисана с щастлива съдба. Предишният президент казваше понякога много верни неща, но с такава комична безпомощност и толкова лековата театралност, че никой не ги възприемаше сериозно. Сега президентът Радев казва неподходящи неща, но с така свирепа сериозност, че хората си мислят, че тъкмо това е работата на президента. Не, не е това. Работата му не е да е опозиция на ГЕРБ и да се бори с Цветан Цветанов. Работата му е да говори на партиите, на всички партии, от името на народа. Не да е на един тепих с другите мъже от политиката, а встрани и над тях, откъдето нещата се виждат по-вярно и по-далече. Шоуто на Слави Трифонов е поне безвредно.", "date": "2019.02.03", "title": "С какво президентът Радев се различава от Слави Трифонов?"}
{"url": "http://clubz.bg/79021-eto_kolko_bylgari_i_kyde_jiveqt_v_chujbina", "text": "Министерството на външните работи на Р. България е изпратило на 31 януари 2019 г. до www.eurochicago.com писмо в отговор на въпроси на редакцията на уебсайта, свързани с броя на българите извън страната по държави, броя на дипломатическите представителства по света и на служителите в тях, броя на сътрудниците на бившата ДС, работещи в министерството и в дипломатическите мисии. Отговорът е подписан от постоянния секретар на МВнР Елена Шекерлетова, се казва в съобщение на eurochicago.com. Българите се завръщали заради семейството и „икономическата привлекателност\" на родината Според отговора най-много са българските граждани в Германия - , но за повечето от страните, където има по-големи български разселения, данните са видимо закръглени. Така например за Франция числото е   хиляди, за Австралия -   хиляди, за Нова Зеландия -  хиляди и пр.  \n\tАко сравним новополучените данни с данните отпреди седем години (след предишното запитване до МВнР), ще видим, че през 2011 г. броят на българските граждани в Германия е бил само 74 869, а сега числото е над 400 хиляди и това е доста повече от САЩ, Гърция и Испания.  \n\tЗа 2011 г данните за Великобритания са 100 хиляди български граждани, за Франция - 30 хиляди, данните за Турция - 500 хиляди. Т.е., българските граждани във Великобритания са се увеличили за 7 години със 100 хиляди, тези във Франция с 30-50 хиляди, а тези в Турция са намалели със 150 хиляди. Данните за САЩ, за Гърция и за Испания са същите, както сега. Излиза, че за седем години няма никакви промени в броя на българските граждани в тези страни, което едва ли е така, се констатира в съобщението на eurochicago.com. \n\tОбщият брой на българските граждани по света, според данните за 2011 г., изпратени ни в началото на 2012 г. от МВнР, е бил 2 018 792. Ако съберем грубо приблизителните данни, изпратени ни сега по Закона за достъп до обществена информация (ЗДОИ), ще получим над 2 млн. и 417 хиляди български граждани извън България за 2018 г., твърди чикагският уебсайт и отбелязва, че според данните на МВнР българските емигранти по света са се увеличили с 400 хиляди за седем години.  \n\tБългарскоезичната електронна медия посочва, че в писмото си до МВнР от 10 януари т.г. е включила и въпроси, зададени не по ЗДОИ, свързани с идеята да се направи преброяване на българските граждани извън България. По тази тема от МВнР засега не са изпратили отговори. \n\tСпоред някои източници, продължава eurochicago.com, населението на България, вече е под 7 млн. Тези над 2 млн. и 417 хиляди български граждани в чужбина са една значителна част от тях, при това повечето са в активна и работоспособна възраст. И тази твърде значителна част наши съграждани с избирателни права, нямат никакво институционално представителство в България, ако не броим 25-те служители в печално прославилата се Държавна агенция за българите в чужбина... \n\tНа втория въпрос, зададен по ЗДОИ, а именно за броя на българските дипломатически и консулски представителства по света и броя на служителите в тях, от МВнР са изпратили данни за служителите в задграничните представителства. Вижда се, че на много места те са по един или двама човека и не е ясно как успяват и да обслужат българите, и да свършат другата си дипломатическа дейност свързана с политическите, културни и бизнес контакти. \n\tОт данните на МВнР личи, че   в Постоянното представителство на България в ЕС, 14 в представителството ни в НАТО и 10 в българското посолство в града. В Москва (Руска федерация) българските дипломатически служители са 32; 25 - в Истанбул (Турция); 20 в Атина (Гърция); 19 в Скопие (Р. Македония); по 18 в Белград (Сърбия) и Париж (Франция); по 17 в Анкара (Турция), Берлин (Германия) и Лондон (Великобритания); 15 във Вашингтон (САЩ); по 13 в Рим (Италия), Киев (Украйна) и Техеран (Иран); 12 в Женева (Швейцария); 11 в Солун (Гърция); по 10 в Букурещ (Румъния) и Хага (Нидерландия); по 9 в Мадрид (Испания), Пекин (Китай), Тирана (Албания), Кайро (Египет) и Бейрут (Ливан); по 8 в Будапеща (Унгария) и Сараево (Босна и Херцеговина), по 7 в Прага (Чехия), Кишинев (Молдова) и Страсбург; по 6 в Копенхаген (Дания), Токио (Япония), Прищина (Косово), Мюнхен (Германия), Одеса (Украйна), по 5 в Берн (Швейцария), Лисабон (Португалия) и др. В Ню Йорк има 15 души в постоянно представителство и още 5 - в генералното консулство. Във Виена (Австрия) има 13 души в посолството и още 8 в постоянно представителство. \n\tСпоред изпратените данни в Белгия има общо 85 български дипломатически представители. В Турция са общо 53 (25 в Истанбул, 17 в Анкара, 8 в Одрин и 3 в Бурса). В САЩ има общо 40 дипломатически служители (20 в Ню Йорк, 15 във Вашингтон, 3 в Чикаго и 2 в Лос Анжелос). В Руската федерация са общо 36 (32 в Москва и 4 в Санкт Петербург). В Гърция са общо 31 (20 в Атина и 11 в Солун). В Германия са общо 26 (17 в Берлин, 6 в Мюнхен и 3 във Франкфурт на Майн). В Р. Македония са общо 22 (18 в Скопие и 4 в Битоля). В Сърбия са общо 21 (18 в Белград и 3 в Ниш). В Украйна са общо 19 (13 в Киев и 6 в Одеса).  \n\tЗа последните две години служителите на бившата ДС, понастоящем на работа във външното министерство на Република България, са намалели с двама - от 56 на 54, завършва публикацията си eurochicago.com., съобщава БТА.", "date": "2019.02.03", "title": "Ето колко българи и къде живеят в чужбина"}
{"url": "http://clubz.bg/79033-za_pyrvi_pyt_papa_na_arabskiq_poluostrov", "text": "Папа Франциск призова днес за прекратяване на хуманитарната криза в Йемен и за спазване на споразуменията за примирие в пристанищния град Ходейда, съобщиха Асошиейтед прес и Франс прес, цитирани от БТА. Светият отец отправи този призив във Ватикана, малко преди да отпътува на тридневно посещение в Обединените арабски емирства, които са ключов член на оглавяваната от Саудитска Арабия коалиция, воюваща срещу подкрепяните от Иран бунтовници хуси.  Конфликтът в Йемен докара страната до ръба на повсеместен глад и причини най-тежката хуманитарна криза в света.  Папата призова събралите се на площад Свети Петър да се присъединят към молитвата му за \"тези гладни деца\", останали без лекарства и \"заплашени от смърт\".  Той отправи също призив към страните в конфликта в Йемен да спазват споразуменията за примирие в пристанищния град Ходейда, който е основният пункт за получаване и разпределяне на идващата от чужбина хуманитарна помощ.  Папа Франциск е очакван в ОАЕ по-късно днес. Той ще стане първият папа, посетил Арабския полуостров - родното място на исляма.  Издаваният на английски език в Абу Даби в. \"Нешънъл\" описа започващата днес папска визита като \"изпълнена мечта\" за близо един милион католици, живеещи в ОАЕ. ", "date": "2019.02.03", "title": "За първи път папа на Арабския полуостров"}
{"url": "http://clubz.bg/79024-dami_i_gospoda_stoqnka_mutafova_snimki", "text": "На 2 февруари Стоянка Мутафова стана на 97 години и отпразнува и друг забележителен юбилея - 70-ата си година на сцената. Тържеството беше в зала 1 на НДК – и Стоянка играеше.  И без \"Гинес\" е ясно, че тя е най-дълго играещата актриса в историята на българския театър.   Събитието не беше моноспектакъл, в него се включиха много познати лица от българската култура. Заедно със забележителната актриса бяха много от приятелите и колегите ѝ - Йорданка Христова, Силвия Кацарова, Мария Сапунджиева, Мариус Куркински, Виктор Калев, Любо Нейков, Дичо и Теди Кацарова, Ненчо Илчев, Албена Павлова, “Тоника Домини” и Искра Радева.  Стоянка Мутафова празнува рожден ден и 70 г. сценична кариера        ", "date": "2019.02.03", "title": "Дами и господа - Стоянка Мутафова (СНИМКИ)"}
{"url": "http://clubz.bg/79025-elena_joncheva_ministerstvoto_na_kulturata_e_sydilo_firmata_za_drugo_i_za_drug_period_ot_vreme", "text": "„Нямам съмнение, че записът е автентичен. Не допускам, че източникът ми на информация е подал грешна информация. Имаме и документи, които го потвърждават\". Това каза по бТВ в неделя депутатката от БСП Елена Йончева за скандалния аудиозапис, изнесен от БСП в сряда, станал известен като аферата „Ало, Банов съм”. Според записа министърът на културата Боил Банов се е опитал да спести големи суми за неустойки на фирмата-изпълнител на проекта за реконструкция на столичното Ларго. \"Ало, Банов\": разклоненията на скандала На въпрос за каква корупция става дума след като министерството е завело дело за неустойки към изпълнителя (като при това той е отхвърлен от съда - бел. ред.) , Йончева обясни, че ведомството всъщност съди фирмата за нещо съвсем различно и за друг период от време. Защо съдът отхвърля иска на Министерството на културата за 754 000 лв. за Ларгото В понеделник официално сигналът ще бъде внесен в ОЛАФ и специализираната прокуратура. Елена Йончева не назова името на източника на БСП за записа. Каза само, че е човек, който е присъствал на разтовора. \"Ние имаме защитен свидетел, който има право да не се разкрива. Той ще даде показания. Аз няма да го издам\", каза тя.  Тя не потвърди, но и не отрече, че става дума за Ангел Ангелов. На въпрос за моралните качества на евентуалния източник на записа, депутатката от БСП обясни, че какъв е свидетелят няма значение - дали е мъж, жена и т.н., важно е дали е достоверна информацията, която е предоставил. Според нея министърът на културата Боил Банов бил \"един интелигентен човек, така знам, но когато един нормален човек попадне в мафиотската организация на работа на ГЕРБ, виждате сега как започва да разговаря\".  След \"Йончева\" и \"Банов\": събитията може да станат неконтролируеми Според Йончева ставало дума за фалшифициране на документи.  Тя повтори няколко пъти, че Министерството на културата съди фирмата изпълнител на Ларгото за нещо съвършено различно за закъснение от 2016 г. \"Става дума за друго закъснение, за съвършено различни неща\", каза тя. Било много символично, че ставало дума за Министерството на културата - \"най-големият удар който ГЕРБ ни нанесе е в сферата на морала, на културата\". Оставката на министър Банов, ако бъде заменен с друг човек, който работи по тези схеми, няма да промени нищо, смята още Йончева. За реплика от Варна се включи и Росен Колелиев, представител на фирмата изпълнител на проекта за софийското Ларго. Той предпочете да дава примери колко трудно е било изпълнението на проекта и колко усилия са положили той да се случи. Според Колелиев Ларгото бил уникален обект, това, че имало обективни закъснения не се дължало на пропуски на идпълнителите. \"Най-елементарното, че трябваше да се смени куполът над Ларгото - уникална технология. Имахме достатъчно основания да удължим срока на договора. Не искам да вземам отношение, но искам да застана твърдо зад строителите, те направиха чудеса, за да може този обект да се реализира\", каза той. Защо съдът отхвърля иска на Министерството на културата за 754 000 лв. за Ларгото След \"Йончева\" и \"Банов\": събитията може да станат неконтролируеми", "date": "2019.02.03", "title": "Елена Йончева: Министерството на културата е съдило фирмата за друго и за друг период от време"}
{"url": "http://clubz.bg/78998-45_na_sto_ot_rusnacite_vyrvim_v_greshna_posoka", "text": "Делът на руснаците, които смятат, че страната им се движи в погрешна посока, се е увеличил до най-високото си ниво от 2006 г., показва проучване, цитирано от Ройтерс и БТА. Според допитването на независимия московски център \"Левада\" 45 процента от руснаците в момента смятат, че страната им се движи в погрешна посока, а 42 процента одобряват следвания курс. Резултатите бележат рязка промяна в сравнение с преди година, когато едва 28 процента са заявили, че според тях Русия се движи в погрешна посока, а 55 процента са одобрили следвания курс. \"Атлантико\": Защо се срива рейтингът на Путин Данните не представляват непосредствена опасност за президента Владимир Путин, който доминира в руската политика вече 19 години и чийто рейтинг на одобрение остава над 60 процента, отбелязва Ройтерс. Те обаче пораждат въпроси по какъв начин Кремъл може да се опита да обърне установената както от независими, така и от държавни социологически институти тенденция за спад в рейтинга му от преизбирането му миналата година. За една година: рейтингът на Путин с 10 процента надолу Държавен социологически институт заяви миналия месец, че общественото доверие към Путин е спаднало до най-ниското си равнище от 13 години на фона на тревогата от намаляване на доходите на домакинствата и непопулярните правителствени решения за повишаване на пенсионната възраст и на данък добавена стойност. За една година: рейтингът на Путин с 10 процента надолу", "date": "2019.02.03", "title": "45 на сто от руснаците: Вървим в грешна посока"}
{"url": "http://clubz.bg/79028-borisov_kojto_iska_da_se_zaqjdataka_sme_gi_minali_vsichki_izbori", "text": "„Призивът ми към политиците е да си мерят повече думите. Ако тази конфронтация продължи, ще пречи на всеки, който победи на изборите”. Това заяви премиерът Бойко Борисов в Стара Загора, където откри реновиран надлез. Борисов досега не е коментирал публично скандала \"Ало, Банов\" с изнесения от БСП запис. И в неделя предпочете да говори за успехите на ГЕРБ. „Политиката ни винаги е била да показваме това, което сме направили. Досега бях на аязмото, нямаше нито един, който да не каже, че е прекрасно направено. Това, което сме поели като ангажимент да изградим, ще го изпълним в пълен обем. На другите оставяме да критикуват, защото те няма какво да покажат, че са направили”, повтори и сега своя стара теза премиерът.    \"Хората очакват всеки ден да им се дават нови и нови неща, които да ползват - училища, детски градини, инфраструктура, култура и всичко останало\", изброи той", "date": "2019.02.03", "title": "Борисов: Който иска, да се заяжда...така сме ги минали всички избори"}
{"url": "http://clubz.bg/79022-promqnata_vyv_venecuela_e_mnogo_mnogo_blizo", "text": "Над 100 000 венецуелци излязоха по улиците на Каракас с искане президентът Николас Мадуро да напусне поста си, а опозиционният лидер и самообявил се за и.д. президент Хуан Гуайдо заяви, че \"промяната във Венецуела е много, много близо\", предаде ДПА. И добави: По същото време десетки хиляди привърженици на Мадуро се събраха в столицата на около 5 км от антиправителствения протест. \n\tГуайдо обяви, че в близките дни във Венецуела ще пристигне хуманитарна помощ и поиска от армията да я допусне, предаде Франс прес. Гуайдо обяви нова демонстрация за 12 февруари, когато Венецуела отбелязва Деня на младежта и друга демонстрация, свързана с пристигането на хуманитарна помощ, чиято дата той не съобщи, пише БТА.", "date": "2019.02.03", "title": "\"Промяната във Венецуела е много, много близо\""}
{"url": "http://clubz.bg/79036-kak_se_izprashta_rektor_na_unibit", "text": "Всички автори на житийна литература от средните векове могат да завидят и да се поучат от стила и вдъхновението на материала, публикуван на сайта на Университета по библиотекознание и информационни технологии, известен още и като Библиотекарския. Произведението е дело, както става ясно още от увода, на студентите и докторантите от УниБИТ. Посветено е на Стоян Денчев, доскорошен ректор на висшето училище, който заради изисквания за мандатност е трябвало да отстъпи поста си от началото на тази година. В края на миналата година за нов ректор беше избрана проф. Ирена Петева. Творбата е озаглавена:  . Правописът ѝ е доста спорен - пунктуацията е факултативна, но главните букви - особено когато иде реч за Ректора (Нашият Ректор) и за Успеха на Университета, са задължителни, синтаксисът е подробност. Подробност вероятно е и че написаното е дело на бъдещи и настоящи висшисти и научни работници, както и че в този му вид  - без корекции - краси интернет страницата на Университета.  По-важното е, че от материала могат да се научат любопитни подробности за делото и личността на проф. Денчев:  - До юни 1998 г. е политически секретар на Обединението за национално спасение, което напуска, като става вицепрезидент на корпорацията Мултигруп. По-късно основава и успешно ръководи консултантската компания „Д-р Денчев“ - От началото на 2002 г. е Ректор на Колежа по библиотекознание и информационни технологии, – Университета по библиотекознание и информационни технологии. - От 2000 г. е член на настоятелството на храм-паметника „Свети Александър Невски“ –  - Но за нас студентите и докторантите – професор Денчев е  . -   който поражда доверие.   Никога не критикува хората, уважава тяхното мнение и се съобразява с него. Трезвомислещ, умен и изключително забавен (?) Уравновесен човек - държи много на студентите, на близките и приятелите си. -    - Денчев е от хората, които  Амбициозен човек с многостранни интереси. , убеден в правота на студентите и тяхната значимост.  - И само който не познава проф. Денчев, не знае, че той не понася застоя, посредствеността и безразличието, може би заради това  на различни благородни каузи, които за студентите и докторантите се превръщат в мечти. - Надарен с жизнена енергия, младежки дух, спонтанност, реализъм и изключителни комуникативни способности, нашият Ректор винаги е успявал да се справи със ситуацията и  . Независимо от събитията в нашата мила Родина, дали добри или лоши, нашият Университет е като „остров“, за да не кажем - „оазис“ в трудните, бурни времена. И накрая завършва с формулата на успеха (Успеха): Университетът по библиотекознание и информационни технологии (УНИБИТ) е познат с топлите си връзки със службите за сигурност. Редица властови субекти избраха учебното заведение, за да защитят докторските си работи. Това се случи с вицепрезидентката Маргарита Попова през 2016 г. Тя последва бившите председатели на ДАНС Цветлин Йовчев и Владимир Писанчев, като защити докторска дисертация пред академичния съвет на Библиотекарския.  През 2012 г. и бившата председателка на Държавната комисия за сигурността на информацията Цвета Маркова защитава дисертацията \"Критични фактори за оптимизиране на организационната култура в ДКСИ\". Самият Денчев е рецензент или научен ръководител на десетки докторски дисертации, при това все от автори, които заемат различни висши ръководни позиции в централната или местната власт.  Във висшето училище през май 2018 г. евродепутатът Николай Бареков изнесе лекция с впечатляващото заглавие - „Консерватизъм срещу либерализъм. Това ли е плод на новата студена война?“ „ С отличие от вуза преди две години бе награден  почетният председател на ДПС Ахмед Доган. ", "date": "2019.02.03", "title": "Как се изпраща ректор--- на УниБИТ"}
