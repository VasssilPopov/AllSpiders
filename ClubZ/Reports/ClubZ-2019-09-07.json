{"url": "https://clubz.bg/87486-mnogo_mnogo_prosto_reshenie", "text": "Така в края на всяка бюджетна година управляващите, които и да са те, разпределят излишъка както намерят за добре. Опозицията в лицето на БСП през последните години вдига децибелите колко нередна е тази практика, но вършеше същото по времето, когато управляваше в комбина с НДСВ и с ДПС. А Сергей Станишев, който по-рано обясняваше, че „излишъкът в бюджета е черна каса” на властта, като премиер на Тройната коалиция одобри харченето на неколкостотин милиона от излишъка за 2008 г., но така и не спечели изборите през юли 2009 г. Обвинителният уклон на Станишев бе от времената на управлението на НДСВ–ДПС, когато парите в повече бяха едва 800 милиона лева. Но година по-късно, в края на 2004 г., набъбнаха до 1 милиард и правителството на Сакскобургготски похарчи част от тях за т.нар. малки демонстрационни проекти – чешмички, екопътеки, беседки и прочие, пак по причина на парламентарните избори през 2005 г. Все едно дали година преди избори или броени месеци преди тях, все едно дали през специално създадени за целта държавни фирми или инвестиционна програма като на кабинета „Орешарски” – уклонът на властта да харчи парите на данъкоплатците за предизборни нужди е несломим. Към средата на 2019 г. обаче излишъкът достига 3,2 милиарда лева – огромна за България сума, която пак ще бъде разпределена от неколцина начело с премиера и партиен лидер на управляващата ГЕРБ Бойко Борисов. „Какво толкова, нали управляващите имат мнозинство в парламента и то все едно, ще гласува каквото му поискат”, ще си кажат примирено гражданите. Така е, ще гласува, но на властта ще ѝ се наложи да мотивира проектите, за които иска да похарчи нашите пари, и повече данъкоплатци ще научат какво искат да направят с техните средства. За същото призова през миналата есен и президентът Румен Радев – разпределението на „съзнателно заложения и грижливо отглеждан бюджетен излишък” да стане със санкция на парламента, в името на прозрачността на процедурата и обсъждане на целесъобразността на разходите. Съществува обаче значително по-добро за гражданите решение. Нарича се закон. В осмата икономика в света – Канада, със закон е постановено, че бюджетният излишък може да се изразходва само за плащания по държавния дълг и не може да се харчи. Това е сигурна превенция срещу прекомерната алчност на политиците да пилеят събраното от данъкоплатците в години на избори, за да купуват избиратели с техните пари. Като при това нагло и безскрупулно ги убеждават, че е за тяхно добро. За финансовата 2006-2007 г. Канада регистрира рекорден бюджетен излишък от $13,8 милиарда. С тези средства, както повелява федералният закон, тогавашното правителство извършва най-голямото плащане по дълга, след като в продължение на десетилетие преди това погасява част от държавните задължения с излишъци за общо $90 милиарда. Но редукцията на дълг, осъществена в годината на рекорден излишък, намалява със $725 милиона годишните лихвени плащания на Канада. Правителството обещава – и изпълнява обещанието си, да „прехвърли” тези средства на данъкоплатците чрез намаляване на данъците им. В най-голямата икономика на Европа – германската, залагат на благоразумието при харченето на излишъка, който за 2018 г. е рекорден – 11,2 милиарда евро, пети пореден от 2014-а насам. А причината не е заради умишлено занижени приходи, а поради по-големите заплати и съответно данъци върху тях и по-високи от очакваното печалби на германските корпорации. Тоест заради добрата кондиция на икономиката. Първоначално излишъкът предизвика известен разнобой у германското правителство за какво да бъдат изхарчени парите в повече – за намаляване на данъците, за премахване на 5,5% данък „солидарност” заради бившата Източна Германия, за ремонти на пътища. Доскорошният военен министър (днес председател на Европейската комисия – Урсула фон дер Лайен) настоя за повече средства за отбрана, за да се доближи Германия до изискванията на НАТО за 2% разходи за целта. В крайна сметка бе решено част от излишъка да се използва за фонда, който покрива разходите за пристигналите в Германия бежанци и интеграцията им, където средствата достигнаха 35 милиарда евро.  Останалата част бе заделена в т.нар. Дигитален фонд и за целодневно училищно образование. Берлин реши да заложи на прогнозата, че добрите времена ще свършат, и да не се впуска в „маневри” извън финансовото си планиране до 2020 г., въпреки че Германия е единствената в еврозоната с бюджетен излишък. Ако подобна мярка – харчене на излишъка по предварително заложени в закон приоритети, се въведе и в България, това със сигурност би прекратило практиката на подценени приходи в бюджета, за да се формират изкуствени излишъци за разпределяне. Когато управляващите знаят, че излишъците отиват само по установено със закон направление, няма от какво да се изкушат и със сигурност приходите биха се планирали с повече реализъм. Това би било здравословно за държавата и за гражданите ѝ. Така както хората с наднормено тегло прибягват до крайно решение, за да се справят с нездравословния си апетит, който ги убива, и оперативно им поставят гастрален пръстен в стомаха, така е нужно и законово ограничение за властта срещу нехайното пилеене на публични средства. Какъв да бъде този приоритет, е въпрос на публични дебати. Нивото на дълга като дял от БВП е ниско за България – за 2018 г. е намалял до 22,6% от БВП. Естествен приоритет би била пенсионната система и особено Сребърният фонд, който почти не се пълни със средства. Той бе създаден, за да оказва подкрепа на пенсионната система и на десетата година от създаването му през 2009 г. средствата в него надхвърлиха 3 милиарда лева. За сравнение, само за тази година недостигът в парите за пенсии, които НОИ раздава, е 3,7 милиарда лева. В България обаче властта не дава убедителни доказателства, че мисли в дългосрочен план за нуждите на държавата. Затова и повечето мероприятия, за които отиват парите от излишъка, започват урбулешката, без предварителна подготовка, и най-важното – без да са планирани в бюджета. Например санирането, обявено преди местния вот през 2015 г., за чийто край научихме преди тези местни избори. По един милиард от два поредни излишъка – за 2016 и 2017 г., бяха опоскани за единственото „безплатно”, т.е. без самоучастие на гражданите, саниране на панелки в Европа. В други европейски държави, в т.ч. и Русия, ако я броим за европейска, бе предвидено самоучастие на гражданите в различна степен. В Германия за сдруженията на собствениците бяха предвидени и нисколихвени кредити първоначално срещу 3% лихва, впоследствие намалена наполовина. Когато има самоучастие, хората се стремят да избират не само фирми с добро реноме, но и оферти, които не са надценени. Типично за маниера на властта обаче, така както еднолично се разпорежда с парите от излишъка, така се разпореди и с парите за саниране – кметът на съответната община избираше фирмите, гражданите присъстваха само на отварянето на офертите, без да имат думата, а договорите се подписваха между кмета, Българската банка за развитие и съответния областен управител. Два милиарда бяха изхарчени за проекти, които подобриха естетиката на градската среда, оцветявайки унилата монотонност на панелките. Но остана неясно, поради липса на данни от МРРБ, с колко се подобри енергийната ефективност и конструктивната здравина на тези около 1700 панелни блока. След милиардите за панелките през миналата Коледа се раздаваше основно за пътища – 1,35 милиарда от излишъка отидоха за магистрала „Хемус”, още 350 милиона за общини и... други работи. Тази есен премиерската щедрост с чужда пита може да ни поднесе безвъзмездно финансиране на детските футболни клубове, което Борисов обеща това лято.  А може и да не е така щедър. Предстои плащането накуп на парите за покупката на американски изтребители – 2,1 милиарда лева, и със сигурност властта ще посегне и на изкуствения излишък, освен че пласира дълг. Да не забравяме също, че към средата на годината излишъкът е един, а в края на годината, когато са натрупани разходите, друг. Но с голям или малък излишък в годината на европейски и местни избори бюджетът е с над 5,8 милиарда лева по-големи разходи. В много нормални държави на управляващите е забранено да извършват такива маневри в края на годината – извънредни разходи за милиарди, които не са били планирани в бюджета. Не и в България. Вместо законодателни ограничения у нас са създадени достатъчно законови порти и институции, които да „заверяват“ законосъобразността на стореното от властта. Така например един одит на Сметната палата ни увери, че управляващите могат да си харчат колкото си искат и както си решат. От 2015 г. в България съществува институция, наречена Фискален съвет, създадена поради европейски изисквания. По закон неговите функции са да наблюдава спазването на „фискалните правила, определени в Закона за публичните финанси и отнасящи се за сектор „Държавно управление“ и консолидираната фискална програма”. Тоест да следи за устойчивостта на публичните финанси, да надзирава бюджета, да дава становища относно „пролетната и есенната макроикономическа прогноза на министъра на финансите, основаната на тях средносрочна бюджетна прогноза и на законопроекта за държавния бюджет, както и по законопроектите за бюджета на държавното обществено осигуряване и за бюджета на Националната здравноосигурителна каса”. Но те не са задължителни, сиреч никой не се вслушва в тях. А наред с това този независим орган, който се очакваше да е коректив на бюджета, се очертава да работи като политически, а не като експертен орган, прогнозира при създаването му в края на 2015 г. „Капитал” – заради договорките при конструирането му. С гласувани окончателно промени в началото на годината обаче в Закона за финансовото управление и контрол в публичния сектор Фискалният съвет бе задължен да изготвя периодично безпристрастна оценка на макроикономическите и бюджетните прогнози на Министерството на финансите, в това число и „последваща оценка“. Това се налага заради очакваното влизане на  България в ERM II – Механизма на валутните курсове, предшестващ членство в еврозоната. Новото е, че Министерството на финансите вече ще трябва да се съобразява с тях. Как гледа Фискалният съвет на създаването на изкуствени бюджетни излишъци чрез занижена приходна част на бюджета? Не трябва ли да се сложи край на вредната практика парите от излишъка за дадени проекти, като магистрала „Хемус” например, да се запишат в бюджета на МРРБ, както предлагаха финансисти, вместо в специални сметки, за да се харчат в бъдеще. Докато законодателят не въведе ограничения, разпределянето на „порциитe” в края на всяка година ще продължи. Скорошно проучване на Националния център за парламентарни изследвания показа, че депутатите не си правят труда да обосновават законовите промени, за които традиционно липсва оценка на разходите и резултатите, нито да информират гражданите за последствията от тях. Да искаме от тях „гастрален пръстен” за бюджета явно е химера. Но от такъв има належаща нужда, даже да (ги) боли. ----", "date": "2019.09.07", "title": "Много, много просто решение"}
{"url": "https://clubz.bg/87496-italiq_nulev_rastej_10_bezrabotni_5_mln_bedni_dylg_132_ot_bvp", "text": "Новото италианско правителство, сформирано от социалдемократите и от антиелитисткото движение \"Пет звезди\" трябва да да се справи с трудна икономическа и социална ситуация. За тази цел то разчита да получи по-гъвкав подход от ЕС. Франс прес разглежда основните предизвикателства, които го очакват, програмата му и реакцията на пазарите: Третата икономика на еврозоната не върви добре. След \"техническа рецесия\" през второто тримесечие на 2018 година (спад от 0,1 процента през последните две тримесечия), Италия отчете нулев растеж на брутния вътрешен продукт (БВП) през първите шест месеца на 2019 година. Европейската комисия и Международният валутен фонд (МВФ) залагат на растеж от едва 0,1 процента за цялата година, но някои експерти са още по-песимистично настроени, очаквайки, че Апенинският полуостров би могъл да изпадне отново в рецесия. Нивото на безработица през юни е достигнало 9,9 процента от активното италианско население спрямо средно 7,5 процента в еврозоната и е много далеч от оповестените 3,4 процента за Холандия и 5 процента за Германия. Сред младите хора ситуацията е още по-обезпокоителна. Около 29 процента от младежите на възраст между 15 и 24 години, които искат да са трудово активни, са безработни, което е почти двойно спрямо средното европейско равнище (15,6 процента). Пет милиона души в Италия живеят в абсолютна бедност, което е 8,4 процента от населението. Разликата между северната и южната част на страната е много голяма. В бедния Юг 10 процента от семействата се намират в такава ситуация спрямо 5,8 процента на Север, където са централите на много компании, най-вече средни и малки фирми. Страната има огромен държавен дълг. Той се повиши до 2,3 трилиона евро, което е 132 процента от италианския БВП и е най-високата стойност в еврозоната след Гърция. Брюксел непрестанно настоява Рим да намали бюджетния си дефицит. Няколко пъти имаше силно напрежение между предишната управляваща популистка коалиция, сформирана от крайнодясната \"Лига\" на Матео Салвини и движение \"Пет звезди\" на Луиджи Ди Майо. В програмата си обединението подчертава, че ще \"води експанзивна икономическа политика, целяща да насочи страната към трайна перспектива на растеж, без да подлага на опасност баланса на държавните финанси\". Това ще се изрази в отмяна на автоматичното увеличение на ДДС през 2020 година, което се очакваше да донесе 23 милиарда евро. Мярката ще засегне най-напред по-скромните семейства и има риск да намали търсенето и съответно растежа. Новото правителство възнамерява също така да намали подоходния данък, да въведе един вид минимална заплата, да улесни заетостта сред младите хора, тъй като хиляди от тях напускат всяка година страната заради липсата на възможности. Властта в Рим възнамерява също така да направи инвестиции в областта на инфраструктурата (пътища, училища и други), на околната среда и в Южна Италия, която се обезлюдява заради липсата на работни места и на подходящи услуги. Акцентът ще бъде поставен също така върху иновациите с възраждане на план \"Промишленост 4.0\", за да се развие цифровизацията, роботизацията, с данъчни стимули, насочени най-вече към малките и средни предприятия. Според новото правителство Брюксел трябва да преразгледа \" прекомерната строгост на европейските правила\" за бюджетната политика, за да може те да бъдат по-ориентирани към растежа. Идването на власт на новото правителство е посрещнато много положително от финансовите пазари.  Новият министър на икономиката и финансите Роберто Гуалтиери е опитен икономист и отличен юрист, съобщи Франс прес. Той показва тези способности от 2014 година на стратегическия пост председател на Комисията по икономически и парични въпроси в Европейския парламент. Въпреки че Италия имаше трудни отношения с Брюксел и едва избегна наказателна процедура за прекомерен дефицит, Гуалтиери ще бъде в предните редици, за да преговаря за допълнителни средства за бюджета за 2020 година. Този бивш професор по съвременна история ще се озове на добре познат терен. Като председател на Комисията по икономически и парични въпроси в Европейския парламент от пет години той настояваше за поредица от финансови реформи, целящи да подсилят стабилността на еврозоната при евентуална криза. Гуалтииери също така присъстваше често на срещи на европейските министри на финансите и следеше отблизо случващото се в еврозоната, най-вече по време на гръцката криза през 2015 година. Назначаването му ще бъде прието положително както от Брюксел, така и от международните институции. Отношенията им с досегашната популистка коалиция често бяха обтегнати, най-вече с вицепремиера Матео Салвини, който редовно атакуваше фронтално Европейската комисия. Бъдещата президентка на Европейската централна банка Кристин Лагард също определи назначаването на 53-годишния Гуалтиери като добро за Италия и Европа.", "date": "2019.09.07", "title": "Италия: нулев растеж, 10% безработни, 5 млн. бедни, дълг - 132% от БВП"}
{"url": "https://clubz.bg/87551-ochakvano_nacionalite_padnaha_tejko_na_uembli_snimki", "text": "Англия разби България с 4:0 в квалификация от група А за Евро 2020.   реализираха за очаквания успех на британците, които са лидери в петорката. Националите ни остават последни с 2 точки от пет мача. Сбъднаха се очакванията за пълен \"Уембли\", независимо че българският отбор не представлява интерес и и няма класа в момента. Всичките 85 хиляди билета бяха продадени. Двубоят започна равностойно. В 5-ата минута бразилският дует в нашия състав Марселиньо - Вандерсон (дебютант) комбинира и вторият отправи удар, но вратарят Джордан Пикфорд улови. С течение на полувремето домакините натикаха нашите в половината им, пък и игровото поведение на българите предразполагаше към това. Стърлинг опита да пробие и центрира няколко пъти, но \"лъвовете\" се справиха. В 19-ата минута гол на Хари Кейн не беше зачетен заради засада, а пасът бе предшестван от грешка в нашите редици. Пет минути по-късно обаче гол падна след пореден гаф, този път доста нелеп - при изнасяне на топката. Рахим Стърлинг открадна кълбото и подаде на Кейн, който нямаше как да пропусне - 1:0 за Англия. В 31-ата националите ни записаха втори удар във вратата на Пикфорд - Галин Иванов стреля с глава. До края на полувремето се игра само пред вратата на Пламен Илиев. В началото на второто полувреме настъпи развръзката в срещата - доколкото имаше някаква интрига. В 47-ата минута Вандерсон отлично беше изведен отляво на атаката ни и отправи удар, избит от Пикфорд. Тук България можеше поне да внесе смут в редиците на именития съперник. И в ответната атака \"Трите лъва\" поведоха с 2:0. Маркъс Рашфорд за пореден път надбяга защитата ни и Николай Бодуров, който попадна в състава, независимо че е извън тима на ЦСКА-София, го фаулира. Дузпа, реализирана с лекота от Хари Кейн - 2:0. Бързо стана и 3:0 (в 54-ата) сред пореден рейд на Рашфорд и центриране към Стърлинг. Българският отбор вече нямаше сили да даде какъвто и да било отпор, а Англия намали оборотите. Дори и при тези ниски обороти островитяните увеличиха резултата. В 72-ата дузпа направи и влезлият като смяна Кристиян Димитров, заменил Николай Бодуров. А Кейн оформи хеттрика си. Малко след това Ивелин Попов отправи опасен изстрел от пряк свободен удар. До края тимът на Гарет Саутгейт можеше да вкара още голове. Късмет е, че това не се случи. Както и през 2010 г., когато селекционер беше Станимир Стоилов, България загуби от Англия с 0:4 на \"Уембли\".", "date": "2019.09.07", "title": "Очаквано - националите паднаха тежко на \"Уембли\" (СНИМКИ)"}
{"url": "https://clubz.bg/87549-sluhove_gabriel_poema_obrazovanie_i_kultura_v_novata_evrokomisiq", "text": "България най-вероятно ще получи ресор „Образование и култура” в новата Европейска комисия. Това твърдят паралелно бТВ и Нова тв, цитирайки дипломатически източници от Брюксел. Според бТВ списъкът с ресорите по държави вече е готов. От него става ясно още, . Борисов за ресор \"Земеделие\" в ЕК: За какво ни е?! Пълни глупости! Преди по-малко от месец премиерът Бойко Борисов обяви, че страната ни ще се бори за ресор в сферата на високите технологии. Източниците на bTV допуснаха, че са възможни и промени в последния момент, защото се спазва принципът „нищо не е договорено, докато всичко не е договорено”. бТВ днес обаче дори пусна чернова на списъка с ресорите. Пред Клуб Z обаче източници от ЕК коментираха, че този списък не е автентичен. Самата Мария Габриел засега не коментира. Според дипломати, цитирани от бТВ, все още има държави, които настояват за различни от дадените им ресори. Те дадоха пример с Гърция, която искала ресор енергетика, а го получила Латвия. Словения пък получава рибарство, а има малка брегова ивица и акваториален спор с Хърватия. От списъка става ясни още, че Румъния получава ресор „Транспорт”, за правосъдието в новата ЕК ще отговаря Малта, а за Бюджета – Белгия. Според изтеклата информация новата Европейска комисия ще има двама заместник председатели –  и  . Новата Комисия трябва да започне работа на 1 ноември, ако изслушванията на номинираните комисари в Европарламента мине успешно.", "date": "2019.09.07", "title": "Слухове: Габриел поема \"Образование и култура\" в новата Еврокомисия"}
{"url": "https://clubz.bg/87553-balykov_poluchihme_urok_po_dinamika_po_moderen_futbol_i_improvizaciq", "text": "Селекционерът на българския национален отбор по футбол Красимир Балъков описа загубата от Англия като тежка, но избра да наблегне на немалкото позитивни неща, които съзря в представянето на „трикольорите”, съобщава \"Гонг\". Очаквано - националите паднаха тежко на \"Уембли\" (СНИМКИ) „Виждате сами – доста далеч сме от английския футбол, но ние трябва да работим. Това е пътят, няма друг път. От друга страна, видяхме, че когато със самочувствие се играе и футболистите взимат доста правилни решения на терена, се получават нещата. В началото на второто полувреме можехме да изравним резултата.” Балъков дебютира със загуба, националите паднаха във важна битка (СНИМКИ) „Срещу Ирландия може би ще пуснем доста футболисти, които не участваха днес в тази среща. Някои, които играха днес, може пак да играят. Искаме да видим същото раздаване, същата игра, само трябва да намалим грешките”, каза Балъков. Балъков дебютира със загуба, националите паднаха във важна битка (СНИМКИ)", "date": "2019.09.07", "title": "Балъков: Получихме урок по динамика, по модерен футбол и импровизация"}
{"url": "https://clubz.bg/87552-politici_i_medii_se_stresnaha_ot_gnusotiqta_osobeno_upravlqvashtite_i_tehnite_medii", "text": "\"Компроматът\" на П*К (съкратено от пощенска кутия?) и всички подобни гадости имат за цел: - Да смачкат психиката на жертвата и семейството му; - Да сплашат всички, които подкрепят жертвата и политиката, която тя представлява/защитава. Слава Богу, този път ефектът беше обратен. Благодарения на П*К, всички видяха, че   е различен. Различен и като кандидат, и като заплаха за властта, а и като човек. Видяхме, мога да говоря и за себе си, че той е силен и устойчив - нещо, което ще му е много нужно и в кампанията, и след нея. Видяхме, че той не е без шансове - иначе нямаше да се хабят. И няма как да е без шансове, след като толкова ярко контрастира на \"водещите\" кандидати - и като биография, и като поколение, и като образование. Не е без слабости, но съвсем не е слаб кандидат... АЕЖ поиска публично разграничаване от \"ПИК журналистиката\" Имаше още един положителен обратен ефект. Политици и медии се стреснаха от гнусотията. Особено се стреснаха управляващите и техните медии - защото видяха, че собствените им методи на пропаганда могат да се обърнат срещу тях. И вместо да очернят невинните, да се захванат, заслужено, с виновните. Защото всички знаем, че П*К е пощенска кутия на мизериите и клеветите, които властта няма смелост да изрече сама. Мнозина сме го изпитали да гърба си. Днес е денят  заслужава подкрепа. Но подкрепа не като единично действие или заявление, а като днес, след който има утре. Аз бях жертва на една сходна помия, преди доста време. И - само като един от много примери - искам да припомня, че П*К съвсем не бяха сами. И в този компромат нямаше да са сами, ако нямаше бърза реакция. Ако Борисов не беше се стреснал от методите на прислужниците си. В този жанр, П*К вървят заедно с всички официални медии на Пеевски, а нерядко и с медии, които претендират за \"конвенционален\" подход. Като се аргументирам със собствения си опит, мога да спомена поне две, извън официалните на Пеевски...   Днес е денят", "date": "2019.09.07", "title": "Политици и медии се стреснаха от гнусотията - особено управляващите и техните медии"}
{"url": "https://clubz.bg/87550-abro_bnt_i_bnr_mediite_trqbva_da_se_uvajavat", "text": "Ден след като повече от 30 медии и над сто журналисти в лично качество категорично осъдиха опитите да бъде дискредитиран един от участниците в кметската надпревара за София по несъвместим с професията начин и настояха партиите да се разграничат от \"медии\", които не спазват журналистическите стандарти, като престанат да им дават интервюта, да ги канят на събитията си или да им плащат за рекламни или PR кампании по време на избори, от Асоциацията на българските радио- и телевизионни оператори (в която влизат бТВ и Нова) и обществените медии  БНТ и БНР излязоха с  , в която се казва: Днес е денят Предполага се, че позицията е по същия повод, макар това да не е категорично упоменато в текста. В него се говори предимно за поведението на АБРО, БНТ и БНР: АЕЖ поиска публично разграничаване от \"ПИК журналистиката\" В позицията се казва още, че: Както и: АЕЖ поиска публично разграничаване от \"ПИК журналистиката\"", "date": "2019.09.07", "title": "АБРО, БНТ и БНР: Медиите трябва да се уважават"}
{"url": "https://clubz.bg/87533-stranniqt_sluchaj_sys_sofijskite_trotinetki_snimki", "text": "Откакто столичните електрически тротинетки се превърнаха в масово използвано презовзно средство, с тях започнаха да се случват странни неща. С водачите им също - след като КАТ откри законов начин да ги глобява. Много столичани притежават собствени тротинетки, но много разчитат и на онези 154 броя, предоставени преди седмица за споделено ползване от Столична община и компанията Lime. На втория ден от пускането им в експлоатация, оказа се, вече са обект на кражби, като от Lime потвърдиха, че са имали случаи, при които возилата са връщани след намеса на полицията (имат вградени GPS). Връщат с полиция отвлечени електрически тротинетки С това обаче неволите на тротинетките не приключват. И вече има документирани с фейсбук снимки случаи, при които злощастните возила са се озовали на злощастни места, като контейнер за боклук и обществена тоалетна, например. Висят, провесени на спирки, или са \"паркирани\" насред пътното платно, а защо не и в асансьора на МОЛ-а.   Но проблемът с тротинетките не е само в това, че явно има недоволни от масовото им използване и това се отразява в гореописаното отношение към тях. А във факта, че все още няма регламент за употребата им. И в този смисъл законът влиза в колизия с меморандума, подписан от \"Московска\" 33 и Lime. За такъв случай разказа бТВ. КАТ ще глобява, ако карате тротинетка по пътното платно в София На 4 септември Пол Найденов се движи с електрическата си тротинетка на платното по столичния бул. \"Драган Цанков\", когато бива спрян от служители на КАТ. Пол отнася глоба. А поводът:   Пол опитал да регистрира превозното си средство, но му било отказано. Защото липсва ред, по който това може да се случи. \"София прибърза с тротинетките. Животът и здравето на хората са застрашени\" Така столичните тротинетки изпаднаха в Параграф 22 - според меморандума те могат да се движат и имат заложено ограничение в скоростта. Това обаче важи за тези, предоставени за споделено ползване. В същото време и обществените возила, и частните в цялата страна, според КАТ подлежат на глоба. А законодателните поправки, които ще разрешат казуса, все още са на етап изготвяне.  КАТ ще глобява, ако карате тротинетка по пътното платно в София \"София прибърза с тротинетките. Животът и здравето на хората са застрашени\"", "date": "2019.09.07", "title": "Странният случай със софийските тротинетки (СНИМКИ)"}
{"url": "https://clubz.bg/87506-pokraj_geshev_da_si_spomnim_che_ima_i_sydeben_inspektorat", "text": "Шумотевицата около назначението на Иван Гешев за главен прокурор, маскирано като избор, оставя в сянката си друго немаловажно събитие в съдебната власт. През настоящата есен Народното събрание има задължението да организира процедурата и да избере съдебни инспектори като обнови изцяло състава на Инспектората към Висшия съдебен съвет (ИВСС). Съдебните инспектори са с мандат от 4 години, а главният съдебен инспектор, избиран също от НС, упражнява 5-годишен мандат. По ред причини изтичането на мандата на гл. съдебен инспектор Теодора Точкова съвпада с този на редовите инспектори. В резултат на това до 18 декември трябва да бъдат излъчени 10-има членове на ИВСС, а до 2 февруари 2020 г. - и нов главен съдебен инспектор. За да бъде спазен законоустановеният срок, НС следва да открие процедурата още в самото начало на септември, тъй като по закон това трябва да се случи от 2 до 6 месеца преди изтичане на мандата на настоящия ИВСС. Причината да се стигне до това неловко и нарочно избягвано положение за двоен едновременен избор лежи както в 42-рото, така и в 43-тото НС, които провалят две поредни процедури, в резултат на което осуетяват конституционния замисъл за приемственост между ръководството на ИВСС и инспекторите. Но откъде идва важността на инспектората? Макар и второстепенен орган към ВСС институцията има правомощието да проверява работата на съдиите, прокурорите и следователите. В компетентността на ИВСС е и да отправя предложения за дисциплинарно наказване на магистратите. Ако гражданите са недоволни от правосъдието – ИВСС остава последната възможност да се възвърне доверието им както относно бързината за разглеждане на делата, така и по отношение доколко независимо е произнасянето на съдиите и прокурорите по заведените дела и постъпилите сигнал. В допълнение към това от 2017 г. на практика инспекторатът е и КПКОНПИ за съдебната власт, тъй като установява наличието на конфликт на интереси на съдиите, прокурорите и следователите, както и събира, публикува и изследва имуществените им декларации.  В мандата на действащия съдебен инспектор Теодора Точкова статутът на ИВСС не само получава нови правомощия, но и редица от тях го укрепват като саморегулиращ се орган – сам приема правила за това какви да бъдат и как да се извършват проверки на съдилищата и прокуратурите, на какво ниво и в кой съдебен район. Също въпрос на саморегулация е как да упражнява функциите си по превенция на корупцията и имуществения статус на магистратите. Амбициите на г-жа Точкова стигат дотам, че за малко да обяви пълна независимост на ИВСС от Висшия съдебен съвет, в отрицание на изричния текст на чл. 132а от Конституцията, който гласи: „Към Висшия съдебен съвет се създава Инспекторат“. При серията изменения на Закона за съдебната власт, през юли 2016 г., Точкова поиска самостоятелен бюджет на инспектората, без възможност Висшият съдебен съвет да го изменя или намалява. Дискусията придобива комичен характер като се стигна и до тълкуване дали към означава подчиненост на ВСС. При избирането си за главен съдебен инспектор Теодора Точкова обещава да направи регистър на делата от висок обществен интерес на страницата на ИВСС. Такъв все още няма, но това дава повод да се обърне внимание на проверките на ИВСС с висок обществен интерес. Въпреки широките правомощия, увеличения щат служители в помощ на инспекторите, нарасналия бюджет и редица кариерни добавки за инспекторите очакваните резултати така и не се появяват. Вторият състав на ИВСС, начело с Теодора Точкова, призван да направи паметен скок в повишаване изискванията към професионализма, високия морал и бързина на магистратите наистина произведе паметни резултати: През пролетта на 2017 г. се разразява скандал начело с главния прокурор Сотир Цацаров, след като бе публикуван видео запис, на който бизнесменът Сашо Дончев споделя пред Дамския бизнес форум, че е бил привикан на среща с главния прокурор, за да му се упражни натиск. В своя позиция до медиите прокуратурата потвърди, че такава среща се е състояла, но отрече главният прокурор да я е инициирал. Впоследствие се разбира, че срещата се е провела с посредничеството на члена на БСП Георги Гергов, в кабинета му в ЦУМ. Инспекторатът не открива нищо нередно.   Пpeз oĸтoмвpи 2017 г. пpeдceдaтeлĸaтa нa съда Дaниeлa Дoнчeвa иззима нeпpaвoмepнo дeлaтa нa cъдия Mилeн Bacилeв, зa дa ги paзпpeдeли нa ceбe cи. Cpeд дeлaтa e и дeлoтo зa цeнтpaлнaтa cгpaдa нa фaлиpaлaтa KTБ. Пpoвepĸaтa нa ИBCC oтнocнo cпaзвaнeтo нa пpинципa нa cлyчaйнo paзпpeдeлeниe нa дeлaтa установява безспорно нарушение, въпреки това не предлага Дончева за наказание. Taĸa, пpoтивнo нa вcяĸa пpaвнa лoгиĸa, ce cтигa дo пoлoжeниeтo: имa бeзcпopнo извъpшeнo нapyшeниe, имa ycтaнoвeн извъpшитeл и нямa пocлeдвaщo нaĸaзaниe. Инcпeĸтopaтът ĸъм BCC, пpизвaн пo Koнcтитyция дa пpaви пpoвepĸи нa мaгиcтpaтитe и дa пpeдлaгa нa BCC нaĸaзвaнeтo им, дeмoнcтpиpa oтĸaз oт yпpaжнявaнe нa ĸoнcтитyциoннo зaдължeниe. На 18 юли тази година, в нарушение на закона, ИВСС публикува имуществената декларация на съдия Мирослава Тодорова без да заличи нейните лични данни и данните на семейството ѝ. Файлът бе наименуван “NE SE CHISTIIIIIIIIIIIIIIIIII”. Главният инспектор Точкова не се яви на изслушването по темата, отказвайки да прекрати отпуска си. Така вместо ръководената от нея институция да гарантира сигурността на български наказателен съдия показа, че неудобните на властта могат да бъдат мачкани от самата власт по всевъзможен начин. При вече отчетеното забавяне срокът, в който ще се правят реални номинации, вероятно ще бъде съвсем кратък, подобно на процедурата от 2015 г. Така замисълът да е ясно как партийните централи са стигнали до определена кандидатура – по пътя на консултациите или по пътя на партийната приближеност, вероятно ще бъде осуетен и отново политическият тарикатлък ще вземе преимущество над експертния. За разлика от изборите за ВСС, при които целта е да влязат и външни за системата лица, тук подборът трябва да бъде изцяло от вътрешни за системата хора – юристи с добър профил и задоволителен опит. С изменението на Закона за съдебната власт от 2016 г. са въведени квоти за това колко и какви по йерархия и материя да бъдат инспекторите, поне това ще направи избора по-малко хаотичен. Настоящата процедура е първото сериозно изпитание и за новия председател на Комисията по правни въпроси в Народното събрание Анна Александрова. Инспекторатът не се ползва с високо доверие в обществото, а като изглежда да е загубил доверието и на самите съдебни среди, тъй като не наказва провинилите си, а разпъва специален чадър над тях. Затова и възвръщането на доверието е първата и най-важна необходимост, като ролята на ИВСС следва да бъде строго балансирана – без да оказва натиск върху магистратите, без да неглижира проблемите на търсещите правосъдие.", "date": "2019.09.07", "title": "Покрай Гешев: да си спомним, че има и съдебен инспекторат "}
{"url": "https://clubz.bg/87545-i_abv_zad_maq_manolova_izdiga_kalfin_za_vodach_na_lista", "text": "Партията на президента (2002-2012) Георги Първанов - АБВ, също обяви днес подкрепа за номинацията на независимия кандидат за кмет на София Мая Манолова. И посочи за водач на листата си за общински съветници бившият вицепремиер, министър на външните работи и евродепутат - Ивайло Калфин. От АБВ обявиха, че \"ще подкрепят кандидатурата на Мая Манолова с ясното съзнание, че не е най-доброто за партийния им интерес, но полезно за София\". А лидерът Румен Петков призова това да направят \"всички леви и центристки сили\".  И в типичния си стил заяви, че Столична община не трябвало да бъде \"поделение на Министерския съвет\". От партията на Кунева подкрепиха Манолова за кмет До момента Манолова, издигната от Инициативен комитет, състоящ се предимно от лица, с които е работила по каузи в качеството си на омбудсман и от представители на театралната, музикалната и кино сцената, е подкрепена партийно от създадената от Меглена Кунева формация Движение \"България на гражданите\". ДБГ бе част от управлението в миналия мандат на кабинета \"Борисов\" като партия в състава на бившия Реформаторски блок. С обявяването на подкрепата си за Манолова, от ДБГ поискаха тя да се съгласи да изпълнява дясна програма, ако евентуално спечели вота в София. Очаква се обаче в сряда градската конференция на левицата също да обяви подкрепа за номинацията на Манолова и също да поиска лява програма. БСП също ще излезе със своя листа от общински съветници, които при евентуална победа на бившия обществен защитник, ще трябва да работят с нея като подкрепен от социалистите кандидат. Можело БСП да издигне и свой кандидат за София Днес от АБВ обявиха още, че също ще предложат своя листа.  Сред имената в листата на АБВ за София са още са Юлиан Плачков – дългогодишен директор на 128-о училище \"Алберт Анщайн\" в жк \"Младост\",  Явор Цаков, член на Българския олимпийски комитет, д-р Николай Цуцумански, ортопед, травматолог неколкоратно носител на титлата лекар на годината.и др. Можело БСП да издигне и свой кандидат за София", "date": "2019.09.07", "title": "И АБВ зад Мая Манолова, издига Калфин за водач на листа"}
{"url": "https://clubz.bg/87547-ozi_ozbyrn_pak_e_tuk_v_obshto_parche_s_rapyra_post_maloun_muzika", "text": "Ози Озбърн пак е тук! А завръщането е нестандартно. Принцът на мрака участва в ново парче на американската хип-хоп звезда Пост Малоун. Песента се казва \"Take What You Want\", а колаборацията между 70-годишния металяга и 24-годишния рапър е част от новия албум на последния - \"Hollywood's Bleeding\". Два от синглите от тавата вече покоряват върхове в класацията \"Билборд 200\".   Идеята на Малоун с поканата към вокалиста на \"Блек Сабат\" и написването на парчето е да миксира рап, рок и метъл. И не му е за първи път - тази година рапърът излезе на сцена с Ред Хот Чили Пепърс на раздаването на наградите \"Грами\". През 2018 г. пък пя с \"Аеросмит\".  Ози Озбърн още се възстановява, след като заболяване го принуди да отмени планираното за пролетта и началото на лятото на 2019 г.  прощално турне  Принцът на мрака обаче все още има намерение тази обиколка на сцените в Европа да се случи, твърди самият той в интервюта. А последната спирка ще е родният му Бирнингам.  А ето и участието на Пост Малоун с \"Ред Хот Чили Пепърс\" на наградите \"Грами\":  ", "date": "2019.09.07", "title": "Ози Озбърн пак е тук. В общо парче с рапъра Пост Малоун (МУЗИКА)"}
{"url": "https://clubz.bg/87517-romite_u_nas_%E2%80%93_niska_gramotnost_i_lipsa_na_interes_da_rabotqt", "text": "Липса на активност и на заинтересованост към търсенето на работа, ниска грамотност, липса на трудов стаж и квалификация, слаба мотивация за работа. Това са главните предизвикателства, които спъват интегрирането на ромите в България на пазара на труда. Данните са за 2017 г. и се съдържат в огласения годишен   на Еврокомисията за прилагането на националните стратегии за интегриране на циганските общности в страните членки. Каракачанов за интеграцията на ромите: Старите идеи глътнаха милиарди Оценката за страната ни е напраена въз основа на статистика, предоставена от Агенцията по заетостта и експерти. Все пак има напредък, постигнат в сферата на трудовата заетост сред ромите у нас, се отбелязва в доклада. Друг проблем е липсата на достъп до здравеопазването за малцинството поради нередовно здравно осигуряване. За тази общност не достигат общопрактикуващи лекари, което забавя профилактиката и откриването на болести на ранен етап. Постигнати са успехи в интегрирането на ромите в сфери като борбата с дискриминацията и образованието. Няма промяна обаче в областта на жилищното строителство.", "date": "2019.09.07", "title": "Ромите у нас – ниска грамотност и липса на интерес да работят"}
{"url": "https://clubz.bg/87548-da_preborish_grafitite_s_grafiti", "text": "Как в Дюселдорф се борят с появяващите и до днес периодично неонацистки надписи по стените? Градът в Западна Германия е смятан за столица на модната индустрия и на изкуството. Но винаги е имало крайно десни групи. А най-новите неонацистки \"шедьоври\" се бяха появили  по фасадите в един от кварталите, които екстремистите третират като \"своя територия\", разказват местни медии. В отговор на заплашителните, обидни и грозни надписи полицията в Дюселдорф, заедно с общинските власти, организира в петък акция по почистване. Но се с обикновена фасадна боя, машини и химикали. А отново със спрейове. Или с други думи - с графити.  Първоначално инициативата е на граждански организации. Органите на реда и общинарите веднага я прегръщат. Под зоркия поглед на полицаите няколко художници само за часове успяха в петък за променят облика на сградите. На мястото на неоцанистките символи артистите \"постявят\" красиви, цветни рисунки.  Едно от посланията пък гласи \"Our Colors Arе Beautiful\" (\"Нашите цветове са красиви\")   Градските власти заявиха, че крайнодесните графити са „трън в очите“ от години, използвани от неонацистите за „сплашване и плашене на хора, които мислят по различен начин“.  ", "date": "2019.09.07", "title": "Да пребориш графитите с... графити!"}
{"url": "https://clubz.bg/87546-shto_e_to_deepfake", "text": "Манипулирането на фотографии и видео е практика откакто има фотографии и видео. До степен, в която обществото вече е развило здравословен скептицизъм към всяка фотография, която изглежда съмнителна. Но в последните години новите технологии позволиха неподозирана досега убедителност във фалшифицирани материали. Става дума за т.нар.   - дълбоки фалшификации, термин, който всъщност идва от   - методът на машинно учене на изкуствен интелект с помощта на изкуствени неврални мрежи.  Тези технологии позволяват създаването на видеоматериали, които имат потенциала да бъдат напълно неразличими от реални - далеч повече, отколкото дори най-добрите студиа по компютърна графика могат да постигнат, и далеч по-лесно. От 2017 г. насам  -ове са ползвани за създаване на фалшиви новини, фалшива порнография с известни личности, и изключително убедителни и ефективни измами. Преди десетилетие поставянето на лицето на един човек върху главата на друг бе напълно възможно - и дори лесно, когато става дума за обикновена снимка. Няколко часа обучение с популярен софтуер като Adobe Photoshop, и всеки може да се научи как да създаде убедителна фалшива снимка. Това се постига с множество инструменти, които просто променят пикселите, от които е съставена снимката. Подобни фалшификации обаче имат ограничения - трудно е да се докарат същите тонове на кожата, да съвпаднат сенките и отраженията от оригиналното изображение и добавеното. Специалисти могат да прегледат внимателно една снимка и да открият дали тя е манипулирана и в каква степен. При видеоматериалите подходът за редакция и манипулация е същият - само че трябва вместо една снимка, да се преработват над 24 за всяка секунда видеоматериал. Неслучайно първите компютърно генерирани филми бяха трудоемки, скъпи и не особено качествени. И дори със съвременните компютри и много по-добър софтуер, този метод все още е бавен, сложен и изисква сериозни ресурси. Учени създадоха изкуствен интелект психопат С развиването на изкуствения интелект обаче дойде нова епоха в компютърния софтуер - вместо човекът да създаде инструменти, с които да манипулира образа, машинното обучение позволява просто да се дадат на програмата нужните ресурси, да й се зададе задача и тя ще се заеме с манипулацията практически сама.  И ако здравословният скептицизъм на хората към снимките е налице, малцина очакват видеоматериал, в който виждаш лицето на човека и чуваш гласа му, да бъде фалшификация. Софтуер от този тип вече е достъпен за всеки - да, изисква голяма памет за работа, свободно място, и много материал на лицето, което искаш да бъде фалшифицирано. Но не трябва и да се забравя, че един евтин смартфон днес има няколко хиляди пъти паметта и изчислителната мощ на компютъра, който приземи човек на Луната. Както се случва често, първата употреба на deepfake бе взимането на лицата на известни жени - - и поставянето им на телата на порноактриси. Йохансон например смело обяви, че няма да се опитва да сваля видеоматериалите с нейното лице, защото това няма да нанесе реална вреда на репутацията й, но изказа притеснения за това как подобна технология може да се ползва срещу обикновени хора. Стъпката от порното към политиката беше кратка, и скоро започнаха да се появяват клипове с лицето на Тръмп върху тялото на Меркел. През май тази година говорителката на демократите в Конгреса Нанси Пелоси също стана жертва на deepfake, в който тя уж заваля думите си, а видеото бе споделено от… Тръмп, разбира се.  И американският президент стана жертва на deepfake скоро след това, като лицето му бе сложено върху Алек Болдуин, който го имитира в скечовете по американското шоу Saturday Night Live:   Комици пък създадоха deepfake на Обама, който предупреждава за опасността от \"дълбоките измами\".   Стана популярна практика и лицето на изразителния американски актьор Никълъс Кейдж да се слага върху главите на всякакви други хора, обикновено с хумористичен ефект. Преди броени дни Уолстрийт Джърнъл съобщи за deepfake на гласа на изпълнителен директор на компанията, с който киберпрестъпници успешно са убедили негов подчинен да преведе 243 хил. долара в тяхната банкова сметка. А вчера едно от най-споделяните видеа в мрежата беше deepfake на Уил Смит, в който чернокожият актьор замества Киану Рийвс в кадри от \"Матрицата\".   Изкуственият интелект и deepfake методите, като всяка технология, могат да бъдат ползвани и за добро, и за лошо - по детски казано. Както и при фалшивите новини, отговорността за това какво вярваме и какво не е винаги изцяло наша - и скептицизмът ни към \"фотошопирани\" снимки трябва вече да се пренесе и върху всякакви видеоматериали.", "date": "2019.09.07", "title": "Що е то deepfake?"}
{"url": "https://clubz.bg/87541-ninova_zabranih_pik_na_pozitano_prizovavam_drugite_da_storqt_syshtoto", "text": "Това пише в нарочно изявление на председателката на БСП Корнелия Нинова, разпратено до медиите. То идва, след като повече от 30 медии и над сто журналисти в лично качество поискаха вчера в нарочна  политическите партии да се разграничат от \"медии\", които публикуват материали, несъвместими с журналистическата етика, като спрат да им дават интервюта, да ги канят на събитията си и да им плащат за рекламни и PR кампании по време на избори. Днес е денят Ето как продължава изявлението:", "date": "2019.09.07", "title": "Нинова: Забраних ПИК на \"Позитано\". Призовавам другите да сторят същото "}
{"url": "https://clubz.bg/87538-dyshterqta_na_brijit_makron_q_zashtitava_ne_bila_grozna", "text": "Дъщерята на първата дама на Франция Брижит Макрон - Тифен Озиер, също изрази протест срещу обидните коментари от страна на бразилски политици по адрес на майка й, съобщава в. \"Фигаро\". Протест изразиха и редица френски политици. Лидерът на крайната левица \"Непокорна Франция\" Жан-Люк Меланшон, който е на обиколка в Латинска Америка, каза, че самите бразилци са възмутени от грубостта на ръководителите си. Лидерът на партията \"На крак, Франция!\" Никола Дюпон-Енян определи поведението на бразилските лидери като неприемливо и недостойно. Областната управителка на района Ил дьо Франс Валери Пекрес пък каза, че когато бразилските лидери обиждат госпожа Макрон, всички френски жени се чувстват обидени. Тя нарече членовете на бразилското правителство \"банда грубияни\", съобщава БТА.", "date": "2019.09.07", "title": "Дъщерята на Брижит Макрон я защитава - не била грозна"}
{"url": "https://clubz.bg/87534-granicite", "text": "Границите в медиите, които не трябва да се преминават, отдавна са преминати, защото, ако не бяха, това което се появи в ПИК, никога не би се появило! \n\tAко имаше граници и ако имаше медийна среда, която не само се саморегулира с Етични кодекси (които въобще не се спазват), а и с граници, които се пазят от самата държава, никога българското общество не би било свидетел на това медийно падение, което видяхме в лицето на медийната агенция ПИК и нейния главен редактор! Нинова: Забраних ПИК на \"Позитано\". Призовавам другите да сторят същото  С подобно нагазване в личното пространство на кандидата за кмет на София – арх. Борислав Игнатов от медия, обслужваща властта, на всеки мисловно пълноценен гражданин с елементарен морал и съвест би трябвало да му стане ясно, че българската олигархия му хвърля ръкавица – лично на него! Защо? Защото тя му казва:  Да, в прекия и преносен смисъл. Това трябва да е еднозначен сигнал за гражданското общество да даде сериозен и безпощаден отпор на хората, които са превзели държавата и нейната медийна среда. И не, промяната не може да дойде от самите медии в превзета държава, тя трябва да дойде от нови хора във властта – на всяко нейно ниво! А те трябва да се изберат от нас, гражданите. Хора, които да създадат сурови закони за подобно погазване на личното пространство. Закони, които съществуват в развитите демокрации по цял свят. И не, не говоря за закони за личните данни, а за закон, който изрично защитава личното пространство на индивида. Днес е денят Нека да си припомним случая с папарашките снимки на принц Уилям и съпругата му Кейт Мидълтън от 2012 г., когато тя беше снимана без горнище на бански, докато беше на почивка със съпруга си. Безскрупулни папараци ги снимат и първото нещо, което правят, е да искат да продадат снимките на британската медия The Guardian, която категорично им отказва да ги купи от съображение за ЕТИКА!!! Впоследствие папараците предлагат снимките на френското жълто издание Closer, което не се погнусява да ги публикува. Кралската двойка моментално завежда дело срещу главния редактор на изданието и срещу собственика му, което печели. Нарушителите бяха осъдени да платят $226 000 в глоби към държавата и лични щети. Според френското законодателство   се смята за криминално престъпление, преследвано от Наказателния кодекс на държавата. Законите срещу нарушаването на личното пространство не само са криминализирани във Франция, но и са едни от най-строгите в ЕС. Това е същевременно и страната, която е една най-ревнивите пазители на свободата на словото.  “Шарли ебдо”: Меркел обезглави Мартин Шулц В България не съществува закон, който да защитава личното пространство. Има Закон за личните данни, но това е различно. Развитите демокрации винаги са се стремили да поддържат здравословен баланс между защита на личното пространство и свободата на словото. Публичните личности, особено политиците са с по-малко защита в този баланс, защото е намесен гражданският интерес, но и там има строго поставени законови граници. В случая с публикацията в ПИК – няма основание дори да се споменава това, защото там се прави опит да се опозори частно лице, което няма нищо общо със свободата на изразяване и какъвто и да е „граждански интерес“  Според интернационалните конвенции и много законодателства, редакторите на ПИК са извършили не само неморално, но и криминално деяние, което би трябвало да бъде криминално преследвано. Международната конвенция за граждански и политически свободи на ООН гласи: На 18 декември 2013 г. ООН прие  за правото на лично пространство в дигиталния свят. Резолюцията е продължение на Общата декларация за човешките права към ООН, която гарантира фундаменталните права за защита на личното пространство. Аналогични документи има и Съветът на Европа – Европейската конвенция за човешки права, която гарантира правото и уважението на личното пространство на гражданите. Европейският съд за правата на човека функционира на база на тези приети резолюции и Много законодателства, включително и тези на различи американски щати имат строги наказателни процедури за така наречения  където интимни фотографии и видеа са направени публични без съгласие на индивидите в тях. Това, което искам да кажа е, че в правови държави индивидът, предоставил снимките на медията, би бил преследван от закона, както й самата медия, заедно с нейния главен редактор и собственик! Но за съжаление България е далеч от понятието правова държава. Затова, след като няма държавна воля, която да защити жертвите на подобен криминален произвол, призовавам да го направят гражданите -- бойкотирайте ПИК, не рекламирайте в ПИК, осъждайте ПИК, защото като казионна медия тя най-добре показва уродливото лице на държавното статуково. И да, гласувайте за арх. Игнатов, защото щом рупорът на властта прибягна до подобни нападки, значи вижда в кандидата за кмет на \"Демократична България\" сериозна заплаха за себе си. И това би трябвало да е добре дошло за нас, свободните граждани, независимо от нашите различия, които са само дребни разногласия на фона на държавната поквара, която ни е погълнала. И ще завърша с това - да кажа, че преди време на лично съобщение анонимен подател ми бе изпратил следното послание: Изтрих съобщението и блокирах подателя му. И се зачудих каква е     Случаят с ПИК ми напомни за това послание. И нека всеки се смята за лично засегнат от това, което се случи, защото всеки, който иска да им разваля седянката, е потенциална жертва! Нека не бъдем жертви! Днес е денят “Шарли ебдо”: Меркел обезглави Мартин Шулц", "date": "2019.09.07", "title": "Границите"}
{"url": "https://clubz.bg/87543-aej_poiska_publichno_razgranichavane_ot_pik_jurnalistikata", "text": "Публично разграничаване от \"журналистиката\" тип \"ПИК\" и осветляване на всички партии и държавни и общински институции, които насочват финансиране към подобни сайтове, които не спазват елементарна хигиена в публикуването на материали, поискаха от Асоциацията на европейските журналисти – България (АЕЖ). От съсловната организация започват кампания  . И призовават институции, организации, политически партии и други да се присъединят към инициативата, като изпратят съобщение на , в което да заявят отказ от рекламиране или друга форма на финансиране към медии, неспазващи етичните правила. Декларацията на АЕЖ е в отговор на публикация в ПИК, целяща да дискредитира един от участниците в кметската надпревара за София по изключително пошъл начин - чрез атака на трето лице, което дори не се вява публична личност, следователно информацията за него не може да бъде оправдана с \"обществения интерес\". Тази публикация роди безпрецедентно досега обединение на десетки медии и стотици журналисти, които публикуваха вчера едновременно декларация, озаглавена . В нея те поискаха политиците да се разграничат от подобен род медии и да спрат да се изявяват в тях, както и да рекламират там. Днес е денят Асоциацията на европейските журналисти – България категорично осъжда порнографския компромат, публикуван от сайта ПИК, и обявява инициатива, целяща да ограничи финансирането на подобен тип “журналистика”. Въпреки че политическите лица се ползват с по-ниска степен на защита на личния живот, има граници, които не бива да бъдат преминавани, а въпросният материал е далеч отвъд тях. Той обаче засяга не само политическа фигура, а лице, за което се твърди, че е свързано с него и което не е политическа или обществена личност, тоест ползва се с пълна защита на неприкосновеността на личния живот. Освен че цели да унижи и опозори конкретни хора, деянието е опасно за цялото общество тъй като въпросният материал, чиято автентичност е непроверена и съмнителна, е публикуван като компромат по повод предстоящите местни избори и има за цел да повлияе на предизборните нагласи. В случая не е налице никакъв обществен интерес, който да може по какъвто и да е било начин да оправдае публикуването на изображенията. Това далеч не е първият случай на грубо погазване на етичните и професионалните стандарти от страна на въпросното издание, ползващо се с благоразположение на политици и представители на съдебната власт. Нинова: Забраних ПИК на \"Позитано\". Призовавам другите да сторят същото  Асоциацията на европейските журналисти – България настоява за   Сайтът  . И този процес не е едностранен. Не е вярно, че позитивното отношение на сайта към управляващите, е израз на свободната воля на собствениците на сайта. Съществуват данни за финансова мотивация от управляващите към сайта, който разпространява клевети и порнографско съдържание. Според публикуваната информация на сайта за  В същото време, съществуват данни, че договори за обслужване с ПИК, сключват  АЕЖ – България призовава институциите, които имат или са имали договор с този сайт, да направят тази информация публична и да преосмислят споразуменията. АЕЖ ще започне  Същият призив отправяме и към организациите и частните компании. Уверете се, че ваша реклама не попада по какъвто и да е начин там, защото не би било добра атестация пред клиентите ви да видят продуктите ви край порнографско или клеветническо съдържание. Призоваваме институции, организации, политически партии и други да се присъединят към инициативата #БезПорноЖурналистика, като изпратят съобщение на bezporno@aej-bulgaria.org. С изпращането на съобщение субектите се ангажират, че няма да рекламират в сайтове и други медии, разпространяващи клевети и компромати. Вместо да подкрепяме порно журналистиката, можем да помогнем на безСпорните професионалисти в сектора. От години АЕЖ работи за тази цел – създаване на общност от журналисти, които вярват в професионалните стандарти и на подходяща среда, в която да работят. Нинова: Забраних ПИК на \"Позитано\". Призовавам другите да сторят същото ", "date": "2019.09.07", "title": "АЕЖ поиска публично разграничаване от \"ПИК журналистиката\""}
{"url": "https://clubz.bg/87544-bylgariq_e_predala_na_turciq_chlen_na_pkk", "text": "България е предала предполагаем член на  , заподозрян в тероризъм, след като той е бил арестуван на границата, предава Анадолската агенция, цитирана от \"Фокус\". \"Хюриет\": България е съучастник на Фетхуллах Гюлен и ПКК за трафик на кюрди Заподозреният е бил задържан от силите за сигурност, докато се е опитвал да прекоси границата нелегално, според източник, който е пожелал да остане анонимен. Задържаният имал международна забрана да пътува, заради това че е разпространявал пропагандни материали на обявената от Анкара за терористична организация ПКК, както и за други престъпления. Той е бил предаден на турските власти в Одрин, където ще бъде съден, допълва агенцията.", "date": "2019.09.07", "title": "България е предала на Турция член на ПКК"}
{"url": "https://clubz.bg/87537-okean_ot_bira_v_bryuksel_snimkivideo", "text": "Истински океан от бира залива от вчера Брюксел. Поводът е откриването на   на централния площад „Гран плас“. Проявата се организира от няколко години насам от Съюза на пивоварите в Европа, базиран... къде другаде, ако не в Белгия? Макрон и Меркел на по бира с премиерите на Белгия и Люксембург Събитието започна с шествие на Кавалерията на белгийските пивовари към катедралта „Св. св. Михаил и Гудула“. . Те внесоха вътре бъчва бира, която бе благословена от свещениците. След това Божиите служители се помолиха за пивоварната промишленост като човешко съзидание, което може да се слави, защото е плод на труда на хората и той се дава на Бога. Всъщност Кавалерите са членовете на ръководството на Асоциацията на белгийските пивовари. И единствено те имат правото да се обличат със съответните рицарски одежди. Колегите им, които не са шефове, се задоволяват само с нещо като огърлици. Но това не даде никакво отражение на отличното настроение. Някои от пивоварните дори бяха произвели шапки във формата на емблемите си. Стотици посетители се разхождаха с „Брюхсе Зот“ и „Делириум тременс“ на главите.   Самите ръководители на пивоварните стояха до щандовете на своите марки и охотно обясняваха качеството им и какво производство са постигнали тази година. А лично директори по маркетинга край баровете разливаха пенливата течност на клиентите. Проявата бе шанс на по-малки пивоварни да демонстрират качеството на продуктите си. Една от набиращите най-бързо популярност марки е , произвеждана едва от три години насам в пивоварната „Хахт“ в едноименния град. Годишно се произвеждат 40 000 хектолитра „Супер 8“ (1 хектолитър е 100 литра). Названието на бирата е звукова асоциация – на холандски 8 е  („ахт“). В момента има пет вида „Супер 8“, като целта е, съвсем естествено, те да станат осем, сподели пред Клуб Z пиарът на компанията Дитер Ван Мойлдер. „Хахт“ вече е третият белгийски производител на бира от сорта „Пилз“. Марката „Дювел“ пък е добре позната от години насам и в България. И макар далеч да не е най-голямата пивоварна в Белгия (500 000 хектолитра за 2018 г.), произвежданата от нея марка е сред най-добрите в света, казва с гордост вицепрезидентът на компанията Филип Моортгат. Особено желана според него я прави фактът, че тя не е нито слаба, нито много силна. И точно такъв вид предпочита огромният брой от клиентите. Особен колорит на събитието придаде група от френския град Биариц, състоща се предимно от етнически баски. Начело на нея е Кристиан, когото останалите наричат   А самите те са „биротерапоти“, т.е. лекуват се чрез пиене на бира. Веселието продължи до късно вечерта. Биреният уикенд приключва утре.  ", "date": "2019.09.07", "title": "Океан от бира в Брюксел (СНИМКИ+ВИДЕО)"}
{"url": "https://clubz.bg/87536-karaqncheva_za_prezidenta_toj_tova_govori_ot_2_godini_i_polovina", "text": "\"Изказванията на президента винаги следват една линия. Това са неща, които той говори в продължение на 2 години и половина. В началото, когато го видях в парламента, се зарадвах, че може би нещо се е променило в отношенията на президента към институциите, но виждам, че няма нищо такова. Той отново сложи разделителни линии.\" Това каза пред бТВ днес председателят на Народното събрание Цвета Караянчева относно речта на президента Румен Радев в парламента, в която имаше критики по отношение на властта. Президентът: Или апатията ще продължи да опразва България, или улицата ще помете статуквото Според Караянчева в словото на държавния глава си проличало, че  за работа на Народното събрание. Конкретно – за позицията на Радев, че премиерът Бойко Борисов следва да идва в парламента по-често, Караянчева отговори, от това има нужда единствено, когато има въпроси относно общата политика на правителството. По въпросите за конкретни политики отговаряли ресорните министри и вицепремиери. Борисов отвръща на Радев: Някои се напочиваха през август, сега говорят глупости Караянчева защити и позицията на правителството относно бюджетния излишък и противопоставянето на държавния глава, който смята, че трябва да има санкция: Председателят на Народното събрание настоя, че средствата се насочват не само към кметове на ГЕРБ, а към всички кметове в страната, без значение от партийната им принадлежност. Борисов обеща: Ръст с 10% на доходите в Бюджет 2020 Днес Караянчева е гост на Фестивала на българския бит и култура „Бъдеще с традиции – Кърджали 2019 г.“, допълва бТВ. Попитана за предизборната надпревара за София, Караянчева каза, че Йорданка Фандъкова, е изключително подготвена, с 10-годишен опит зад гърба си. Борисов отвръща на Радев: Някои се напочиваха през август, сега говорят глупости Борисов обеща: Ръст с 10% на доходите в Бюджет 2020", "date": "2019.09.07", "title": "Караянчева за президента: Той това говори от 2 години и половина"}
{"url": "https://clubz.bg/87539-mojelo_bsp_da_izdigne_i_svoj_kandidat_za_sofiq", "text": "Това коментира в предаването „Събуди се” на Нова тв заместник-председателят на парламентарната група на БСП Крум Зарков. Той допълни, че решението на социалистите дали да подкрепят Мая Манолова или не,  . Съединението в София: Фандъкова и Манолова заедно Зам.-председателят на ПГ на червените е категоричен, че е възможно социалистите да издигнат и свой собствен кандидат за градоначалник на София. Той обаче нямало \"да хвърля имена в ефира, защото не е такъв тип\". А всеки който не подкрепял \"модела ГЕРБ\", логично можел да се намери \"в една обща коалиция или визия, или програма\". И все пак: И партията можела да гласува доверие", "date": "2019.09.07", "title": "Можело БСП да издигне и свой кандидат за София"}
{"url": "https://clubz.bg/87540-iran_obogatqva_uran_s_novi_centrofugi", "text": "Иран съобщи, че от вчера е започнал да инжектира уранов газ в нови, по-модерни центрофуги, с което започва третият етап от прекратяване на спазването на ограниченията, наложени му от ядреното споразумение със световните сили, предадоха Асошиейтед прес и Ройтерс. На пресконференция в Техеран, предавана по телевизията, говорителят на тамошната организация за атомна енергия Бехруз Камалванди каза, че страната му вече  Според експерти 20 процента е само на малка техническа крачка от 90-процентно обогатяване, каквото е необходимо за ядрено оръжие. Според говорителя вече действат 20 центрофуги тип IR4. Той добави, че Иран е в състояние да произведе и още по-модерни центрофуги, но засега нямало нужда от това.  Иран надхвърли лимита за обогатяване на уран - вече е над 4,5 процента Камалванди предупреди Европа, че остава малко време, за да бъде спасено споразумението от 2015 г. след оттеглянето на САЩ от него. Той отбеляза, че решението на Техеран да не спазва част от ангажиментите си по него все още е обратимо, ако останалите страни изпълнят своите обещания. Достъпът на инспекторите на Международната агенция за атомна енергия (МААЕ) до иранските ядрени обекти засега няма да бъде ограничаван, добави говорителят. Иран вече е отменил всякакви ограничения върху изследвания и развитие в сферата на ядрените технологии, наложени му от споразумението, посочи той. Страната вече наруши и ограниченията върху количествата и степента на обогатяване на уран, наложени от споразумението, но уверява, че това положение е лесно обратимо и може да се върне в границите, определени в него, ако Европа въведе обещаните облекчения в санкциите, отбелязва АП. ", "date": "2019.09.07", "title": "Иран обогатява уран с нови центрофуги"}
{"url": "https://clubz.bg/87542-dps_se_registrira_za_mestnite_izbori", "text": "Движението за права и свободи внесе документите си за регистрация в Централната избирателна комисия за участие в местния вот, предаде Нова тв. Партията влиза в битката за кметове и общински съветници с нагласата да запази и увеличи резултата си от последните местни избори. Колко ще е броят на кметовете, които ДПС ще издигне и кои ще са те,  Нинова: ДПС управляват, не Борисов \"Тръгваме уверено с достойни кандидати, които ще спечелят изборите. Кандидати, които знаят, че властта служи за решаване на проблемите на хората. Популизмът, ксенофобията, омразата ,агресията и празните обещания трябва да спрат\", каза председателят на ДПС Мустафа Карадайъ.", "date": "2019.09.07", "title": "ДПС се регистрира за местните избори"}
{"url": "https://clubz.bg/87530-fysh_fysh", "text": "Рекордът на новия политически сезон беше поставен още в първия му ден – едносрично управление. Сричката, както знаем още от буквара, е част от думата, съчетание от последователни звуци в речта, което се произнася на един дъх. Например: фъш. В някои случаи за по-красноречиво: Фъш-фъш. Такъв е случаят и със сричката „ку“. Сама по себе си тя не значи нищо, но повторена „Ку-ку!“ вече означава много за психологическия статус на лицето, към което е отправена. Фъш също не означава нищо, освен, че е първа сричка на една друга дума, не много хигиенична. Но   означава фризьорска процедура, за която управляващата партия ГЕРБ дава своето съгласие и подкрепа, в случаите когато става дума за жени. В случаите с мъжките прически препоръката е  “, което също е коафьорска манипулация, но извършвана с машинка за бръснене. В края на миналия политически сезон бяхме стигнали до рекорда от две срички. Да си спомним:  . Синонимът в някои случаи, когато питат бебетата как прави влакчето, е трака-трак – съчетание от двусрична и едносрична дума. Сега дойде само едносричното „фъш-фъш“ и оттук нататък перспективите е да преминем към мучене или жестомимично управление. Като си помисля, то и досега най-добре се разбират с властта тези, които ѝ отговарят единствено с козируване. Останалите не се разбирахме с управляващите с много думи, сега не се разбираме с малко срички – няма голяма разлика. В управляващата партия обаче остава и обратната тенденция – дълги изречения, съставени от много срички, със загадъчно значение. Достоен представител на това партийно течение е Десислава Атанасова, впрочем винаги добре фъш-фъшната. Но не тя го е изобретила. Високопарното нищоговорене има своя теоретик, той се казва Филип Браутън.  В броя си от 9 февруари  1976 година списание „Таймс” публикува така наречения „Систематичен генератор на високопарни фрази”, нещо като наръчник за нищо-не-значещи, но авторитетно звучащи фрази за замазване на положението. Целият наръчник се свежда до 30 думи, подредени в три колонки. Първата колонка съдържа думите: Методът за използването на наръчника, наречен от неговия изобретател Филип Браутън „метод за превръщането на отчаянието в успех”, е лесен и дори забавен. Намисляте си едно трицифрено число. (Както когато кихнете, за да изчислите кой ви споменава.) Да кажем, че ви е хрумнало числото 736. Това означава, че трябва да избере седмата дума от първата колонка, третата дума от втората и шестата от третата колонка. Получава се фразата „синхронизирана реципрочна фаза” – не значи много, даже нищо не значи, но пък колцина са готови да го признаят? Да опитаме с 563. „Отговорна преходна мобилност” – пак върши работа. Разбира се този наръчник е остарял в речниковата си част. Сега трябва да се прибавят нови понятия като: европейски ценности, усвояване, оперативни програми, еврофондове и в този ред всички думи, на които може да се прикачи евро в началото. С изключение на еврочакалня, защото там трябваше да бъдем през юли, но не сме. Според последните инструкции трябва да се зачертае и думата Шенген, от оня ден не ни е нужен. В нашенския политически наръчник по неясно, но безопасно говорене трябва да се запазят някои устойчиви фрази. Те вършат изключителна работа.  – това в случаите на всяко престъпление, на което конците са оплетени и никой не си дава труда да ги разплита. Произнася се с уверен тон и загрижена физиономия.  – произнася се от Йорданка Фандъкова и всички сегашни кметове на ГЕРБ, които са кандидати за следващ мандат, като отговор на какъвто и да е въпрос. „ “ – на мястото на многоточието се казва дата. Така се отговаря на всеки въпрос, който интересува хората, но отговорът не се знае от тези, които си получават заплатите, за да знаят отговора. И така нататък, и така нататък. Знаем им и фразите, и увъртанията, и измъкванията. И плоските шеги, и простодушните флиртове, и скудоумните смешки. Знаем им неграмотността, и простотията, и простащината. И нахалството им знаем, и арогантността. Понякога им се чудим – те правят ли се на толкова прости или са си искрено прости. Даже спорим, дори и теория имаме изградена: прост и глупав не е едно и също, възможно е човек нарочно да се прави на прост, за да се хареса на глупавите. „Аз съм прост и вие сте прости, затова се разбираме.“ А ние се смеем. Кискаме, хихикаме, иронизираме, пародираме, защото не сме прости, освен това сме и артистични. И сме над тези неща. Свикнахме да живеем по този начин – без да ни се налага да присъстваме. Без да си даваме зор да протестираме, да упражняваме натиск, да изискваме, да сваляме от постове. Просто хихикаме в социалната мрежа. Те обаче четат. И вероятно си имат уред за измерване на хихикането. Когато то е напът да прерасне в нещо сериозно, подават оставка, преместват ги, разместват ги. Не ги наказват. Като да е записано в колективния трудов договор на властта: оставаш на поста си докато се оплескаш, така че внимавай да не те хванат, когато се оплескваш. Кой умен човек беше казал, че има хора, които знаят как се управлява държава, но те са заети или да подстригват, или да карат таксита. Е, с това фъш-фъш те показаха, че поназнайват нещо за подстригването, а ние с нашето мърморене успешно приличаме на таксиджии. Те управляват държавата, а ние сме държавата. Пасваме си. Заслужаваме се едни други. Иначе – освен със смях и фризьорски закачки – новият политически сезон започна с прогнозата на президента Румен Радев, че или апатията ще продължи да опразва България, или улицата ще помете статуквото. Личната ми прогноза не се колебае между „или“ и „или“. Най-вероятно ще се случат и двете неща – улицата ще помете статуквото, когато апатията е опразнила държавата. ", "date": "2019.09.07", "title": "Фъш-фъш"}
{"url": "https://clubz.bg/87531-hakeri_udariha_i_uikipediq", "text": "От онлайн енциклопедията Уикипедия обявиха, че платформата е станала обект на кибератака, което е довело до спиране на работата на сайта. Турция спря достъпа до Уикипедия 94% от потребителите на Wikipedia са изпитали трудности с достъп до сайта, а 5% не са успели да влязат в него с името и паролата си. ", "date": "2019.09.07", "title": "Хакери удариха и Уикипедия"}
{"url": "https://clubz.bg/87535-grigor_v_naj_vajnite_momenti_ne_mi_se_poluchi", "text": "Това бяха първите думи на Григор Димитров на пресконференцията след загубата от Данийл Медведев на полуфинал на US Open.  Данийл Медведев препречи пътя към мечтата на Григор Димитров (СНИМКИ) Надал се справи с Беретини, излиза за четвърта титла в Ню Йорк На финала в неделя - първи за него в турнир от Шлема, той ще се противопостави на трикратния шампион в Голямана ябълка Рафаел Надал, спечелил също с 3:0 сета срещу Матео Беретини. Надал се справи с Беретини, излиза за четвърта титла в Ню Йорк", "date": "2019.09.07", "title": "Григор: В най-важните моменти не ми се получи"}
{"url": "https://clubz.bg/87493-bedni_mi_demokrate_zashto_ne_si_ostana_v_socializma", "text": "Забелязахте ли как неусетно се адаптирахме към събития, които преди това предизвикваха поне две калории гняв или най-малкото тропане по масата? Неусетно приемаме Конституцията за парче хартия, с която всеки може да си завие няколко резена сланина. За нас Монтескьо е будала, защото неговата хрумка за разделението на властите е една голяма измишльотина. Със спокойствие реагираме, когато за едно футболно полувреме премиерът отскача до парламента, за да уволни неговия председател и да назначи друг. По същия начин вече в медиите се отбелязва като грандиозно събитие, когато водачът на управляващата партия се появи в Народното събрание. Азбучна истина е, че по Конституция България е парламентарна република, Народното събрание осъществява парламентарен контрол върху изпълнителната власт, избира и освобождава министър-председателя и по негово предложение прави промени в кабинета. Но реалността е друга – парламентът отдавна е превърнат в придатък на изпълнителната власт (а вероятно и нищо друго не е бил). Тази седмица беше припомнена поредната забавна статистика. В парламентарната Република България за последно премиерът Бойко Борисов се яви на парламентарния контрол в края на 2018 г. – преди близо година. За същата тази 2018 г. е ходил три пъти в парламента, а година по-рано – два пъти. Цвета Караянчева прати депутатите да търсят премиера в кабинета му От години „назначеният“ от Борисов председател на парламента използва вратички на правилника за работа на институцията и парира опитите на опозицията да го прикани да участва в парламентарния контрол. Самата сегашна председателка на парламента   обясни, че депутатите питали Борисов конкретни въпроси, които били по-скоро за министрите, отколкото за премиера. „Когато темите касаят общата политика, министър-председателят винаги е идвал, за да отговори и аз никога не съм спирала въпросите.“, каза тя.  Същите номера правеше и Цецка Цачева. А по-назад във времето и всеки друг председател на законодателната институция. И Михаил Миков парираше опитите Пламен Орешарски да се яви пред депутатите. И Станишев, и Сакскобургготски избягваха парламента. За да сме честни последният постави началото на тази практика. Всъщност последният премиер, който участва редовно в парламентарния живот, както е записано в основния закон на държавата, е Иван Костов. БСП задължава със закон Борисов да се явява в парламента Оказва се, че това е и основната задача на тези, които оглавяват Народното събрание – да бъдат кучета пазачи на своите премиери. Добре, но Цвета Караянчева отиде дори по-далеч. Тя препоръча на всеки депутат, който иска да се види с премиера Борисов, да го направи в неговия кабинет на „Дондуков“ 1. Интересно обаче каква е тази „обща политика“, за която Караянчева говори, когато премиерът Борисов се занимава с какво ли не и много често сам изземва функциите и отговорностите на министри, областни управители, та дори и селски кметове. Как така има време да се качи на джипката, да обикаля села и паланки, да се разпорежда и да раздава пари за стадиони и спортни събития, манастири и църкви, да отпуска еднолично средства от държавния бюджет за всеки, който му се е примолил, а в парламента въпросите към него все „да са конкретни“ и „да се отнасят към работата на ресорните министри“ (по обясненията на Цвета Караянчева). Самият лидер на ГЕРБ от години смята депутатите за \"безделници\" и малцина му се обидиха от тази квалификация. А преди време сам си призна, че не обича да ходи в парламента. И оттогава следва твърдо това свое убеждение. Затова тук не става и дума за капризите на БСП или която и е да е друга формация, която е решила да бъде опозиция в парламента. Въпросът е колкото тежи Конституцията. Бойко Борисов за втори пореден път на парламентарен контрол В последните дни датата 9 септември отново поляризира общественото мнение, припомниха се понятия като съветска окупация, режим, някои използваха думите  . Но затова ли се бориха всички онези, които посрещнаха 10 ноември с възгласи и нови мечти за правова държава по западен модел? Какво се случи днес - парламентарната демокрация да е заменена от управление от джипката и мобифона. Бедни, демократе, защо не си остана в режима на социализма... БСП задължава със закон Борисов да се явява в парламента Бойко Борисов за втори пореден път на парламентарен контрол", "date": "2019.09.07", "title": "Бедни ми демократе, защо не си остана в социализма"}
{"url": "https://clubz.bg/87528-porshe_ubi_chetirima_na_trotoar_v_berlin", "text": "Четирима души, сред които и едно дете, загинаха в Берлин, след като автомобил Порше помете хора на тротоара, съобщават световните медии. Инцидентът е станал в района на квартал „Мит”. Още трима души са сериозно ранени. По първоначална информация загиналото дете е на 4 годинки. Според Berliner Morgenpost, цитиран от бТВ, шофьорът, още един пътник в колата и 6-годишно момиче са ранени. Според разказа на очевидци автомобилът се е движил с висока скорост. Разследват се причините за тежкия инцидент. Полицията изяснява дали става въпрос за умишлено действие от страна на шофьора, или за пътнотранспортно произшествие.", "date": "2019.09.07", "title": "Порше уби четирима на тротоар в Берлин"}
{"url": "https://clubz.bg/87529-nadal_se_spravi_s_beretini_izliza_za_chetvyrta_titla_v_nyu_jork", "text": "Рафаел Надал ще спори за четвърта титла в Откритото първенство на САЩ по тенис след победа във втория полуфинал срещу Матео Беретини - 7:6(6), 6:4, 6:1. Преди това  , също с 3:0. Данийл Медведев препречи пътя към мечтата на Григор Димитров (СНИМКИ) Ако Рафа спечели в неделя, това ще е 19-ата му титла от Големия шлем - само с една по-малко от Роджър Федерер. Докато Медведев е на първи финал в турнира от Гранд слам. В средата на август двамата спориха на финала на \"Роджърс къп\" в Монреал и испанецът взе връх след 6:3, 6:0. Матео Беретини, който е една от приятните изненади в Ню Йорк, има за какво да съжалява в първия сет. Той игра много силно, частта стигна до тайбрек, в който италианецът имаше два сетбола (след аванс от 4:0), не ги оползотвори и както често се случва, Матадора го наказа малко след това. Във втория сет Надал проби в седмия гейм и до края на мача само довърши съперника си с несравнимо по-големия си опит и класа. Беретини стана първият италианец полуфиналист в Ню Йорк от 1977 г. насам.", "date": "2019.09.07", "title": "Надал се справи с Беретини, излиза за четвърта титла в Ню Йорк"}
{"url": "https://clubz.bg/87532-samo_chudo_moje_da_pomogne_na_nacionalite_na_uembli", "text": "Националният отбор по футбол излиза срещу Англия в евроквалификация на стадион \"Уембли\" днес от 19 часа. Двубоят е от група А, в която макар и с два мача по-малко британците са лидери с шест точки, а нашите имат едва 2 т. от четири двубоя (по две равенства и загуби). \"Лъвовете\" увериха, че не са отишли в Лондон на разходка и са готови да дадат отпор на четвъртите от Мондиал 2018. Но същевременно селекционерът Красимир Балъков призна, че е по-реално да се гони класиране на Евро 2020 от Лигата на нациите, не от пресявките. Англия набира скорост в евроквалификациите, след като в началото на юни спори за трофея в Лигата на нациите - това е причината да е записала само две срещи дотук. Дори статистиката е срещу нашите -  . Балъков, който включи в състава звездите на \"Лудогорец\" Марселиньо и Вандерсон, не може да разчита на неколцина контузени, а основни футболисти (като Николай Бодуров и Кирил Десподов) почти не са играли цяло лято. Испания мина победно и през Букурещ Снощи се играха евроквалификации в четири групи, ето най-интересното в тях: Най-интересният мач на вечерта (и може би въобще в програмата в началото на септември) противопостави Германия и Холандия. \"Лалетата\" спечелиха с 4:2 след зрелищен обрат и си върнаха за загубата в Амстердам през пролетта. Серж Гнабри изведе германците напред в 9-ата минута. В 59-ата гостите направиха хубава атака и Френки де Йонг изравни. Холандия тръгна да прави пълен обрат и беше подпомогната от автогола на Йонатан Та в 66-ата.  Двубоят стана вълнуващ за гледане. В 72-ата Германия получи дузпа и Тони Кроос бе точен за 2:2. Много бързо обаче \"оранжевите\" грейнаха отново. В 79-ата Мален им върна аванса, а в добавеното време Жоржиньо Вайналдум направи успеха още по-убедителен. В друг мач от групата Беларус би Естония с 2:1 като гост. Битката е много интересна - Северна Ирландия води с пълен актив от 12 т., Германия има 9, а Холандия - 6 (мач по-малко). Хърватия отнесе Словакия като гост - 4:0, а Уелс се измъчи с Азербайджан в Кардиф - 2:1 с победен гол на Гарет Бейл в 84-ата. Унгария е начело с 9 т., следват Хърватия - 9 (загуба в прекия мач), Уелс и Словакия по 6 и Азербайджан - без актив. Австрия разгроми Латвия с 6:0, а Словения нанесе първа загуба на Полша - 2:0. Въпреки поражението поляците са първи с 12 т., второто място е за Австрия - 9, Словения и Израел са с по 8. Фаворитът Белгия не сбърка в Сан Марино - 4:0, а в останилите мачове резултатите не са изненадващи. Кипър и Казахстан завършиха 1:1, а Русия направи обрат на терена на Шотландия - 2:1. Белгийците продължават без грешка с 15 т., Русия има 12, Казахстан - 7, Шотландия - 6 и т.н.", "date": "2019.09.07", "title": "Само чудо може да помогне на националите на \"Уембли\""}
{"url": "https://clubz.bg/87527-danijl_medvedev_preprechi_pytq_kym_mechtata_na_grigor_dimitrov_snimki", "text": "Григор Димитров остана на един мач от мечтания финал в турнир от Големия шлем и от третия си опит. Най-добрият ни тенисист загуби от Данийл Медведев първия полуфинал на Откритото първенство на САЩ. Руснакът спечели с 7:6(5), 6:4, 6:3. И ще спори за титлата. Все пак Григор оставя зад себе си отличен турнир, още повече в година, в която нищо не му вървеше. Остава надеждата, че трайно ще се завърне към най-добрите си дни. А Медведев потвърди отличната си форма, която демонстрира от началото на сезона - и най-вече през лятото. Той е на четвърти пореден финал в Северна Америка. Двубоят започна лошо за Григор. И двамата бяха нервни, но повече българинът. Той беше пробит още в първия си сервис гейм. Медведев затвърди, но след това беше принуден да гледа как съперникът му нареди цели три поредни гейма на своята сметка. Брейкът бе върнат, а резултатът изравнен. При 3:3 Димитров спечели много трудно подаването си. Последва тежък гейм и за Медведев, който до края на сета полагаше доста повече усилия на началния си удар, отколкото Григор.  В тайбрека Димитров поведе с минипробив, но руснакът го върна и малко след това поведе с 4:2. Гришо изравни, ала допусна първата си двойна грешка в ключов момент - при 5:5, което помогна на четвъртия в световната ранглиста да поведе в мача с 1:0 в сетовете. Жалко, защото Григор Димитров показа много добър тенис и имаше предимство в повечето показатели. Просто загуби ключови точки. Жалко също, че вторият сет започна с пробив на сметката на Гришо, но той не се възползва, а веднага сдаде своето подаване на нула. Така се стигна до равенство. Грешките и на двамата тенисисти продължиха с пълна сила. Този път Медведев проби първи за 3:1. Последва моментален рибрейк и изравняване впоследствие - 3:3. При 4:4 двамата играха маратонски гейм, както с дълги разигравания, така и с отлични изпълнения. Медведев някак изтръгна успеха, а българинът не бе далеч от пробив, който можеше да се окаже ключов. За жалост такъв се оказа за руснака геймът при 5:4 в негова полза, когато при няколко грешки на Димитров и солидна игра от другата страна на корта резултатът стана 2:0 сета след 6:4. В третия сет настроението в играта на първата ни ракета спадна, а опонентът му придоби още по-голямо самочувствие. След бърза размяна той проби без особени усилия за 3:1 и този път съумя да затвъри - 4:1. Хасковлията вече допускаше твърде много грешки, при това в ситуации, в които се очакваше, че ще завърши точките в своя полза. И това се оказа в услуга на Данийл Медведев. При 5:2 руснакът получи два мачбола на сервис на нашия представител. Григор ги отрази. След това обаче първата ракета на Русия реализира подаването си и в неделя ще опита да грабне първата си титла от Големия шлем. Сред зрителите на мача бяха тенис величия като Мартина Навратилова, Джими Конърс, Иван Лендъл... Също така Линзди Вон (горе), която не за първи път гледа мач на Димитров на живо и бившият кмет на Ню Йорк Майкъл Блумбърг.", "date": "2019.09.07", "title": "Данийл Медведев препречи пътя към мечтата на Григор Димитров (СНИМКИ)"}
