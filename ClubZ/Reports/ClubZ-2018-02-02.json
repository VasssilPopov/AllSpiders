{"url": "http://clubz.bg/63693-bsp_nazad_kym_bkp", "text": "Народното събрание гласува да почете с минута мълчание жертвите на комунизма. Първи февруари е обявен за такъв ден, защото на тази дата през 1945 г. са изпълнени смъртните присъди на първи и втори състав на т.нар. Народен съд. И когато депутатите стават на крака, един от тях излиза на трибуната и започва да спори за необходимостта от този жест, а друг напуска демонстративно залата. Нали живеем в демокрация!   Жаблянов и Симов с удоволствие се възползват от правото си да демонстрират несъгласие, което днешна свободна България им гарантира. В годините, когато са били убивани жертвите, хората не са имали свободата да бъдат несъгласни. Това поведение обаче не е изолиран инцидент. Ако беше такъв, щеше да е интересен единствено с безвкусицата си. Стореното от депутатите социалисти се вписва в тенденцията на втвърдяване на БСП, която зави устремено назад и постави сред своите приоритети защитата на комунистическия режим. Левицата сгъсти във времето посланията си, които накратко звучат така: Тогава беше хубаво, сега е лошо! С това поведение БСП се самоизолира и дава възможност на ГЕРБ да продължи да получава подкрепа с основния мотив „Ние спираме комунистите“. Да се върнем около година назад - тогава предстояха избори. Лидерката на БСП Корнелия Нинова беше поканена в една телевизия, заедно с едно от младите лица на партията Крум Зарков. Той обаче закъсня за ефир и обясни това с думите: \"Извинявайте, че закъснях, но с друга група ченгета от Държавна сигурност крояхме планове как да мъчим нечий дядо!\". Седмица по-рано Нинова беше обяснила на предизборна среща как „демокрацията ни отне много“. На изборите през 2017 ГЕРБ отново победи БСП, а изследвания показаха, че за част от хората изборът е бил мотивиран основно от страха да не се върнат бившите комунисти. И тези две реплики, и поведението на двамата депутати днес не могат да бъдат приемани като нещо изолирано. БСП реши да поведе битка срещу новата учебна програма по история и включването на престъпленията на комунистическия режим. Популярни лица на партията не пропускат да критикуват обществената БНТ, защото в програмата на телевизията намират място дискусионни предавания и документални филми, които запознават публиката с реалността по време на тоталитарния режим. „История.БГ“ е любима мишена за критика на социалистите, но не само. Защитата на комунизма върви заедно със защитата на интереса на Русия – БСП ляга и става с темата за санкциите срещу висшите руски представители, замесени в незаконното анексиране на Крим. Агресивното противопоставяне на Конвенцията за превенция и борба с насилието над жени и домашното насилие постави последния щрих върху нейния образ. А той поразително много напомня за бившата комунистическата партия БКП. Линията „Нинова“ на БСП е добра новина за ГЕРБ. Управляващата партия на практика няма опозиция, която да контролира всяко нейно действие и да предлага реална алтернатива. Носталгията по комунизма може и да гали ушите на малка част от избирателите, но мнозинството българи отдавна са наясно, че това не е алтернатива. Поведението на БСП отвори още една ниша за ГЕРБ и партията на Бойко Борисов не пропусна да се възползва: антикомунизмът присъства все по-често в репертоара на управляващите. Факт е, че именно при това правителство престъпленията на комунизма най-после влизат в учебната програма. Но факт е също, че само преди година висши представители на ГЕРБ обясняваха от екрана, че към 1989 г. „почти всички бяха в БКП“. Само в последната седмица депутати от управляващата партия прочетоха от парламентарната трибуна две антикомунистически декларации. Дори обвиниха останалите извън Народното събрание малки десни партии, че „по тяхно време“ (1997-2001 г.) не е била извършена лустрация. Малка подробност е, че през 1999 г. Конституционният съд отмени лустрационния закон за администрацията с гласа на Георги Марков, който по-късно бе осветен като сътрудник на Държавна сигурност, а днес е депутат от... ГЕРБ. Темата за миналото обаче все по-често присъства в политическите спорове и инатът на БСП по този въпрос не е единственото обяснение. Наскоро бе публикувано първото подробно изследване „Концлагерът Белене“. Част от медиите показват истории на жертви и не бягат от темата. Годините минават, но темата продължава да е актуална – предизвиква интерес у едни и раздразнение у други. Историята не може да бъде заметена, а БСП отново реши да бяга назад.", "date": "2018.02.02", "title": "БСП: назад към БКП"}
{"url": "http://clubz.bg/63718-intel_vlaga_100_mln_dolara_v_letqshti_taksita", "text": "Intel ще вложи 100 млн. долара в компанията Joby Aviation за разработването на летящи електрически таксита, съобщиха от производителя на чипове. Малката компания, впечатлила няколко инвеститора, сред които и Toyota, започва съществуването си през 2015 г. Засега са разработили няколко двигателя, в които ключова е специалната система за накланяне, която насочва роторите нагоре и позволява вертикално излитане и кацане. А когато трябва да се лети направо - ги завърта като на обикновен самолет. Дубай тества първи безпилотни таксита дронове От Joby твърдят, че вече имат и прототип, с който провеждат изпитателни полети. Той е 5-местен, може да лети над 240 км с едно зареждане и ще е 100 пъти по-тих от обикновените самолети при излитане и кацане - ключова характеристика за летящите таксита. Те трябва да могат да се ползват в градска среда, където звукът от излитащ самолет може да троши прозорци и да предизвика паника. Цената на Joby ще бъде по-висока от тази на обикновен самолет с гориво или хеликоптер, но според фирмата консумативите ще са по-евтини и ще компенсират първоначално вложените средства. ", "date": "2018.02.02", "title": "Intel влага 100 млн. долара в летящи таксита"}
{"url": "http://clubz.bg/63723-fatalen_incident_s_malkiq_sin_na_ivajlo_moskovski", "text": "Съобщението за трагичната вест дойде тази вечер от пресцентъра на Министерството на транспорта. По-рано през деня имаше съобщение за индидент, при който е загинало 4-годишно дете в курорта Боровец. Информацията дойде от МВР, цитирана от \"Фокус\". Сигналът е получен около 15,15 ч и се проверяват обстоятелствата при трагедията, пишеше в информацията. Клуб Z изказва съболезнованията си.", "date": "2018.02.02", "title": "Фатален инцидент с малкия син на Ивайло Московски"}
{"url": "http://clubz.bg/63720-ivo_hristov_napraviha_ni_bedni_prosti_i_izvrateni", "text": "Подобна теза застъпи по бТВ депутатът от БСП Иво Христов, автор на репликата, че българският народ се състои от 80% дебили. След като избухна скандал около тогавашното му изказване, той реши да обясни, че е говорел с метафори. В сегашния разговор отново на няколко пъти добавяше - това е метафора, а метафората била сложно изразно средство. Соцдепутат: Червената армия спаси евреите, а 80% от населението е дебилно \"Връзката между двете е пряка, който контролира настоящето, определя и миналото, а така и бъдещето\", разясни той връзката между влизането в учебниците по история на периода след 1944 г. и Истанбулската конвенция.. После доразви тезата си: \"Бъдещето и миналото могат да бъдат пренаписвани, за да контролират нещата господарите днес\". \"Ако тези 45 години са били такъв ужас, не ми е ясно как ние въобще съществуваме днес.Инфраструктура, всичко е създадено от лошия комунизъм\", продължи Христов. Според него това е начин бъдещите поколения да бъдат манипулирани. Той отбеляза, че след 1944 г. 30 хил. човека са убити, разчиствани са сметки уж под формата на Народен съд. Но не можело в учебниците да има само това, да не се казват и добрите неща. И не приемал да бъде учен на морал от децата на червената номенклатура. \"Такава борба за мир ще падне, че камък върху камък няма да остане\", продължи той с мрачните прогнози. Според него \"целта не е нашата генерация, а по-далеч във времето\" \"Докато не се опитаме да погледнем на нашата история като обща история - на големи престъпления, но и големи успехи, докато има тези пристрастия, няма да я докараме доникъде\", продължи Христов. Освен това нито едните били комунисти като комунисти, нито другите антикомунисти като антикомунисти. След това разшири темата с мотива за изчезването на българската нация. \"В предверието на едно от най-големите исторически изпитания сме - дали ще ни има като нация, като България. Светът влиза в тежки форми на турболенции, има голяма опасност нацията да спре да се възпроизвежда. Българите са основната жертва на тази трагедия, ако искаме това да бъде страната на българите\", предрече Христов. Посмодерното обучение казвало, че това не е страната на българите, държавата на българите, \"а ни съобщават, че българската нация е съвкупност от общности. Стадото много лесно се управлява\". После реши да вмъкне и елемента с Истанбулската конвенция. \"Българският парламентаризъм деградира от времето на Иван Костов насам. Вижте процеса на приватизация през 90-те години, всичко беше концентрирано в една група хора, която няма нужда от реален парламентаризъм. Икономически силните хора нямат нужда от това\", продължи с анализа си Христов. Качеството на дебата в парламента падало. Така за малко \"щеше да мине такова чудо като Истанбулската конвенция, защото никой не я беше прочел\". За позицията на БСП, която отхвърля документа, той коментира: Това е шансът на БСП да получи втори живот. Този път да тръгне с народа си\".", "date": "2018.02.02", "title": "Иво Христов: Направиха ни бедни, прости и извратени"}
{"url": "http://clubz.bg/63719-zdravniqt_ministyr_obeshta_nov_model_za_finansirane_na_obshtinskite_bolnici", "text": "Парламентът задължи министъра на здравеопазването Кирил Ананиев да подготви нова методика за финансиране на общинските болници и в срок от 1 месец да я представи пред комисията по здравеопазване. Наред с това до 3 месеца трябва да е готова и концепция за стабилизиране, оздравяване и развитие на болничните заведения по региони.  Народното събрание отхвърли предложението на БСП в 3-месечен срок Ананиев да представи в комисията модел за финансиране на болниците, както и стратегия за кадровото им обезпечаване. Левицата поиска да се възложи на НЗОК до 15 март да изплати надлимитната дейност на общинските болници за 2016 г., което също беше отхвърлено. От ДПС настояха до 31 март здравният министър да представи в комисията концептуален модел за специализация и продължаващо обучение на кадрите в здравеопазването. Мнозинството отхвърли и това предложение. Амбицията е новият модел за финансиране на общинските болници да се прилага с новия Рамков договор от април 2019 година.  Към 30 ноември 2017 г. задълженията на държавните и общинските болници са 439 млн. лева, като най-големи са задълженията на ЕАД-ата - болниците с над 50% държавно участие, за 245 милиона лева. Това стана ясно при изслушването на Ананиев в комисията по здравеопазването в НС тази седмица. Дълговете, натрупани за декември м.г., са 22 млн. лева. Просрочените задължения на държавните болници към 30 ноември 2017 г. са 157 млн. лева, а на общинските - 43 милиона лева. Дълговете на общинските лечебни заведения за миналата година са за 98 млн. лева. ", "date": "2018.02.02", "title": "Здравният министър обеща нов модел за финансиране на общинските болници"}
{"url": "http://clubz.bg/63708-kmetyt_na_septemvri_kyta_razrabotki_na_dans_v_noshtno_shkafche", "text": "Като много обезпокоителна определи днес шефът на спецпрокуратурата Иван Гешев една от находките им покрай акцията срещу кмета на Септември Марин Рачев. На нощното си шкафче (?!)  той държал справки от ДАНС за операции по търговията с гласове. Той се зарече, че ще проверят находката, а на въпрос на Клуб Z -   прокурорът обяви, че обвиняемите имат право да казват всичко, включително и откровени лъжи, а е въпрос на интелект ние на кого ще вярваме. Още през есента предупредили, че в Септември 3-ма усвояват поръчки за 13 млн. лв. Кметът вече е освободен срещу парична гаранция от 250 000 лв., стана ясно още от думите на Гешев. С него е привлечен и още един служител на общината, който е пуснат с гаранция от 10 000 лв. Гешев каза по повод протестите в града, че \"откакто той е административен ръководител, по-малко присъствие от полицаи никога не е имало. Хората, които виждате, са представители на други структури - новата антикорупционна агенция, служители на специализираната прокуратура и бюрото по защита към главния прокурор\". Според Гешев някои обществени реакции в община Септември \"са лесно предвидими и обясними\". По отношение на Рачев прокуратурата ще опита да докаже, че чрез 14 фирми, находящи се на един адрес и имащи общо с жената, с една втора братовчедка и други близки на кмета, той фактически е сключвал обществени поръчки със себе си. Ще опитат да го обвинят за нагласени поръчки за поне 300 000 - 400 000 лв. Но общите подозрения, както вече бе съобщено, са за 13 млн. лв.  Прокурорът, известен с \"крилатите\" си фрази, каза, че се учудвал, че хората явно продължават да си пишат, вместо да помнят, тъй като (\"което вече не е новина\", по думите на Гешев). Още през есента предупредили, че в Септември 3-ма усвояват поръчки за 13 млн. лв. Вътре Рачев си водил бележки за разценки за всяка фирма от спечелилите поръчки, които според прокуратурата са свързани. Там са описани оборотите, печалбите, суми на обществени поръчки \"и всякакви други съкращения\". След като отбеляза на въпрос на Клуб Z, че не знае дали има данни за конкретни лични комисиони, Гешев ни даде пример със себе си: Интересна краска е, че кметът явно е знаел, че срещу него се готви нещо и е получавал дори съвети за \"бъдещи действия наши. Които не успял да реализира в пълна степен\", усмихна се Гешев. Във втората братовчедка, която е управител на повечето от фирмите обаче, се намерили \"опорни точки\" - при едикакъв си въпрос да се отговаря по еди какъв си начин. \"Жената може би се подготвя - прибира се вкъщи, чете пред огледалото, не мога да предположа\", каза Гешев. Прокурорът не е притеснен и от подкрепата за кмета, която днес се изсипа под формата на демонстрация пред община Септември. Защото все пак Рачев бил избран с някакви гласове. Нататък Гешев спокойно премина към съществото - че не се учудва, че с тия връзки \"някои хора разполагат с възможност за бърза организация\". Той се зарече, че всеки следващ път ще действат по един и същ начин, независимо от кого е издигнат кметът. А има ли списъци на следващи кметове? Още през есента предупредили, че в Септември 3-ма усвояват поръчки за 13 млн. лв.", "date": "2018.02.02", "title": "Кметът на Септември къта разработки на ДАНС в нощно шкафче"}
{"url": "http://clubz.bg/63702-valeri_simeonov_kym_mediite_koi_sme_nie_che_da_im_davame_otgovor", "text": "Възмутен от медиите вицепремиерът Валери Симеонов пак ги атакува. Заместникът на Бойко Борисов е пословичен с отношението си към журналистите и честичко иска извинения от тях. За последно на прицел бяха медиите, отразили \"клеветнически\" в \"организирана кампания\" изказването му по адрес на водещия на Нова тв Виктор Николаев -  Днешната му акция е с акцент бТВ. Симеонов тръгна от журналистически и граждански питания кой е реалният собственик на концесионера на ски зоната в Банско - \"Юлен\" АД, мина през собствеността на националната телевизия бТВ и стигна до възмущение от всички медии, които не отразили в пълнота (разбирай, според него избирателно) сутрешното участие на вицепремиера в тв \"България он ер\". Критики и препоръки отнесе и прокуратурата, която иначе е в рамките на независимата (би трябвало поне) съдебна власт. Кой всъщност даде ултиматум на медиите? И така, днес вицепремиерът беше в сутрешния блок на \"България он ер\", за да говори по целия спектър от актуални теми - от съдбата на двете болни лъвчета до тази на Националната служба за охрана. Неизбежно бе да бъде питан и за решението на правителството за строителство в Национален парк \"Пирин\", срещу което ден по-рано се обявиха от Асоциация на българските туроператори и туристически агенти. В този смисъл въпросът защо правителството упорито отказва да оповести кой е реалният собственик на \"Юлен\", след като фирмата е регистрирана и плаща данъци в България, не би трябвало да е проблем. Известно е само, че концесионерът на най-големия ни ски курорт и домакин на световното първенство по ски, е кипърски малоимотен гражданин на име Георгиус Георгиу.  Симеонов с нова закана: да спре държавното спонсориране към телевизиите По-късно в профила си във фейсбук, Симеонов доразви тезата си за свободата на словото: Кабинетът не знае кой е реалният собственик на \"Юлен\" (ДОКУМЕНТ) Ако се върнем на самото предаване, Симеонов критикува медиите, че са публикували становището на туроператорското сдружение, което е против правителственото решение за Пирин, но не били публикували становищата на работната му група, които го подкрепят - \"зъб не беше обелен\". , посочи още вицепремиерът и допълни, че писмото ѝ не е достигало до него. Въпреки че то е   ѝ. А в профила на самата асоциация, неизвестна за ресорния за туризма вицепремиер, пише, че е създадена в далечната 1996 г., членуват \"близо100 туристически агенции, формиращи 75 % от общия пазарен дял от продажбата на самолетни билети в България с общ годишен оборот от тази дейност около 100 милиона евро\". По отношение на протестите за Банско, посочи, че в тях участват \"неориентирани млади хора\", семеен кръг от еколози и нереализирали се в парламента партии. А туристите в курорта \"чакат по три часа като говеда на опашките\" за лифта. Симеонов с нова закана: да спре държавното спонсориране към телевизиите Кабинетът не знае кой е реалният собственик на \"Юлен\" (ДОКУМЕНТ)", "date": "2018.02.02", "title": "Валери Симеонов към медиите: Кои сме ние, че да им даваме отговор"}
{"url": "http://clubz.bg/63716-preborenata_korupciq_v_obsht_registyr_za_otchet", "text": "Единен регистър с информация за борбата с корупцията ще прави правителството, за да отчита напредъка по темата. Информацията ще се събира в специална секция в сайта на Националния съвет по антикорупционни политики. Решението е на самия съвет от днес, а основният мотив - че сега три институции, призвани да водят битката, обобщават информация за дейността си. Данните обаче не са достъпни на едно място.  В момента прокуратурата и Върховният касационен съд публикуват обобщени данни за досъдебните производства и повдигнатите обвинения за корупция по високите етажи на властта, както и за хода на съдебните дела за такива престъпления. Информацията се публикува в интернет страниците на ведомствата. С идеята за общ регистър данните от държавното обвинение и съда ще се събират на едно място, а Министерството на правосъдието ще ги допълва с информация за изпълнението на вече постановените присъди. Съветът е приел и отчет за изпълнение на Националната стратегия за превенция и противодействие на престъпността за периода от 2015 г. досега. Стратегията е с хоризонт 2020 г. Антикорупционният съвет е обсъдил и \"важността от провеждане на публична и прозрачна процедура при избора на председател на Комисията за противодействие на корупцията и отнемане на незаконно придобито имущество\" - или простичко казано - новият мегаорган за борба с корупцията. Новият шеф на \"Антикорупция\": много документи, малко отговори Парламентът прие днес правилата, по които до месец трябва да избере председателя на органа. Засега се очертава \"състезание с един кон\" - а именно досегашния председател на Комисията за противодействие на корупцията и за отнемане на незаконно придобито имущество (КОНПИ) Пламен Георгиев. Той е одобряваният засега кандидат и от ГЕРБ, и от \"Обединените патриоти\", и от ДПС. БСП търси своя номинация, която да противопостави на бъдещо издигане на Георгиев за поста. Засега обаче имена не се споменават.", "date": "2018.02.02", "title": "\"Преборената\" корупция  - в общ регистър за отчет"}
{"url": "http://clubz.bg/63704-nedovolstvo_v_mok_zaradi_otmenenite_nakazaniq_na_ruskite_sportisti", "text": "Международният олимпийски комитет, спортни шефове и ръководители на световни антидопингови организации изразиха несъгласие с Арбитражния спортен съд (КАС) в Лозана, който вчера обяви, че възстановява правата на 28 руски спортисти и връща отнетите им отличия и резултати. Съдът в Лозана върна правата и медалите на 28 руски спортисти Такова решение е безпрецедентно в историята - като брой на уважени искове по дело за допинг или други нарушения, свързани с употребата на забранени вещества. КАС на 100 процента обори МОК за 28 случая. Тези спортисти бяха извадени от олимпийското движение доживот, а постиженията им от игрите Сочи 2014 - зачеркнати. Съдът обаче върна девет медала, два от които златни. Сега тези състезатели теоретично биха могли да стартират и в Пьончан, но това няма да се случи, защото нямаше как да подадат заявки. А и не са в одобрения от МОК списък. Частично бяха удовлетворени 11 спортисти - те нямат право да участват в Южна Корея, но доживотната им забрана е вдигната. МОК разпрастрани официално съобщение. В документа се изразява задоволство заради 11-те и \"голямо съжаление\" за оневинените 28 руснаци.  МОК добавя, че внимателно ще разгледа мотивите на КАС по всеки един от 28-те случая и може да обжалва пред Швейцарския федерален трибунал. Комитетът потвърждава, че оправданите нямат никакъв шанс за Пьончан. В последното изречение МОК се хваща за думите на генералния секретар на спортния арбитраж Матю Рийб, че За последното се хваща и изпълнителният директор на Американската антидопингова агенция (USADA) Травис Тайгърт. Той хвърля вината върху МОК - по думите му организацията не е успяла да се справи докрай с разследването и доказателствата за масова употреба на допинг от руски спортисти. Преди време Тайгърт се прочу като човека, който изобличи легендарния колоездач Ланс Армстронг в един от най-големите допинг скандали в историята. По думите на боса  подкопава бъдещето на спорта и на олимпийското движение, а чистите спортисти ще продължат да страдат заради допингираните. Шефът на Световната антидопингова агенция (WADA) сър Крейг Рийди обяви, че е  след решението на КАС. В интервю за Би Би Си Радио 5 Рийди недоумява защо 11 не са били оправдани напълно, подобно на другите 28, след като арбитражът взема такова решение. За Рийди няма съмнение, че в Русия от години има  за масова употреба на допинг. На обратния полюс са настроенията в Москва. Руският спортен министър Павел Колобков обяви, че Според него всичките 42-ма спортисти, завели искове в КАС, са \"чисти и невинни\". Три от делата са отложени.  А какво точно каза генералният секретар на КАС Мат Рийб? Първо трябва да се припомни, че през миналата година на базата на разследване на комисия, МОК наказа 43-ма руски спортисти заради това, че са дали положителни проби по време на Сочи 2014, но тези резултати са били подменени в лабораторията в Сочи.  Показания по случая даде и избягалият от Русия д-р Григорий Радченков, бивш директор на Руската антидопингова агенция. Според Рийб МОК е представил пред КАС само   за подмяна на проби, които са били положителни. По думите му всеки един от 39-те случая е разгледан индивидуално.", "date": "2018.02.02", "title": "Недоволство в МОК заради отменените наказания на руските спортисти"}
{"url": "http://clubz.bg/63710-moskva_sasht_presledvat_rusnacite_po_celiq_svqt_za_da_gi_arestuvat", "text": "Русия препоръча на своите граждани да мислят внимателно, преди да заминават в чужбина, защото САЩ преследвали руснаците по целия свят, за да ги арестуват, предаде Ройтерс. Според съобщението на руското министерство на външните работи съществува сериозна заплаха руснаците да бъдат арестувани от други страни по искане на Вашингтон, след което да бъдат екстрадирани в САЩ. Веднъж попаднали в ръцете на американската съдебна система, към руските граждани ще бъде проявено пристрастно отношение, предупреждава още Москва. Медведев и Лавров в американския Списък \"Путин\" От началото на 2017 г. в чужбина са били задържани над десет руснаци с американско участие, посочва ведомството. Пример е задържането в Испания, Латвия и Гърция на най-малко четирима руски граждани по обвинения от властите в САЩ в киберпрестъпления. Министерството цитира и случая на Станислав Лисов, обвинен, че е създал компютърен вирус, който атакувал клиентите на финансови институции и причинил щети за милиони долари. Миналата година той бил екстрадиран в САЩ от Испания. Споменават се и случаи преди този, като задържането на Малдивите през 2014 г. за киберпрестъпления на руския гражданин Роман Селезньов, което министерството определя като отвличане от американски агенти. В началото на седмицата Министерството на финансите в САЩ обяви имената на 114 политици и 96 олигарси, близки до Кремъл, които са част от черния списък по Закона за противодействия срещу противниците на Америка чрез санкции. Сред тях са премиера  , на първия вицепремиер  , на външния министър  , на \"гласа\" на Кремъл  , на ръководителя на президентската администрация  , на помощника на държавния глава   (човекът, измислил термина \"суверенна демокрация\"), на председателката на Съвета на федерацията  , на шефа на Думата , на главния прокурор  и други.", "date": "2018.02.02", "title": "Москва: САЩ преследват руснаците по целия свят, за да ги арестуват"}
{"url": "http://clubz.bg/63713-atina_razsledva_zaplahi_sreshtu_ministyr", "text": "\"Три куршума\" очакват гръцкия външен министър Никос Кодзиас според заплашително писмо, изпратено до него. Гръцките власти вече разследват заплахите, за които се смята, че са свързани с усилията на Кодзиас да разреши спора за името с Македония. Кодзиас е получил и други заплашителни писма и обаждания тази седмица, заяви представител на правителството. 50 000 протестират в Солун срещу признаването на Македония (СНИМКИ) Кодзиас води преговорите за решаване на спора за името с Македония, който пречи на бившата югославска република да влезе в НАТО и ЕС. Гърция блокира преговорите, защото смята, че чрез името си, идентично с това на гръцката обаст Македония, страната изразява териториални претенции. Гърция още нарича страната БЮРМ, или \"Бивша югославска република Македония\". Новото правителство на Македония си постави за цел да приключи ключовия спор тази годинаа, което ще им отвори врати към НАТО и ЕС. За компромис призова и гръцкият премиер Алексис Ципрас. Преди две седмици над 50 хиляди протестиращи се събраха в Солун, недоволни от възможността името на Република Македония да бъде признато. Нов протест е насрочен за неделя.", "date": "2018.02.02", "title": "Атина разследва заплахи срещу министър"}
{"url": "http://clubz.bg/63687-noviqt_shef_na_antikorupciq_mnogo_dokumenti_malko_otgovori", "text": "Новото законодателство, с което трябва да се бори корупцията, тръгва с фалстарт. Днес парламентът одобри без никакъв дебат процедурните правила за избор на председател на новото мегазвено за борбата с корупцията и конфликта на интереси, наречено условно комисия \"Антикорупция\". От тези правила става ясно, че кандидатите ще бъдат изслушвани скорострелно в рамките на няколко минути, че ще имат кратко време да съберат огромен обем от документи, които пък са механичен сбор от сега съществуващите, но са реално неприложими към процедурата, както и че парламентът ще излезе извън законовите срокове за избора на титуляр. Председателят на комисията, на която законът даде огромни правомощия, в т. ч. да прилага специални разузнавателни средства, трябва да бъде избран до 23 февруари, т. е. в едномесечен срок от влизането в сила на закона, с който бе създадена новата институция. Това обаче няма как да се случи предвид приетите днес срокове и  Номинации имат право да правят народни представители, като те трябва да ги внесат писмено в деловодството до комисията за борба с корупцията в Народното събрание в 14-дневен срок от приемане на правилата, т. е. от днес. Депутатите трябва да предоставят: писмени мотиви, в които  . Не е много ясно обаче как се измерват нравствените качества. Прилагат се и писмено съгласие на кандидата да бъде предложен, както и декларация за съгласие за  . В добавка кандидатът трябва да е събрал и копие от документи за завършено висше, свидетелство за съдимост, документи за стажа си,  автобиография и др. Председателят на новата \"Антикорупция\" - състезание с един кон До два работни дни от внасянето на кандидатурите парламентът ги публикува на сайта си. В 7-дневен срок от публикуване на кандидатурите номинираните представят концепции на ресорната комисия в НС. Както и декларация за несъвместимост и декларация за имущество и интереси. Тези декларации пък са механично обединение от сегашните. така например кандидатът ще трябва да посочва и какво имущество е придобил към датата на напускане на работа, която реално не е напускал. Номинираните ще трябва да посочат  НПО, вузове, научни организации могат да предоставят становища на комисията, в т. ч. въпроси. Изпращат се до комисията не по-късно от 7 дни преди изслушването на кандидатите. Становищата и въпросите пък се публикуват до 3 дни от получаването им. Анонимни такива няма да се приемат. Междувременно комисията по досиетата вече трябва да е направила проверката за принадлежност на лицата към репресивнивте служби на комунистическия режим. Резултатите от проверката пак се публикуват на сайта на НС. Комисията за корупция в НС ще работи извънредно, ще свиква заседания за преглеждане на всички документи. Ако има нередности по документите, ще се уведомяват кандидатите, които пък ще имат нови 5 дни, за да ги отстранят. Едва след това комисията изготвя списък с кандидатите по азбучен ред по собствено име и го публикуват на сайта на НС. Още един орган ще иска подслушване Следва изслушването в ресорната комисия, което ще е публично и ще се предава онлайн. От записаните в него срокове става ясно, че то ще се проведе със скоростта на светлината.  , за да се мотивира. А  . Депутатите и  .  .  След изслушването комисията внася подробен доклад в НС. Заседанието от пленарната зала по самия избор ще се излъчва в реално време в присъствието на кандидатите. Гласуването ще е поотделно за всеки кандидат.   депутати. Ако повече от един кандидат мине тази \"бариера\", ще се гледа кой е получил повече гласове \"за\". Ако има равни резултати - кандидатите отиват на \"балотаж\". Ако пак няма избраник, се прави се избор. Още един орган ще иска подслушване", "date": "2018.02.02", "title": "Новият шеф на \"Антикорупция\": много документи, малко отговори"}
{"url": "http://clubz.bg/63701-epyl_i_amazon_s_rekordni_pechalbi_gugyl_gubi_3_mlrd", "text": "Епъл (Apple) отчете рекордна печалба за последното тримесечие на миналата година въпреки по-малкото продадени смартфони iPhone. Калифорнийският технологичен гигант има 12-процентов растеж на годишна основа на чистата си печалба до 20 милиарда долара. Предишният тримесечен рекорд бе от същия период на 2015 година, когато печалбата възлизаше на 18,4 милиарда долара.  \n\tПриходите на Епъл са се увеличили с 13 процента до 88,3 милиарда долара, предава БТА. iPhone X изпревари нашите очаквания и бе най-продаваният ни айФон всяка седмица от пускането си през ноември, допълва Кук, цитиран от Франс прес. Епъл обаче отчете, че като цяло продажбите на айФони са намалели през тримесечието до 77,3 милиона, което е с около милион по-малко, отколкото през същото тримесечие година по-рано. Средната цена на смартфон на Епъл е около 796 долара спрямо 695 долара преди година. По-високата цена е дала възможност на компанията да повиши приходите въпреки по-слабите продажби, отбелязва ДПА. Резултатите за първото финансово тримесечие на Епъл са обявени на фона на притесненията за слабо търсене на най-новия и най-скъп АйФон Х, създаден специално за десетата годишнина на прочутия смартфон на Епъл. Очакванията на компанията за финансовите резултати за сегашното тримесечие са под очакванията на анализаторите. Епъл прогнозира приходи от 60 до 62 милиарда долара, докато анализаторите очакваха 65 милиарда долара. Въпреки блестящия успех през десетилетието след пускането на първия айФон, калифорнийският технологичен гигант е изправен пред съмненията дали може да продължи да расте. Репутацията на Епъл пострада от разкритията, че е обновявал мобилния си софтуер, за да забавя работата на старите айФони. АйФон е донесъл по-голямата част от приходите - 61,6 милиарда долара през тримесечието, ключовият сегмент на услугите бележи растеж на приходите от 18 процента до 8,5 милиарда долара. Другите продукти, сред които Епъл уоч (Apple Watch) и Епъл Ти Ви (Apple TV), отчитат растеж от 36 процента до 5,5 милиарда долара.   Компанията е продала повече устройства, активиращи се гласово, включила е още членове в клиентската си програма Прайм (Prime) и е спечелила от неотдавнашното придобиване на веригата магазини за биохрани Хол фуудс (Whole Foods). Компанията от Сиатъл отчете чиста печалба от 1,9 милиарда долара или 3,75 долара на акция за тримесечието, приключващо на 31 декември. Анализаторите очакваха печалбата на акция да бъде 1,88 долара. Приходите са скочили с 38 процента до 60,5 милиарда през четвъртото тримесечие, надхвърляйки прогнозите на анализаторите за приходи от 59, 8 милиарда долара.  За първото тримесечие на тази година Амазон очаква приходи между 47,75 милиарда долара и 50,57 милиарда долара, а според анализаторите те ще бъдат 48, 6 милиарда долара.  Загубата на Алфабет възлиза на 3 милиарда долара за четвъртото тримесечие, като компанията е отделила 11 милиарда долара за данъци. Около 9,9 милиарда са за данъците за връщане на печалбата в САЩ. Калифорнийският технологичен гигант посочи, че приходите през последните три месеца на 2017 година са нараснали с 24 процента на годишна основа до 32,3 милиарда долара. Компанията използва обявяването на финансовите си резултати, за да съобщи, че е назначила членът на борда на директорите и бивш президент на университета Станфорд Джон Хенеси за председател на мястото на Шмид, който през декември обяви, че се оттегля. \n\tГугъл остава ключов двигател за приходи и печалба за компанията, която се преструктурира в нови подразделения - за самоуправляващи се автомобили, биологични науки и други т. нар. амбициозни проекти. На Гугъл се падат 31,9 милиарда долара от приходите, като са осигурили оперативна печалба от 8,8 милиарда долара. Като се изключат заделените за данъци средства, Алфабет щете да отчете печалба от 6,8 милиарда. Компанията следва примера на други мултинационални компании, желаещи да се възползват от благоприятното данъчно равнище при връщане на печалбата в САЩ.", "date": "2018.02.02", "title": "Епъл и Амазон с рекордни печалби, Гугъл губи 3 млрд."}
{"url": "http://clubz.bg/63617-prah_v_ochite", "text": "Столична община страда от необичайни метеорологични явления поне веднъж годишно. Предишни години беше изненадващият ноемврийски сняг, тази – фините прахови частици. Работя в сграда до кръстовището на булевардите \"България\" и \"Гешов\". Налага ми се да слизам на булеварда поне два пъти дневно, и двата – в час пик. Абсурдно е човек дори да си помисли да отвори прозореца, защото шумът и миризмата от изгорелите газове са нетърпими. Но за съжаление и на местата без толкова интензивен трафик тази зима се усети много сериозен проблем със замърсяването на въздуха. Отношението към него от страна на общината, е меко казано, формално и несъобразено с реалността. За съжаление, признаването на проблема доведе единствено дотам, че имаме доклад с оперативни мерки, които бяха приети. Значи всичко е наред. Сред експертите има принципно единодушие, че основните замърсители на софийския въздух са два – отопляващите се на твърдо гориво и автомобилите. Решението на Общината адресира само втория \"виновник\", но го прави по начин, който може да бъде само образец за творците на хаоса. Последно за въздуха: Паркираме по булеварди, без зони за платен престой Има няколко категории мерки, които включват обявяване на \"тесния\" център за зона без автомобили, паркиране и пътуване с градския транспорт на занижени цени (един лев на ден, за който ще ви разкажа по-късно), поскъпване на престоя в синя и зелена зона, и едно от най-абсурдните – Общината да \"призовава\" населението да не пътува с автомобили. На 28 януари тази година беше първият експериментален ден на \"зеления билет\", който ви дава право срещу един лев да пътувате неограничено с общинския транспорт. Пробата беше извършена тази неделя и показа единствено, че Столична община не може да призове никого, камо ли своите служители да спазват разпоредбите и. Много хора въобще не разбраха предварително, но кметът на София госпожа Фандъкова побърза да се похвали, че 12 000 повече са пътували срещу един лев. Същата забрави да спомене стотиците, които си купиха нормалния билет от автоматите, защото от Метрополитен забравиха да ги пренастроят спрямо новата цена. При шофьорите на наземен транспорт и в будките пък имаше по 50 билета (половината капацитет на пълен автобус), останалите бяха стари. Фандъкова: 12 000 повече пътуваха с градски транспорт със \"зелен билет\" Проявите на избирателна памет ни напомнят за една история, която бе разкрита през юни миналата година - за фирмата на съпруга на депутатката от ГЕРБ, спечелила обществената поръчка за прахово боядисване на 400 спирки в столицата, забравила да ги боядиса \"прахово\" и само ги боядисала, в резултат на което те сега ръждясват. Догодина ще купим нови. Прах при прахта, пари при парите. Депутатката подаде оставка, директорът на Центъра за градска мобилност също, а преприската прашасва забравена на прокурорското бюро. Мислите, че ще се измъкнете? Не, ще трябва да плащате На подобно място събира прах и делото срещу наредбата на Общинския съвет за повишението на цената на билета, заведено от граждани и организации. Когато еднократното пътуване стана 1,60 лв., това беше повод за повсеместно недоволство и още тогава много специалисти предвиждаха влошаване на качеството на въздуха, след като хората направят простата калкулация, че им излиза почти същото да пътуват с автомобил. Столична община обещаваше нови автобуси и чист въздух, но все така допуска и поощрява липсата на прозрачност на похарчените пари в дъщерното си дружество \"Център за градска мобилност\", в \"Метрополитен\" и \"Автобусен транспорт\". Контрольорите в градския транспорт все така без основание са придружавани от служители на Общинска полиция, които все така незаконно предават личните ни документи на контрольорите, за да ни пишат актове. Наказателните постановления по тях се обжалват и най-често биват отменени. Няма и друга страна, в която глобата ти за пътуване без билет, или която и да е глоба, да се увеличава, ако я обжалваш. Повярвайте ми, искам да живея в град с чист въздух. Искам да бъдат взети реални, а не симулативни мерки. Но дотук всичко е прах в очите. Георги Мишев – юристът, който спори в защита на интересите ни Фандъкова: 12 000 повече пътуваха с градски транспорт със \"зелен билет\" Мислите, че ще се измъкнете? Не, ще трябва да плащате Георги Мишев – юристът, който спори в защита на интересите ни", "date": "2018.02.02", "title": "Прах в очите"}
{"url": "http://clubz.bg/63703-djina_lolobridjida_uvekovechena_sys_zvezda", "text": "Световноизвестната италианска актриса Джина Лолобриджида, която миналата година отбеляза своя 90-годишен юбилей, получи звезда на холивудската Алея на славата. За това, че Лолобриджида ще бъде удостоена със звезда, стана известно през юни миналата година. На церемонията тя се яви с изящен син тоалет и черни ботуши. На младини Джина често беше обявявана за най-красивата жена на света. Звездата на италианската екранна легенда е с пореден номер 2 628. Джина Лолобриджида се сдоби със световна слава с филма на Кристиан-Жак \"Фанфан Лалето\", в който ѝ партнираше Жерар Филип /1952/, удостоен с награда на кинофестивала в Кан. Друга нейна забележителна роля бе тази на Есмералда в екранизацията на произведението на Виктор Юго \"Парижката Света Богородица\" /1956/, припомня БТА. Преди повече от 30 години актрисата приключи с киното и се обърна към фотографията и скулптурата, като успешно се изяви и в тези области. Актрисата е родена на 4 юли 1927 г. в Субиако, Италия. Джина Лолобриджида е носителка на награда „Златен Глобус“ и номинирана за „БАФТА“. През 1947 година става трета на конкурса „Мис Италия\" и оттам тръгва кариерата й. От 1949 до 1971 година е омъжена за Милко Скофич. Единственият ѝ син носи същото име като на баща си.", "date": "2018.02.02", "title": "Джина Лолобриджида увековечена със звезда"}
{"url": "http://clubz.bg/63721-bez_grigor_dimitrov_na_turnira_v_sofiq_no_s_varinka", "text": "Григор Димитров няма да защитава титлата си на турнира \"Диема екстра София оупън\", който започва в неделя в зала \"Арена Армеец\", съобщиха организаторите. Причина са болките в рамото, които най-добрият ни тенисист изпитва от началото на годината. Гришо стана №1 през 2017 г. Григор под въпрос за турнира в София, има проблем с рамото Димитров се прибра в България преди седмица, а в събота даде пресконференция, на която разкри, че рамото му е претоварено и изпитва болки. Той разкри, че си е направил изследвания в Монте Карло, където живее и тренира. В неделя той се завърна на Лазурния бряг, където се е подложил на процедури. Очевидно не е успял да се възстанови напълно. Той обяснява, че след последната медицинска консултация тази сутрин е станало ясно, че няма да бъде 100% готов за следващата седмица.  \"Ако играя, това би могло да доведе до допълнителни рискове и усложнения. Ще ми липсва българската публика и тази невероятна седмица, която имах през миналата година. Бих искал да благодаря и на Sofia Open за тяхното търпение и усилия за това да има АТП турнир в България. Благодаря ви за подкрепата!\", допълва първата ни ракета. Григор Димитров ще дочака решението на лекарите в Монте Карло Не е изключено четвъртият в световната ранглиста да пропусне и турнира в Ротердам, който започва веднага след края на софийския. За този месец първата ни ракета е заявил и участие в ОАЕ. Петима българи сигурни за тенис турнира \"София оупън\" По-късно организаторите на турнира съобщиха, че на \"Диема екстра София оупън\" ще играе носителят на три титли от Големия шлем Станислас Вавринка. Швейцарецът, победител от Откритото първенство на Австралия (2014), Откритото първенство на Франция (2015) и Откритото първенство на САЩ (2016), потвърди своето участие. Жребият е утре (3 февруари) от 15 часа. В турнира ще участват други петима българи. Григор Димитров ще дочака решението на лекарите в Монте Карло Петима българи сигурни за тенис турнира \"София оупън\"", "date": "2018.02.02", "title": "Без Григор Димитров на турнира в София, но с Варинка"}
{"url": "http://clubz.bg/63717-merkel_ohladi_strastite_za_byrzo_sformirane_na_kabinet", "text": "Ангела Меркел охлади днес надеждите за бързо сформиране на правителство в Германия, предаде АФП. Все пак Меркел изрази надежда, че ще бъдат намерени компромисни решения. Засега две са спорните точки - пазарът на труда и здравеопазването. Най-вероятно, освен през уикенда, преговорите ще продължат и в понеделник, и във вторник по тези проблеми. В същото време съюзникът на Меркел Хорст Зеехофер, водач на ХСС, демонстрира пълен оптимизъм: Според него още в неделя вечер може да бъде намерен компромис за сформиране на кабинет, съобщава АФП. Докато текат преговорите, рейтингът на ГСДП в проучванията продължава да пада. Доверието към партията е спаднало до 18 процента според изследване на компанията \"Дойчланд тренд\" за германската обществена телевизия АРД, публикувано снощи. Това е най-лошият резултат за партията в социологическите изследвания, пише БТА. Днес проучване на другия обществен канал Цет Де Еф показа 19 процента, което е спад от 1 процент в сравнение с преди седмица. \n\tГСДП е разделена по въпроса за участие в ново издание на голяма коалиция с Християндемократическия съюз на Меркел и неговата баварски клон, Християнсоциалния съюз. Блокът ХДС/ХСС има 31 процента в проучването на Цет Де Еф \"Политически барометър\", което е спад от 2 процента. В проучването на \"Дойчланд тренд\" рейтингът на лидера на ГСДП Мартин Шулц, който първоначално обещаваше, че ще остане в опозиция, след като под негово ръководство партията постигна най-лошия изборен резултат от 1949 г., пада с 5 пункта до 25 процента.", "date": "2018.02.02", "title": "Меркел охлади страстите за бързо сформиране на кабинет"}
{"url": "http://clubz.bg/63700-slavi_trifonov_prepitva_eto_pyrvite_idei_za_realna_promqna_video", "text": "Събеседването на Слави Трифонов с   стартира с първите кандидати. Предварителните очаквания за поява на нещо качествено ново в обществения ни живот обаче се оказаха силно завишени, а разговорите вървяха доста вяло. Голяма част от събеседванията протичаха по-скоро като интервюта в \"Шоуто на Слави\" - гостът разказва за себе си и споделя свои възгледи и впечатления. Повече от казаното обаче бяха констатации за тежката ситуация в България, а конкретните идеи за промяна бяха доста малко.  Това каза Мариета Георгиева, директор на училище във Видин. Тя допълни, че в момента е общински съветник от гражданско обединение. Но нейните колеги също я разочаровали. Освен от самия Трифонов участниците бяха препитвани от Иван Нинов, генерален мениджър в университет в Доха, Катар, Атанас Раденски, професор по компютърни науки в САЩ и от биолога Йордан Бъчваров, който също живее от 20 години в Америка. Програмистът Неда Калчева разказа, че е работила за Европейската комисия, CNN, английското правителство и т.н. Според нея страната ще се оправи \"когато създадем условия за невъзможност да се краде и да има корупция\". Тя посочи един от добрите варианти за това - създаването на електронно правителство. 47-годишният Петър Анастасов е живял в Америка, но се върнал в България, защото \"сутрин като стана, ме боли сърцето\". В Далас той имал къща с басейн. Според него \"здравеопазването трябва да се промени из основи\". А това може да стане чрез \"освобождаване на пазара на медицинската услуга\". Според Анастасов не може да има една здравна каса, тя да е държавна и да се контролира от държавен орган. Трябвало да има няколко здравни каси, но те да не са изцяло частни, както е в Америка, защото се злоупотребява. В тези каси трябва да има 10-15% държавно участие. Или пък да са държавни, но с частно участие, разви идеите си кандидатът. Иван Шишков, който е мениджър за Източна Европа на голяма английска компания за логистика смята, че най-големият проблем в момента е липсата на хора и кадри. Правителството трябвало да обръща внимание на инвеститорите, а не да им създава спънки. Според юриста Живко Седларски, който е живял във Франция, данъчните понякога се ползват като политическа бухалка. Негови клиенти често се отказвали да стигат до край на съдебния процес, защото това отнемало много време. Според Янко Янков, който е на 28 години и специализира медицина, здравеопазването у нас не е достъпно за всеки. Тези въпроси зададе бившият военен разузнавач Попов. Той заяви, че българската армия е в окаяно състояние и според него трябва да сключим договор с американците и у нас да има американски бази. Бившият летец и настоящ собственик на фирма за недвижими имоти Ценов пък заяви, че самочувствието на българите е смачкано, защото се разгражда една система, но не е ясно каква система се гради. Това заяви Светлин Стоянов, капитан от НСО. Според него всички служби, ДАНС и дори баретите са хранилка на политическите партии. 36-годишният Бранимир Бранков се обяви за създаване на орган извън съдебната система, който да гледа вече приключилите дела. Председателят на този орган, според него, трябва да се назначава от президента и да се отчита пред парламента. Бранков е от Монтана, бивш служител на МВР, а сега пчелар. Събеседването продължава утре.    ", "date": "2018.02.02", "title": "Слави Трифонов препитва - ето първите идеи за \"реална промяна\" (ВИДЕО)"}
{"url": "http://clubz.bg/63697-poredno_veto_na_radev_za_zastroqvaneto_na_nivi", "text": "Президентът Румен Радев наложи поредно вето - този път на приетите промени в Закона за опазване на земеделските земи, с които мнозинството на \"Обединените патриоти\" и ГЕРБ разреши застрояването на ниви, дори когато срокът на промяна на предназначението им и старт на строеж е изтекъл. Поправките бяха \"прикрити\" в преходните и заключителните разпоредби на друг закон - за посевния и посадъчния материал - и бяха прокарани между двете четения от \"патриотите\", впоследствие подкрепени и от ГЕРБ. Изненадващо и БСП не беше против - на тази позиция бяха само от ДПС. Ден 13 на новата власт - първи протест: в защита на Черноморието Темата е стара - първият законопроект на новата управляваща коалиция още на старта на  44-тия парламент беше именно за това - да се разреши на собствениците на земеделска зема с променено предназначение да строят, въпреки че не са започнали инвестицията си в 6-годишния срок, поставен им от парламента през 2011 г. Заради протести на природозащитници обаче през есента на 2017-а от ГЕРБ оттеглиха подкрепата си за промените и темата уж беше приключила. Докато \"патриотите\" не я подеха отново.  Последно: парламентът пак разреши застрояване на ниви  Президентът Румен Радев смята, че с приетия от парламента нов регламент за застрояване на ниви  От мотивите за ветото става ясно, че промени в законодателството, които засягат основни начала на Конституцията, трябва да преминават през всички етапи на законодателния процес - Последното е по повод начина, по който минаха поправките - чрез промяна в друг закон и без две четения от Народното събрание - любим механизъм за законотворчество на управляващите. Ето и пълните мотиви на държавния глава: Последно: парламентът пак разреши застрояване на ниви ", "date": "2018.02.02", "title": "Поредно вето на Радев - за застрояването на ниви"}
{"url": "http://clubz.bg/63698-trymp_na_vojna_sreshtu_fbr", "text": "Белият дом вероятно ще разреши на Конгреса да публикува таен доклад на републиканците, в който се твърди, че ФБР е предубедено срещу президента Доналд Тръмп в разследването на руската връзка. Това заяви представител на администрацията, предаде Ройтерс. Новината идва в момент на напрежение около документа. Според някои анализатори скандалът може да достигне до размаха на \"Уотъргейт\". Същевременно плъзнаха слухове, че ако Белият дом разреши огласяването, директорът на ФБР Кристофър Рей ще подаде оставка. Много негови бивши и настоящи колеги обаче го увещавали да остане на поста си, тъй като ще остане още една спирачка пред Тръмп. ФБР е против разкриването на доклада за руската намеса Тръмп, който има правото да попречи на огласяването на доклада, е готов вместо това да позволи документа от 4 страници да бъде направен публично достояние, каза представителят. Така още повече ще се разпали напрежението между президента републиканец и националната правоохранителна служба. Документът стана най-горещата точка в ожесточаващата се борба между републиканците и демократите около разследването на специалния прокурор Робърт Мълър (бивш шеф на ФБР) за потенциален сговор между предизборния щаб на Тръмп и Русия през 2016 г. То започна, след като президентът уволни предишния директор на ведомството Джеймс Коми. И Москва, и Тръмп отричат сговор помежду си. Държавният глава нарече разследването на Мълър \"Измама\" и \"лов на вещици. Според демократите докладът, изготвен от републиканците, е заблуждаващ и се основава върху избирателно използване на класифицирани данни, като намерението му е да дискредитира работата на спецпрокурора. От ФБР изразиха силни опасения за пропускането на факти в документа, чието огласяване е в състояние да предизвика оставки о високите етажи в американските правоохранителни агенции. Спецпрокурор ще разпитва Тръмп за връзка на Русия в кампанията му Сенаторът републиканец Джон Тюн се опасява, че разпространяването на доклодо без редакции може да разкрие източниц;ите и методите на американските разузнавателни агенции. Тюн, който е третият в йерархията на републиканците в Сената, призова колегите си от Камарата на представителите за позволят на сенатската Комисия по разузнаването да ревизира доклада и да вземе под внимание страховете на ФБР, преди той да стане публично достояние. Освен безпокойството на ФБР, чийто директор Кристофър Рей бе назначен от Тръмп, след като президентът уволни предшественика му Коми, Министерството на правосъдието също изказа опасения от огласяването. Демократите заявиха, че съюзниците на Тръмп се надяват да използват документа, за да го оправдаят за уволнението на зам. главния прокурор Род Розенстайн, който назначи Мълър след махането на Коми, или за уволнение на самия Мълър. Тръмп уволни изненадващо шефа на ФБР Пол Райън - говорителят на републиканците в Камарата на представителите обаче защити огласяването на доклада, като заяви, че това е част от наблюдението на Конггреса над електронния щпионаж и е важен за опазването на гражданските свободи в Америка. \"Този доклад не е обвинение срещу ФБР или Министерството на правосъдието. Той не поставя под съмнение разследването на Мълър или зам. главния прокурор\", каза Райън. Докладът е написан от републиканеца Девин Нунес - председателя на Комисията по разузнаването в Камарата на представителите,  и според републиканците показва, че ФБР и Министерството на правосъдето са заблудили съда с искането за разширяване на електронното наблюдение на съветника на предизборния щаб на Тръмп Картър Пейдж. Така твърдят четири източника, запознати с темата. Демократите от Комисията по разузнаването написаха свой собствен доклад, чието огласяване републиканците осуетиха. Според Джон Тюн обаче ако докладът на републиканците бъде огласен, това трябва да бъде направено и с този на демократите. А Чък Шумър и Нанси Пелоси - лидери на демократите съответно в долната и горната камара на Конгреса, призоваха Пол Райън да свали Девин Нунес от поста председател на комисията. Причина за това бе направеното от съпартиеца им Адам Шиф разкритие, че Нунес изпратил в Белия дом версия на доклада, различна от тази, която комисията гласувала да бъде публикувана. Спецпрокурор ще разпитва Тръмп за връзка на Русия в кампанията му Тръмп уволни изненадващо шефа на ФБР", "date": "2018.02.02", "title": "Тръмп на война срещу ФБР"}
{"url": "http://clubz.bg/63696-petima_dushi_zaginaha_pri_sblysyk_na_voenni_helikopteri_nad_franciq", "text": "Поне петима загинаха при сблъсък на военни хеликоптери над Южна Франция, близо до курорта Сен Тропе, съобщи \"Франс Прес\". Спасителни екипи издирват шести човек, част от екипажа на една от двете машини. Хеликоптерите са били модел \"Газела\", използвани във френските военновъздушни сили от 1970 г.  Причините за катастрофата не са известни. И двата хеликоптера са собственост на военното училище \"Еала\", което подготвя пилоти за армиите на Франция, Германия и Испания. Катастрофа със същия модел хеликоптер отне живота на четирима души през 2003 г., когато машината се заби в електропровод близо до град Келю, Югозападна Франция.", "date": "2018.02.02", "title": "Петима души загинаха при сблъсък на военни хеликоптери над Франция"}
{"url": "http://clubz.bg/63699-bylgariq_e_mrydnala_nezabelejimo_v_ikonomicheskata_svoboda", "text": "България е отчела незначителна преднина от 0.4% в икономическата свобода спрямо година по-рано и запазва предишната си 47-а позиция в индекса на фондация \"Херитидж\" за 2018 г. Класацията се изготвя съвместно с вестник \"Уолстрийт джърнъл\", обхваща 180 икономики и се съставя от 1995 г.   Като цяло България попада в групата на страните с умерена икономическа свобода, в компанията на Малта, която е преди нея, и Кипър, който я следва. България напредва по икономическа свобода, но пак е последна в ЕС Общата оценка на страната е 68.3 пункта от общо 100, което е повишение с 0,4 пункта спрямо миналата година, като подобрението в областите финансово здраве и ефективност на съдебната система компенсират спада при показателите репутация на властите, бизнес свобода и трудова свобода, се посочва в доклада. Общо за изготвяне на оценката се използват 12 критерия, сред които свобода в бизнеса, търговията, инвестициите и труда, както и правителствени разходи, данъчно бреме, съдебна ефективност и други. В Европа България заема 23-то място по икономическа свобода от общо 44 страни, като цялостната оценка на страната е малко под средната за региона и доста над средната за света. Въпреки благоприятния инвестиционен режим, включващ нисък, плосък корпоративен данък, остават значителни предизвикателства. Корупцията в държавната администрация, слаба съдебна система, ниска производителност и организираната престъпност продължават да пречат на българския инвестиционен климат и икономически перспективи, се посочва в доклада на \"Херитидж\". Организацията отбелязва, че не са защитени добре на практика правата на собственост. Общественото доверие в съдебната система е изключително ниско. Правителството се стреми да пребори корупцията, се отбелязва в документа. Министърът на икономиката отчете голям инвеститорски интерес към България Според \"Херитидж\" собствениците на компании са притеснени от ендемичната корупция, особено в енергийния сектор и големите инфраструктурни проекти, а непредсказуемите регулаторни и законови промени спъват растежа на бизнеса. Фондацията отбелязва, че отвореността на правителството към чуждестранните инвестиции е над средното ниво, а финансовият сектор като цяло се справя добре с трудната външна среда.  Сред лидерите и аутсайдерите в класацията почти няма промени спрямо позициите им година по-рано. Рейтингът и тази година се оглавява Хонконг. Сингапур е запазил втората позиция, а Нова Зеландия - третото място, следвана от Швейцария, Австралия, Ирландия, Естония, Великобритания, Канада и Обединените арабски емирства. На най-ниско равнище е икономическата свобода в Куба, Венецуела и Северна Корея. САЩ са на 18-о място, Русия е на 107-о място, а Китай - на 110-та позиция.  Министърът на икономиката отчете голям инвеститорски интерес към България", "date": "2018.02.02", "title": "България е мръднала незабележимо в икономическата свобода"}
{"url": "http://clubz.bg/63623-obuchenie_po_ocelqvane", "text": "Родителите ви са починали, докато сте били дете. Утешавали са ви по всякакви начини… Заповядайте обаче в Софийския университет “Свети Климент Охридски“, за да чуете нещо, което досега не са ви казвали:  . Ако: Поздравления! Вие вероятно сте студент в български университет. Сега обаче идва трудната част – да се справите с всички нелогични изпитания, поставени пред вас от живота и вторично от администрацията, и да получите от университета… качествено образование. Дълго можем да говорим за качеството на българското образование, или липсата му. Можем да търсим причините в нелогичното държавно финансиране за университетите (въпреки че последната образователна реформа предвижда парите да не се раздават “на калпак“). Може да обвиним и някои преподаватели, които носят бремето на отминала епоха (или въобще не си правят труда да идват на лекции). Възможно е да хвърлим вината и върху студентите, които често не приемат обучението насериозно. Висшето образование в България   – няма да ви прочетат курсовата, за която сте хвърлили толкова усилия… следващата ще напишете набързо. Ще прочетете задължителната библиография по даден предмет и ще се окаже, че на изпита трябва да дадете определението от учебника, написан от преподавателя и нищо по-различно… следващия път дали ще прочетете нещо “излишно“, което не само няма да ви помогне, а може и да ви пречи? Всеки любител на генерализациите ще раздели студентите на малцина четящи и интелигентни хора, които се стремят да трупат знания и умения в България, и масата деградирали младежи, които не ходят на лекции и все обвиняват другите за проблемите си. И въпреки че подобни характеристики можем да търсим у много студенти, реалността е малко по-сложна. Да се върнем на хипотетичната ситуация в началото. Поради независещи от вас обстоятелства се налага да се справяте с живота сами от доста ранна възраст. И вероятно нямате друг избор, освен да работите. Ако имате починал родител и учите в Софийския университет, не ви се полага парична помощ, известна като социална стипендия, освен ако другият ви родител не е с трайни увреждания (което се удостоверява с документ от ТЕЛК). Ако пък получавате т. нар. социална стипендия, която се отпуска също на студенти с трайни увреждания и родители на малки деца, които продължават висшето си образование, нямате право да кандидатствате за стипендия за висок успех. Тоест  *… Сериозен стимул да решите, че няма да работите като сервитьор по осем часа на ден, за да имате време да четете Хегел, не мислите ли? Не че имате избор... Интересен парадокс се получава, когато след поредното забавяне на въпросните стипендии, студенти се обръщат към администрацията на факултетите. Оттам разбират, че няма да си получат стипендиите за януари, ако не са си платили наема и сметките за общежитие (чието състояние, разположение и условия не се чувствам достойна да коментирам). Да се поставим отново на мястото на студента, който всеки семестър носи папка със смъртни актове при съответните административни служители, и да се запитаме как той ще си плати сметките, без да е получил пари. Проверка от моя страна установи размерите на този административен нонсенс. Ако живеете в общежитие, собственост на Поделение “Социално-битово обслужване“ (ПСБО), което пък е подразделение на университетската администрация, но не си платите сметките до началото на сесията, се издава заповед, с която не просто ви гонят от съответното общежитие. Подлежите на  . Това на практика значи, че  . Справка в правилника за получаване на стипендии и в правилника за настаняване в студентско общежитие (на базата на който се налага съответното наказание) показва, че такова не е предвидено. А пък стипендиите за съответния месец се превеждат в средата на следващия. Формулировката обаче не ви дава право да ги съдите за това, че на практика спират изплащането на стипендии и осигуровки, защото те не налагат запор (а според Гражданския процесуален кодекс стипендиите са несеквестируем доход), а просто отказват да ви ги превеждат. Нужда от коментар? Нека сега отново поговорим за митичното явление “деградация на българския студент“ и се запитаме какви са причините  . На всички нива – финансиране, прием, оценяване на студентите. Дали именно това не е причината индивидуалността на мислещия и четящия да потъне в масовата посредственост? Може би. Но не можем напълно да игнорираме и ролята на борбата за оцеляване на тези, които нямат късмета да имат сигурността на дома и семейството зад себе си. Логично е – когато нямаш време да натрупаш академични знания, умения, ерудиция и да успееш да ги покажеш, така или иначе оставаш със стигмата на посредствен. Това, разбира се, съвсем не е сред най-мащабните причини за лошото качество на българското образование. Не е и оправдание.  . Струва си обаче да помислим за тези, които искат, но не могат… просто защото са затънали в битовизмите на оцеляването. Елица Симеонова иска да пише смислени текстове по значими теми", "date": "2018.02.02", "title": "Обучение по оцеляване"}
{"url": "http://clubz.bg/63695-patriotite_i_jobik_shte_izravnqvat_dohodite_v_es", "text": "Българските националисти от \"Обединените патриоти\" ще събират заедно със своите унгарски колеги от \"Йобик\" подписи за еднакво заплащане за еднакъв труд в Европейския съюз. \"Греда\" за Орбан. Крайнодясната „Йобик“ с исторически пробив Това обяви на брифинг днес депутатът от ОП Юлиан Ангелов.  Според националистите не е редно младите хора да търсят препитание извън страната си, затова ЕС трябва да \"направи така\" че хората в Източна и Западна Европа да имат равни доходи. Това няма да стане за един ден, нужни са десетилетия усилия, подчерта той. Подписката е пропорционална - България трябва да събере 12 000 подписа.", "date": "2018.02.02", "title": "\"Патриотите\" и \"Йобик\" ще изравняват доходите в ЕС"}
{"url": "http://clubz.bg/63688-stanishev_spasil_bsp_da_ne_podkrepi_istanbulskata_konvenciq_v_pes", "text": "Диалогът не само между ПЕС и БСП, ами и вътре в българската левица по отношение на Истанбулската конвенция съвсем се \"изгуби в превода\". Това е видно от факта, че само в рамките на един ден няколко представители на социалистите дадоха взаимно изключващи се обяснения за това как БСП възприема конвенцията - в миналото и сега, гласувала ли е в Съвета на ПЕС със \"за\" или не е, гласувала ли е изобщо, и ако не е - защо. Налице е и нова колизия в отношенията на лидера на българските социалисти Корнелия Нинова и на европейските - Сергей Станишев. Първата не знаела какво прави втория, но иначе не били скарани, а само не си говорели. Накрая Станишев, най-големият радетел за приемането на конвенцията, се оказа, че е \"спасил\" българската левица от гласуване в ПЕС. Вигенин отговаря на ПЕС: Не бях там като представител на БСП Поводът е продължаващият дебат за това подкрепила ли е БСП конвенцията по време на обсъждането й в Партията на европейските социалисти. Още вчера Кристиан Вигенин реагира на писмото от ПЕС, в което се казва, че нито един представител на българската левица не е възразил срещу текстовете и че БСП е имала два месеца по време на консултациите да изкаже съображенията си, обяснявайки, че самият той не е имал мандат да гласува каквото и да е било. Днес Вигенин доразви историята, заявявайки пред Клуб Z, че БСП е преценила да изрази отношението си към Истанбулската конвенция, като не участва в гласуване по нея в Съвета на ПЕС в Лисабон. Вигенин натърти, че българската делегация не е подкрепила тези текстове и не е участвала в гласуването. Говори ПЕС: Никой от БСП не е бил против Истанбулската конвенция Пак днес обаче лидерът на левицата Корнелия Нинова разкри как точно БСП е избрала да не гласува. Оказа се... \"благодарение\" на Сергей Станишев. Оказа се, Нинова не е знаела, че Станишев организира днес посещение на членове на ПЕС в Кризисен център за жени, жертви на домашно насилие в Перник, което е израз на още по-явна подкрепа за конвенцията, каквато Станишев вече заяви.  Но иначе между БСП и ПЕС течала \"активна комуникация през последните дни\".  каза още Станишев при посещението си в центъра на фондация „ПУЛС“ за жени и деца, жертви на насилие. В срещата участваха Екатерина Велева, председател на Фондация „Пулс“ и клиничен психолог, адв. Марияна Евтимова и Юлия Андонова. Посещението беше организирано в контекста на разразилия се публичен дебат в България относно Конвенцията на Съвета на Европа за превенция и борба с насилието над жени и домашното насилие. Той изнесе статистика, че само в този център за последните 5 години над 2 000 жени са потърсили закрила, подобни центрове в страната има само още 20 - като 12 са само за деца, а 8 са за жени с деца. На територията на цяла България има само един център за изнасилени жени. Освен това Министерството на правосъдието трябва да осигурява 500 000 лв. финансиране годишно за такива центрове, но данните сочат, че само 200 000 лв. стигат по предназначение, посочи Станишев. Междувременно днес левицата обяви, че внася пакет от законодателни изменения срещу домашното насилие.  Говори ПЕС: Никой от БСП не е бил против Истанбулската конвенция", "date": "2018.02.02", "title": "Станишев \"спасил\" БСП да не подкрепи Истанбулската конвенция в ПЕС"}
{"url": "http://clubz.bg/63692-pochina_jurnalistyt_evgenij_stanchev", "text": "На 78-годишна възраст почина дългогодишният журналист Евгений Станчев. Тъжната вест съобщи във фейсбук дъщеря му Камелия Станчева. Евгений Станчев е роден на 13 април 1939 година в София. Бил е главен редактор на в. \"Дума\" от юни 2003 г. до юли 2007 г. Работил е във вестниците \"Народна младеж\", \"Новини плюс\", \"Поглед\" (два пъти главен редактор), \"Кеш\", списанията \"Ново време\", \"Бизнесуик\" (главен редактор) и др.  Автор e на книгата с репортажи „От Петровка до Находка“, в която описва пътуването си с влак от Москва до далекоизточното пристанище Находка и обратно. Станчев е един от първите журналисти посетили района на Чернобилската АЕЦ година след аварията. Автор е на серия от репортажи за аварията, публикувани във в. \"Поглед\" през октомври и ноември 1987 г. Носител е на орден \"Кирил и Методий\" - първа степен. ", "date": "2018.02.02", "title": "Почина журналистът Евгений Станчев"}
{"url": "http://clubz.bg/63689-iskate_li_da_spasim_decata_i_da_izgorim_vsichki_knigi", "text": "Тъй като всеки започна да предлага разнообразни идеи за референдум, някои от които са откровено противоконституционни, а други направо отменят човешки права и на практика ни отдалечават от западната цивилизация, то предлагам да разширим списъка. Ето още идеи за референдуми: 1. Не сте ли съгласни, че жените не трябва да гласуват? Те и без това не знаят какво искат. 2. Дали да не върнем черните по родните им места? В плантациите. 3. Дали жълтите да не пият вода само с клечки? Кой каквото хване, това е. 4. Не сте ли съгласни, че умереният бой внася разбирателство в семейството? 5. Има ли смисъл от наказания, щом продължава да има престъпления? Явно няма смисъл от съд и прокуратура, дали да не ги забраним направо? 6. Искате ли да спасим децата си от вредно чуждоземно влияние и да изгорим всички книги? 7. Дали да не приемем плацикането в ледена вода като магистърска теза за висше образоване? Хем е патриотично, хем си е яко усилие. 8. Дали да не променим посоката, в която дърпа гравитацията? Само надолу е ретроградно. 9. Имате ли нещо против да изтричаме тъпата котка на Шрьодингер? И без това е ни жива, ни умряла. 10. Дали да не възстановим изконния християнски обичай Прима Нокта? Хем изконен, хем традиционен, хем богу-угоден. 11. Не бихте ли били съгласни да се възстанови Инквизицията като морален коректив на раздираното от упадък общество? 12. Не бихте ли искали да си върнем изконните български земи от Будапеща до Тяншан? 13. Не смятате ли, че е тъпо дебелаци да са министри на военното дело? Излагаме традициите на славната ни армия. 14. Не бихте ли искали да се забрани скандалната песничка „Зайченцето бяло“, напомняща за символа на Плейбой и очевидно развращаваща малките деца? 15. Не бихте ли искали ЕС да плаща на България десет пъти повече средства и повече да не ни тормозят с глупости като отчети? 16. Дали да не забраним тъпата стандартна медицина и да я заместим с пипане на икони? Хем няма химия, хем екологично съобразно, хем духовно извисяващо. А и май ще разредим трафика в градовете… 17. Не бихте ли искали отпуската ви да е 360 дена в годината, при 5 дена национални празници? 18. Не бихте ли искали Рокфелер да умре и да ви остави в наследство 900 милиарда долара? 19. Не трябва ли алкохолът да е безплатен за всички, защото е необходим на българина като слънцето и въздуха за всяко живо същество? 20. Не би ли било полезно да сменим реда на деня и нощта? 21. Не трябва ли да протестираме, че Земята е кръгла? Ако горните въпроси ви се струват тъпи, прави сте. Мислете за кого ще гласувате следващия път. А ако не разбирате смисъла на този пост, то… Е, тогава нищо друго няма смисъл… Усмихнат ден!  :) \n\t", "date": "2018.02.02", "title": "Искате ли да спасим децата и да изгорим всички книги?"}
{"url": "http://clubz.bg/63596-iran_ustanovqva_kontrol_chrez_halal_internet", "text": "По ирония неотдавнашното избухване на протести в Иран, разпространило се бързо от град на град, бе подхранено с кислород от самото теократичното правителство на страната. През последните четири години властите насърчаваха широкото използване на интернет и позволяваха на доставчиците да предлагат мрежи от трето и четвърто поколение, което от своя страна предизвика масова експанзия в използването на смартфони. През 2014 г. около два милиона иранци имаха смартфони; днес те възлизат на 48 милиона. Това означава, че близо половината от населението има в джобовете си устройство, което може да предава изображения и видеоклипове по целия свят и да обменя информация далеч от контрола и цензурата на държавата.  Сирийският активист, който загина за свободния достъп до интернет Правителството потуши протестите отчасти чрез спиране на кислорода - блокира приложението за кодирани съобщения \"Телеграм\", което протестиращите използваха за комуникация. Но това блокиране беше само временно. Хората от бизнеса бързо се оплакаха за затварянето на каналите в \"Телеграм\", които те използваха за рекламиране и продажба на своите стоки.  Докато Ислямската република наближава 40-ата годишнина от революцията, довела я на власт, тя се опитва да обере ползите от един необходим инструмент за съвременния живот, но като държи под строг контрол как го използват иранците и каква информация получават. Решението на Техеран е да установи контрол върху киберпространството, като създаде \"халал нет\" - изцяло контролирана на място версия на интернет.  След ислямската революция от 1979 г. правителството упражнява здрав контрол върху информацията. Обаче интернет заплашва този контрол. По време на протестите в Иран през 2009 г. заради спорното преизбиране на твърдолинейния президент Махмуд Ахмадинеджад зараждащите се социални медии разпространиха вестта за тези събития сред иранците и пратиха на света видеоклипове със застрелването на 26-годишната Неда Ага Солтан.  След тези вълнения Иран забрани \"Фейсбук\", \"Туитър\" и други сайтове като \"ЮТюб\", които вече бяха блокирани. Това накара мнозина иранци да използват виртуални частни мрежи (virtual private networks - VPN), за да заобиколят блокировката.  Колко обедняха хората в Иран, за да протестират (ТАБЛИЦИ) Политиката на президента Хасан Рохани, относително умерен сред управляващия клерикален елит, позволи разпространяването на смартфоните, след като дойде на власт през 2014 г. Целта на Рохани бе да осигури инструмент за търговия, докато той се опитваше да възстанови страдащата икономика. Даже и след приключването на последните протести той твърдеше, че е невъзможно да бъдат спрени хората да ползват интернет. Идеята на Иран да създаде свой \"халал\", тоест \"позволен\" интернет се появи за пръв път през 2011 г. вследствие на протестите от 2009 г. Тя се разви до това, което е известно под името \"Национална информационна мрежа\".  Мрежата обхваща около 500 одобрени от правителството национални уебсайтове, които се зареждат доста по-бързо от базираните в чужбина, които умишлено са забавени, сочи публикуван наскоро доклад на \"Кампанията за права на човека в Иран\". Доставчиците на услуги предлагат на клиентите си по-евтини пакети с достъп само до национални сайтове. Резултатите от търсенията са само в рамките на мрежата, което позволява на властите да цензурират намереното от потребителите.  Един от основните дизайнери на мрежата е компанията \"Иран телекомюникейшън\", притежавана от доверени лица на могъщата Революционна гвардия. Мрежата донякъде напомня на китайската \"Велика защитна стена\" /Great Firewall/, която блокира достъпа до хиляди уебсайтове. Китайските потребители на интернет също установяват, че достъпът до уебсайтове извън страната е по-бавен.  А хардлайнерите настояват Иран да бъде изваден изцяло от интернет и да си създаде свой собствен.  Междувременно администрацията на Тръмп се опитва да намери начин да разшири достъпа на иранците до интернет. Официални представители са се срещали с \"Гугъл\", \"Фейсбук\", \"Туитър\" и други технологични компании, за да ги попитат какво още могат да направят, за да помогнат на хората в Иран и други авторитарно управлявани страни да комуникират свободно.  Но поради опасения да не нарушат санкциите на САЩ компаниите стават предпазливи. \"Епъл\" и \"Гугъл\" затвориха за ирански потребители своите онлайн магазини. Други компании не позволяват услугите им да се ползват в Иран. Това пречи на иранците да се сдобият с приложения за криптирана комуникация или VPN. Компаниите останаха неохотни даже когато администрацията на Тръмп пусна в обращение възможността за облекчаване на санкциите или предоставяне на изключения, казаха официални лица, пожелали анонимност, защото не са упълномощени за обсъждат тези разговори.  Така че остава въпросът дали иранците ще имат достъп до отворен интернет, ако гневът им заради икономиката отново избухне наново до протести, както мнозина предричат, че ще се случи. Организации като вашингтонския \"Съюз на иранските американци по обществени въпроси\" и други призоваха САЩ да изготви специален наръчник за онлайн фирмите, за да може иранците да имат достъп до приложения и услуги.  Колко обедняха хората в Иран, за да протестират (ТАБЛИЦИ)", "date": "2018.02.02", "title": "Иран установява контрол чрез \"халал\" интернет"}
{"url": "http://clubz.bg/63694-kisindjyr_vojna_s_phenqn_bez_svetovna_podkrepa_e_ogromna_greshka", "text": "Едностранни военни действия в близост до границите на Русия и Китай крият огромни рискове, предупреди бившият държавен секртар на САЩ Хенри Киниснджър. Според него за подобна интервенция Вашингтон има нужда от световна подкрепа. За администрацията на американския президент Доналд Тръмп Пхенян ще прекоси границата на търпимост, ако започне да слага ядрени бойни глави на междуконтиненталните си балистични ракети. А според някои държавни служители и експерти, ако КНДР вече не е преминала тази граница, това ще стане много скоро. Според бившия държавния секретар ядреното въоръжаване на Северна Корея може да доведе до такова в цяла Азия. Кисинджър: САЩ, Китай и Русия трябва да разрушат Евросъюза Южна Корея няма да приеме да бъде единствената Корея без ядрено оръжие, казва той и допълва, че Япония също ще иска да се въоръжи. Това ще доведе и до цялостно преосмисляне на стратегията на САЩ, която предвижда само потенциална ядрена заплаха. Малка страна в Азия не представлява огромна опасност, смята бившият държавен секретар, но ситуацията може да ескалира до ядрена война, каквато светът не е виждал.", "date": "2018.02.02", "title": "Кисинджър: Война с Пхенян без световна подкрепа е огромна грешка"}
{"url": "http://clubz.bg/63685-torinoto_ostava_v_aresta", "text": "Подземният кримигерой Иво Ториното остава в ареста, реши първата инстанция - СГС. Мерките за неотклонение бяха гледани до късно снощи, но съдията отложи решението си за сутринта. Свидетели и симкарти са отвели разследващите до арест на 4-мата обвиняеми помагачи в отвличането на Адриан Златков. Това са  един от гардовете му   (който бе съден и за бруталния побой на Околовръстното през 2016 г., б.р.), Задържаха 4 гавази на Иво Ториното - пребили шофьор с палки Прокуратурата ще опитва да докаже, че всички те са помогнали на \"неизвестни лица\" за отвличането на Адриан Златков. Според събраните данни Ториното и Марков осигурили автомобилите шкода и опел със затъмнени стъкла, използвани при похищението на 30 август м.г. На видеокамери се вижда как 25-годишният син на богат автотърговец първо бива натоварен именно в шкода, пунтираща полицейска кола с буркан. Вероятно после е бил прехвърлен в опела, макар че тогава младият мъж вече е бил с качулка на главата и не разпознава колата. 11 дни по-късно Златков е върнат на семейството си, след като от МВР се оплакват, че бащата не им оказва съдействие, но той пък... благодари лично на премиера Бойко Борисов (?!). Според медийни публикации платеният откуп е около  Според прокуратурата Стефанова и Джамбазов многократно преминали границата ни със Сърбия, където купували сръбски сим карти. Според разследващите двамата купили и 5 GSM апарата нисък клас. Тони Златков, собственик на къща \"Софавто\", засега отказва да коментира от какви номера е комуникирал с похитителите. Според бТВ обаче именно от сръбски мобилен оператор са идвали есемесите към бащата на Адриан по време на преговорите, а сръбската прокуратура е подпомогнала разследването ни. Днес съдия Даниела Тенева от СГС каза, че   Тя ясно даде да се разбере, че ако не се съберат нови, вероятно ще бъдат оправдани. Но въпреки отва остави групата в ареста.", "date": "2018.02.02", "title": "Ториното остава в ареста"}
{"url": "http://clubz.bg/63686-rusiq_pravi_voenni_ucheniq_v_pridnestrovieto_kishinev_se_drazni", "text": "Министерството на отбраната в Москва съобщи на сайта си, че Оперативната група руски войски (ОГРВ), разположена в молдовския Приднестровски регион, е започнала военно учение за отработване на действия за борба с тероризма и при използване от противника на оръжия за масово поразяване, цитира вестникът медии от Молдова, съобщава БТА. Молдовското външно министерство протестира не толкова срещу маневрите, а във връзка с това, че руските военни, \"незаконно намиращи се в Молдова\", ги осъществяват съвместно с \"приднестровските сепаратисти\", коментира шефът на кишиневския мозъчен център \"Политикон\" Анатол Църану. \"Руски миротворчески контингент от 2500 сини каски бе изпратен в Приднестровието през 1992 г. въз основа на споразумение, подписано от президентите на Молдова и на Русия. Въоръженият конфликт на р. Днестър бе спрян и вече над четвърт век регионът живее без война. Днес на приднестровска територия е останала ОГРВ, наброяваща близо 2 хил. души и 300 миротворци\", напомня изданието. Според молдовския аналитик общото учение на руски и приднестровски военни нарушава базовия договор между Молдова и Русия от 2001 г., ратифициран от Кишинев през 2011 г. С него страните се задължават да не подкрепят никакви сепаратистки движения на териториите на двете държави, напомня той. Русия обаче не смята да изтегля военните си формирования от Приднестровието, защото \"може да използва непризнатата република като лост за натиск срещу Молдова\". Кишинев е разтревожен и от факта, че Русия всеки момент може да увеличи военния си потенциал в региона, \"още повече че там има и летище, и арсенали\". \"Сега впрочем Украйна спъва тази възможност, защото е прекъснала руския военен транзит - и по суша, и в небето. Но никой не знае какво ни очаква в бъдеще\", добавя политологът. Молдова настоява за изтегляне на ОГРВ, но не и на миротворците - в противен случай в Приднестровието \"ще се образува вакуум, който ще може да се използва за провокации, а вината за тях ще бъде хвърлена върху Кишинев, уточнява той. Затова молдовските власти искат не да се изтегли, а да се трансформира миротворческата мисия в Приднестровието - да стане международна и гражданска, заявява Анатол Църану. Русия разширява военното си присъствие на Курилските острови. Правителството разреши летището на остров Итуруп да се използва като военновъздушна база. Японските власти виждат в подобни стъпки милитаризация на региона, пише \"Комерсант\".  Според негови източници в Москва и Токио обаче действията на руското военно министерство няма силно да засегнат отношенията на страната с Япония. \n\tВсекидневникът се позовава на правителствен документ, подписан от премиера Дмитрий Медведев. В него обаче не се уточнява каква авиационна техника ще бъде разположена на летище Итуруп. Говорителят на руските Въздушнокосмически сили (ВКС) отказал да отговори и заявил само, че \"в момента изобщо не сме готови да говорим за това\". Военен източник пък обяснил, че се създава възможност на Итуруп да кацат военни самолети и това не означава, че там постоянно ще бъде разположена армейска авиация. \"Но тази мярка трябва да покаже самата готовност за временно базиране на изтребителна авиация, която патрулира границата\", допълва източникът. \n\tТериториалният спор за Южните Курилски острови - Итуруп, Кунашир, Шикотан и островната група Хабомаи, анексирани от СССР в края на Втората световна война, остава все още нерешен. В Япония ги наричат \"северни територии\" и не признават руския суверенитет върху тях. Москва обаче не вижда причина за спор, пише изданието. Сега на Курилите е разположена 18-та картечно-артилерийска дивизия от руската армия. Освен това на островите Итуруп и Кунашир от 2016 г. са разположени брегови ракетни комплекси \"Бал\" и \"Бастион\". Оттогава Министерството на отбраната говори публично и за изпращане на допълнителни войски в региона, добавя \"Комерсант\".", "date": "2018.02.02", "title": "Русия прави военни учения в Приднестровието, Кишинев се дразни"}
{"url": "http://clubz.bg/63690-megadet_s_kryvojaden_klip_kym_lying_state_video", "text": "Талисманът на \"Мегадет\" Вик Ратълхед е основен герой в новото видео на групата към песента Lying in State. Ратълхед обикаля гробище в търсене на похитителите на малтретирано маскирано дете. Дейв Мъстейн: Преодолях това, че \"Металика\" свирят моите песни Lying in State е от последния албум на \"Мегадет\" – Dystopia. Въпреки това в клипа има някои намигания към миналото на групата, отбелязва zrock.bg. Талисманът на бандата в един момент се обръща към Дейв Мъстейн и под одобрителния му поглед вади меч, върху който са изписани думите Rust in Peace. Изгубихме автентичен орган от тялото на \"Мегадет\" Видеото е креативно и умно направено, изглежда съвременно, но в същото време успява да се впише в отбелязването на 35-ата годишнина на \"Мегадет\". Дейв Мъстейн пък отново се доверява на бразилския режисьор Лео Либерти. Видеоклипът към Lying in State е първата стъпка от предстоящите чествания на 35-ата годишнина на невероятната банда.     Изгубихме автентичен орган от тялото на \"Мегадет\"", "date": "2018.02.02", "title": "\"Мегадет\" с кръвожаден клип към Lying in State (ВИДЕО)"}
{"url": "http://clubz.bg/63684-transferna_zima_2018_rekordite_ludite_sdelki_tendenciite_i_nie", "text": "Не само времето - топло като зад сред зима, изминалият трансферен период също ни тласка към усещането, че по - скоро е лято, отколкото началото на годината. Бяха изхарчени толкова пари, колкото на летните “прозорци” допреди няколко години. Естествено че значение оказва предстоящото световно в Русия. Всеки футболен мениджър ще ви каже, че когато има мондиал бизнесът е много деликатен и по-труден. Големите имена нямат нужда от такъв форум, за да се продадат. Най-много да си вдигнат цената. А и клубовете предпочитат да привлекат желаните футболисти по-рано. Вижте най-важните акценти от трансферната зима 2018 г. И как стоят нещата в България. Ако се вземат предвид топ 5 първенствата на Европа, през януари са похарчени близо 905 милиона евро. Равностойността на повече от половината от тях - 464 млн. евро, принадлежат на Англия. Там лудостта с футболните финанси е наистина е все по-плашеща. Не е тайна почти за никого, че и последните във Висшата лига изкарват много повече от тв права, отколкото първите в Германия, Италия и Франция. И парите не се застояват дълго в банките.  Второто място е за Испания - 277 млн. евро. Близо половината от тях бяха заплатени от “Барселона” на “Ливърпул” за Филипе Коутиньо. В същото време явно нуждаещият се от свежа кръв “Реал” (Мадрид) пасува, но поне е видно, че през лятото ще прави “галактически” сделки - и в двете посоки. Нататък вложените средства са в поносими граници - Германия заема третото място със 75,5 млн., следва Франция с 57,3 млн., а Италия, където кризата на всички нива във футбола продължава, може да се похвали с едва 30 млн.  Дори един трансфер на “Ливърпул”, “Арсенал”, “Манчестър Сити” и “Барселона” е повече, в някои случаи в пъти, над целия зимен пазар в трите страни. В началото на 2018 г. паднаха няколко рекорда. Първият от тях бе поставен в последните дни на 2017-а и повлече крак. “Ливърпул” се съгласи да брои 75 милиона паунда за защитника Върджил ван Дайк от “Саутхемптън”. Това прави холандеца най-скъпият бранител в света. И №1 в историята на 5-кратния европейски шампион. Някой може да не се съгласи, но футболната “Златна малинка” отива за треньора на “Ливърпул” Юрген Клоп. Първо заради трансферната цена - Ван Дайк не струва толкова и едва ли ще реши проблемите на “червените” в защита. Германецът заслужава антиотличието и по-друга причина. В името на рекорда - подарък за 75 милиона паунда Миналото лято той се изказа срещу високите цени, като визира конкретно “Манчестър Юнайтед” с платените към 90 млн. паунда за Румелу Лукаку. Не че не бе прав, но месеци по-късно съдбата го постави в същата ситуация. “Манчестър Сити” счупи клубния си рекорд, като извади 57 млн. паунда за друг защитник - неизвестният на масовия фен Аймерик Лапорт от “Атлетик” (Билбао). Ясно е, че Пеп Гуардиола има око за футболисти, може пък Лапорт да стане един от най-добрите в света. “Арсенал” също удари собствения си стандарт. Лондончани си стиснаха ръцете с “Борусия” (Дортмунд) за 55,4 млн. паунда, срещу които получиха Пиер-Емерик Обамеянг. \"Арсенал\" купува звезда на \"Борусия\" за 63 милиона евро Тук няма как да не споменем двата най-интересни пазарлъка на януари 2018 г. “Артилеристите” и “Манчестър Юнайтед” размениха Алексис Санчес и Хенрик Мхитарян. Без доплащане на някой от двата клуба. \"Топчиите\" бяха до стената, тъй като чилиецът щеше да си тръгне без пари през юни. А при сделката за Обамеянг се стигна до тройна схема. “Челси” взе Оливие Жиру от “Арсенал” (плати си), а Миши Батшуай отиде под наем в “Борусия”. Той принадлежи на “Барселона”. Каталунците успяха от н-тия опит да вземат Филипе Коутиньо от “Ливърпул”. Барса цяло лято преследваше целта и тогава “Ливърпул” не отстъпи. Но първо за цената. Тя е в порядъка на 164 милиона евро, от които 120 млн. е твърдата сума, а останалото са бонуси. С тях и без тях бразилецът вече е №2 в историята след Неймар, изтъргуван за 222 млн. на “Пари Сен Жермен” миналото лято. Тук не слагаме в сметката 180-те милиона евро, които ПСЖ ще преведе на “Монако” за Килиан Мбапе. Трансферната цена ще влезе в сила това лято, сега нападателят се води преотстъпен. А според в. “Таймс” самият Коутиньо ще извади от сметката си близо 14 млн. евро - само и само да се махне от Албиона и да се пренесе в Каталуня. Не е ли странно, че този трансфер се случва сега? На пръв поглед е така. Барса взема играч, който не може да използва в Шампионската лига, а само в Ла Лига, където титлата е почти осигурена.  А “Ливърпул” води битка за топ 4 в Англия, иска да стигне максимално далеч и в ШЛ. Всъщност може да се окаже стратегически ход. “Барселона” със сигурност щеше да придобие халфа лятото, но сега поне му дава време да се адаптира, а следващият сезон това щеше да отнеме време и заради световното и дългата почивка след финалите в Русия. Също така “блаугранас” искаха да покажат мускули след удара с Неймар, пък и да угодят на Лео Меси, който преподписа наскоро, но според някои издания в Испания е поискал гаранции, че тимът ще продължи да бъде силен. Трансфер №2 във футбола е факт - Коутиньо в \"Барселона\" за 164 милиона “Ливърпул” загуби най-добрия си играч, но в случая Клоп и клубът трудно могат да бъдат винени. Няма какво да направиш с футболист, който иска да напусне, че и доплаща от джоба си за целта. В крайна сметка е важно и спокойствието в съблекалнята. Първата я изведохме още в началото. Някога се смяташе, че през зимата футболист се взема само при крайна необходимост - заради контузии на основни играчи примерно. Вече не е така. Няма как “Манчестър Сити” да ни убеди, че има нужда от Риад Марез, тъй като на неговия пост разполага с поне двама класни състезатели. Да, трансферът не стана, но причината е, че “Лестър” поиска близо двойно повече от 65-те милиона паунда (и футболист в добавка!), които Сити беше склонен да даде. В зимния “прозорец” най-активни бяха клубовете от дъното и средата на таблицата. Едни да се подсилят с цел да оцелеят, други да докопат квота за евротурнирите… Явно, че вече и големите харчат щедро. Имаме сделка: Алексис е в \"Юнайтед\", Мхитарян - в \"Арсенал\" (ВИДЕО) Тепърва ще видим дали размени като тази между \"Юнайтед\" и “Арсенал” и тройната сделка с Обамеянг, Жиру и Батшуай ще станат практика. Ако да, това ще означава, че трансферният пазар в Европа се американизира. Отвъд океана суми между клубовете в големите професионални лиги не се плащат. Там се вземат играчи с изтекли договори или се правят точно такива размени, понякога с участието на повече от два клуба. Нещата на европейския футболен пазар се променят - за добро или лошо. Не и на българския. Лято, зима, тук търговията върви. Между юни и октомври миналата година “Левски” взе 14 (!) нови футболисти. На две селекции - първо за треньора Николай Митов, а после и за неговия наследник Делио Роси. Сега купи още шестима. И “прозорецът” още не е затворен в България - отворен е до 22 февруари. За два периода този сезон “сините” са взели 20 играчи. Това прави цял отбор с резервите. Което е несериозно за клуб с претенциите за гранд с над 100-годишна история. \"Левски\" е под пара, набързо взе четирима нови Несериозно е и собственикът на клуба да прави трансфери, освен ако футболистите не се казват Кристиано Роналдо, Лео Меси, Неймар… Босът на “сините” Спас Русев се похвали пред няколко медии тези дни, че лично е движил процеса. В ЦСКА-София засега взеха “само” трима тая зима. Но там пък гледахме позабравен бразилски сериал с голямата звезда Фернандо Каранга. Голаджията не се прибра навреме за старта на зимната подготовка и това отпуши водопад от спекулации в някои медии. Те само това и чакат.  Но беше забавно. Каранга уж получил разрешение да закъснее заради имотни грижи. Но се забави. Фенове на “червените” почнаха да водят виртуална кореспонденция с жена му във фейсбук. Модерна работа. Неслучайно Марк Зукърбърг изведе на преден план социалните контакти в мрежата си. То бяха качвания и сваляния на статуси, вричания в любов към ЦСКА… Накрая Каранга все пак си дойде. Глобиха го, а Николай Бодуров се похвали, че поговорили на четири очи. Бразилската сапунка с Каранга приключва с глоба Важното е, че имаме \"хепи енд\" - засега. Най-скъпият входящ трансфер в България отново направи \"Лудогорец\" - говори се, че полякът Якуб Шверчок, който вече бележи голове в контроли, ще излезе на шампиона около 1 милион евро. Нека завършим с нещо положително - изходящ трансфер, при това на млад български футболист. 19-годишният Калоян Кръстев премина от “Славия” в “Болоня” за около 1,5 милиона евро. Предвид нивото ни, това е прекрасна възможност. Добро начало. На добър час на Калоян. \"Арсенал\" купува звезда на \"Борусия\" за 63 милиона евро Трансфер №2 във футбола е факт - Коутиньо в \"Барселона\" за 164 милиона Имаме сделка: Алексис е в \"Юнайтед\", Мхитарян - в \"Арсенал\" (ВИДЕО) \"Левски\" е под пара, набързо взе четирима нови Бразилската сапунка с Каранга приключва с глоба", "date": "2018.02.02", "title": "Трансферна зима 2018 - рекордите, лудите сделки, тенденциите и ние"}
{"url": "http://clubz.bg/63682-zashto_delqn_dobrev_smeni_vratovryzkata", "text": "Парламентарната традиция \"всеки ден - поне по един скандал\" бе спазена и в последния работен ден за народните избраници. От левицата явно са решили да напомнят непрекъснато за оставката на Делян Добрев (ГЕРБ) и решението на Конституционния съд по въпроса. Днес това направи депутатът Александър Симов.  Симов призова Добрев да бъде отстранен от зала съгласно решението на КС, според което Народното събрание противоконституционно е отказало да приеме оставката му. \"Махайте Делян\" - новото \"послание\" на БСП Добрев пък поиска лично обяснение: Решението \"Не даваме Делян\" е нарушило конституцията Зам.-председателят на парламента Валери Жаблянов (БСП) се опита да успокои страстите: \"Ако всеки иска да си каже кой каквото си е наумил от сутринта, да продължаваме в този дух.\" Но не би. Излезе Димитър Лазаров от ГЕРБ. Последната дума все пак имаше Симов - Г-н Симов, предлагам да не уронваме престижа на народните представители, сложи точка Жаблянов. Решението \"Не даваме Делян\" е нарушило конституцията", "date": "2018.02.02", "title": "Защо Делян Добрев смени вратовръзката"}
{"url": "http://clubz.bg/63683-dymbyldor_se_zavryshta_no_nqma_da_e_gej", "text": "Напразни ще се окажат предположенията на феновете на „Фантастични животни“ дали в продължението на фентъзи филма ще бъдат разкрити взаимоотношенията между професор Албус Персивал Улфрик Брайън Дъмбълдор и черния магьосник Гелърт Гринделвалд. Продуцентът Дейвид Йейтс оповести, че новият филм няма да акцентира върху сексуалните предпочитания на великия магьосник, пише сп. Time. Авторката Джоан Роулинг още през 2007 г. подхвърли, че Дъмбълдор е хомосексуален: Йейтс смята, че с този факт „всички фенове са наясно“: Но във „Фантастични животни: Престъпленията на Гринделвалд“ няма да се акцентира върху тази тема. Филмът за пръв път събира Джъд Лоу и Джони Деп на екрана. Лоу ще влезе в ролята на Дъмбълдор, а Деп – на Гринделвалд. Голяма част от феновете изразиха разочарование в социалните мрежи и това доведе до саркастична реакция от страна на сценариста на филма, Джоан Роулинг. Продукцията на филма не мина без проблеми. Роулинг трябваше да убеди Йейтс да остави Джони Деп във филма, тъй като след обвиненията в побой от бившата жена на Деп, Амбър Хърд, продуцентът настояваше за отстраняването на актьора.", "date": "2018.02.02", "title": "Дъмбълдор се завръща, но няма да е гей"}
{"url": "http://clubz.bg/63679-samoubi_se_pyrvorodniqt_sin_na_fidel_kastro", "text": "Първородният син на покойния бивш кубински лидер Фидел Кастро, Фидел Кастро Диас-Баларт, се самоуби вчера в Хавана, съобщиха кубински  държавни медии, цитирани от агенция ЕФЕ и Ройтерс. Кастро Диар-Баларт, на 68 години, беше единственият син от първия брак на Фидел Кастро с Мирта Диас-Баларт. В Куба го наричаха \"Фиделито\" поради поразителната прилика с баща му. Той беше ядрен физик, съветник по научните въпроси в Държавния съвет на Куба и вицепрезидент на кубинската Академия на науките, предаде БТА. Кастро-младши е роден на 1 септември 1949 година в Хавана, съобщава ТАСС. Бил е женен два пъти - първият път за рускиня, вторият - за кубинка. От рускинята има две деца. Фиделито е завършил Московския държавен университет по ядрена физика през 1974 година. В СССР той се обучавал под измисленото име Хосе Раул Фернандес от съображения за сигурност. Няколко години е работил в института в Дубна. Автор е на 11 книги и над 150 научни публикации.", "date": "2018.02.02", "title": "Самоуби се първородният син на Фидел Кастро"}
{"url": "http://clubz.bg/63664-amazon_e_naj_skypiqt_brand_v_sveta_s_ocenka_za_1508_mlrd", "text": "Най-голямата верига за онлайн търговия в света Амазон (Amazon) е станала най-скъпата марка в света. Това се посочва в публикувания днес годишен рейтинг на 500-те най-скъпи марки, изготвен от лондонската консултантска компания Бранд файненс (Brand Finance). Амазон отвори първия магазин без продавачи и каси Заемайки първото място, Амазон е изпреварила Епъл (Apple) и Гугъл (Google). Стойността на марката Амазон се е увеличила с 42% до колосалните 150.8 милиарда долара. Въпреки че Епъл е на второ място в списъка, а стойността на марката е нараснала до 146.3 милиарда долара след понижение от 27%, бъдещето на компанията изглежда мрачно, коментират от компанията. Гугъл е минал от първа на трета позиция в рейтинга със сравнително бавен темп на растеж на стойността на марката с 10% до $120.9 милиарда, се посочва в изследването. \"Амазон\" да плати €250 млн. на Люксембург, реши Еврокомисията В първата десетка влизат още Самсунг (Samsung), Фейсбук (Facebook), телекомуникациянният гигант ЕйТи енд Ти (AT&T), Майкрософт (Microsoft), американската телекомуникационна компания Върайзън (Verizon), веригата за търговия Уолмарт (Walmart) и китайската банка Ай Си Би Си (ICBC). От руските компании сред 500 най-скъпи марки в света се нареждат Сбербанк, Газпром и Лукойл. През 2017 г. стойността на бранда Сбербанк е нараснала с 27.5% до $11.6 млрд. Сбербанк е най-големият кредитор на руската икономика. 50% от уставния капитал на банката държи Централната банка на Русия, а останалите са разпределени между руски и чуждестранни инвеститори. Сбербанк е единственият руски бранд в Топ 25 на най-скъпите банкови марки в света, показва рейтингът на Brand Finance Global 500. На първо място сред брандовете банки е китайската ICBC (с оценка за $59.2 млрд.), на второ - China Construction Bank ($56.8 млрд.), а трето място заема американската банка Wells Fargo ($44 млрд.). Сбербанк заема 21-о място в класацията, след като допреди година беше на 24-ата позиция. \"Амазон\" да плати €250 млн. на Люксембург, реши Еврокомисията", "date": "2018.02.02", "title": "Amazon e най-скъпият бранд в света с оценка за $150.8 млрд."}
{"url": "http://clubz.bg/63678-bus_sgazi_18_dushi_v_shanhaj", "text": "Най-малко 18 души бяха ранени след като автобусче се вряза в хора на тротоара в центъра на Шанхай, предаде Си Ен Ен. Трима от пострадалите са в тежко състояние, съобщиха лекари от болницата, в която са настанени пострадалите. При сблъсъка автобусчето е било обхванато и от пожар. Но огнеборци бързо изгасили пламъците. По-късно шанхайската полиция съобщи, че инцидентът в центъра на града е злополука, а не нападение, предадоха Асошиейтед прес и ТАСС. Шофьорът на колата, избухнала пламъци, е пушел, разсейал се и причинил катастофата. Автомобилът, в който пътували шест души, се запалил, пробил заграждение и се врязал в пешеходците на тротоара пред кафене \"Старбъкс\". Няколко души са получили изгаряния. ", "date": "2018.02.02", "title": "Бус сгази 18 души в Шанхай "}
{"url": "http://clubz.bg/63680-glasyt_na_cacarov_absolyutno_irelevantno_e_za_prokuraturata_ot_koi_e_kmetyt", "text": "Това каза тази сутрин пред Нова тв говорителят на главния прокурор Румяна Арнаудова. На въпрос има ли списък с кметове, които ще бъдат посетени от Специализираната прокуратура, тя каза: Тя обаче категорично отрече държавното обвинение да държи над някого \"чадър\" и в даден момент, когато се  , да го свива избирателно. Още през есента предупредили, че в Септември 3-ма усвояват поръчки за 13 млн. лв. Тя хвърли и повече светлина върху вчерашната операция в Септември, където кметът Марин Рачев бе задържан показно, а шефът на спецпрокуратурата Иван Гешев дори отиде лично. Като доказателство вчера разследващите открили и запечатали офис, в който са на едно място всички документи на тези 14 фирми - печатите, електронните им подписи, книжата и пр. Днес ще насрочат и 14 данъчни ревизии. \"Тъй като освен доказателство, че тези фирми източват общината и зад тях стои кметът, сочат и на евентуално организирана престъпна дейност за данъчни престъпления\", допълни Румяна Арнаудова. Същевременно телевизията показа мощен митинг пред общината в Септември тази сутрин в подкрепа на градоначалника. Хора с еднотипни цветни постери с лика на Рачев протестират с \"Върнете си ни кмета\". А от инициативния комитет \"Да спасим община Септември“ .-  които първи подали сигнал до прокуратурата срещу Рачев, се оттеглиха от площада под възгласи  А Виктор Николаев заключи в ефир:", "date": "2018.02.02", "title": "Гласът на Цацаров: Абсолютно ирелевантно е за прокуратурата от кои е кметът"}
{"url": "http://clubz.bg/63672-kapitanite_i_moreto", "text": "Това е моят офис, казва Жером и сочи морето, закротило се в един от многото заливи на Йонийско море. Има ли нещо по-прекрасно, пита човекът, който допреди пет години е бил офис планктон в еди-коя-си-корпорация, а днес отдава вили на гръцки острови и прави свой собствен зехтин. Печеля по-малко, но качеството на живота ми е по-добро, казва французинът и отпрашва с мотопеда си в 38-градусовата жега, след като е оставил във вилата прясно изпечен хляб, розе и от своя зехтин. За \"добре дошли\". Обаче тая история не е за Жером, тя е за друг човек, за други хора, решили, на попрището жизнено в средата (не по Данте), да работят в същия… офис. На ръба на вълните, във всякакъв смисъл. Един хирург по човешки сърца, един зъботехник, един рекламист, един IT спец плюс още един лекар са избрали да направят от хобито си начин на живот, препитание, адреналин. Общото между тях е, че всички са капитани - имат сертификати,  защото са преминали курсовете за скипъри и професионално управляват ветроходни  лодки от години. Не сме отваряли темата за “кризата на средната на възраст”, разговаряйки с един от петорката - д-р Димитър Симов. В разни студии и трудове този период между 35 и 45 обикновено се описва като момент, в който започваш настоятелно да се питаш кои са ти  приоритетите и изпитваш непреходно желание да напаснеш живота си към емоционалните си нужди. Всеки един от петимата е имал и има успешна кариера в това, с което се занимава. Вероятно - и своя burnout, прелома, когато натрупаните умора, разочарование, огорчение от някой конфликт си казват думата.   Д-р Симов, кардиохирург, защитил и дисертация в специалността си, обяснява как в един момент усетил, че това не е “нещото, което ме прави щастлив”. Макар медицината да е сбъднатото от дете: “Искам да стана лекар”, след едно завръщане от морето изпитал онова тягостно чувство, когато сме разделени от нещо скъпо и любимо. И днес на визитката, която ми подава, пише само Dimitar Simov, skipper, SP kayak & sailing. \"В името на компанията SP са инициалите на основателя - и мой приятел и учител в плаванията Степан Папазян (Stepan Papazyan), който навремето беше много ценен зъботехник, но след това стана риболовен гид с каяци и от там SP kayak, впоследствие, когато се преориентирахме към риболов и туризъм, името стана SP kayak & sailing\", пояснява скипърът. В тази нова гонка, която започва, има подкрепата на семейството си. А той самият има повече време за децата си, със сина му вече са били и на съвместно плаване.   Компанията прави доста неща, а   ги представя доста добре - риболовен туризъм, яхтен туризъм във всички райони на Гърция - става за тийм билдинги, партита, празненства по различен повод и обучение по ветроходство. “Решихме да направим нещо, което в Северна Гърция никой не прави - фишинг сафарита с ветроходни яхти, в последните три години има сериозен интерес към това развлечение, което не е просто да качиш едни хора с въдици на една лодка и да ги оставиш да ловят, а им показваш места, където има много интересни риби”, обяснява д-р Симов, всъщност капитан Симов. Оказва се, че сред колегите му лекари има голям интерес към рибарските плавания, които са извън активния туристически сезон в Гърция, тоест след 15 септември. Защо при съседите, а не в Черно море д-р-капитан-Симов обяснява с климата и атмосферните влияния. “Гърция е благоприятна по няколко причини, едната от които е, че това е сравнително затворено море, няма сериозни течения и времето е относително  стабилно и предвидимо. Това прави плаванията по-комфортни. В Черно море например се плава по-трудно, тъй като няма места и заливи, където да се скрие човек при лошо време, трябва да се навлиза навътре в морето, докато в Гърция с нейните стотици острови не е така”. В Гърция има целенасочена политика по отношение на яхтите - винаги трябва да имаш партньор грък, и SP kayak & sailing също спазва този принцип, работят заедно с профита във ветроходството в Северна Гърция. Частните лодки са освободени от данък печалба, а цените им, в зависимост от плавателния съд, варират от 100 000 евро за втора ръка до 320 000 евро за нова, но лизинговите схеми са добри. Да плаваш с лодка не е обикновен туризъм, това е преживяване, авантюра, екстремен спорт. Освен плаванията на яхта за новаци, от фирмата предлагат и плавания за професионалисти - с един-двама скипъри, плюс инструктори, за повече време и на по-големи разстояния, 500-600 мили. Това вече е за хора, които имат амбицията да плават при всякакви условия, а крайната цел е поставена - Крит, Северните Циклади, (в случай че сте от морските вълци). За любителите има друга дестинация - една седмица около островите Скиатос, Скопелос, Алонисос и Кира Панагия, тръгва се от познатия на повечето почивали в Гърция Керамоти. Нещо ново са пакетите с рентване на лодка за уикенда - петък, събота и неделя, все пак Солун и Кавала са доста близо. Следващото направление, което ще пуснат, е гмуркане - в партньорство с дайвинг училищата на Халкидики, както и кайтсърф. Дааа, тоя офис е доста голям.", "date": "2018.02.02", "title": "Капитаните и морето"}
{"url": "http://clubz.bg/63670-slavi_trifonov_prepitva_kandidat_politici_ot_dnes_na_jivo_vyv_fejsbuk", "text": "Този статус написа на официалната си страница Слави Трифонов. Слави Трифонов прави кастинг за политици на 2, 3 и 4 февруари Неотдавна тв водещият и шоумен анонсира идеята си да препитва желаещи за пълна подмяна на аморалната политическа класа и това да се случва прозрачно в социалните мрежи: Слави Трифонов се оглежда за морални българи в Лондон Търсенията на водещия се простряха и до Лондон, където лично отиде през ноември за събеседване с   за политическия си проект. Днес, утре и вдругиден по обяд може да гледате живите излъчвания  Слави Трифонов се оглежда за морални българи в Лондон", "date": "2018.02.02", "title": "Слави Трифонов препитва кандидат-политици от днес на живо във фейсбук "}
{"url": "http://clubz.bg/63677-ivan_krystev_navremeto_haresvahme_zapada_mnogo_poveche", "text": "\"Политолог от България - това звучи малко като ракия от Македония. Западноевропейците не обръщат особено внимание на Изтока, както и средностатистическият западногерманец не се интересува особено от Източна Германия. Някакъв чужд свят, който струва прекалено много пари, демонстрира прекалено малко благодарност и често избира популисти. Свят, в който навремето властваше комунизмът, а днес навярно се надига нов фашизъм, който би могъл да разруши утопията на една обединена Европа, поддържаща мира. Политологът Иван Кръстев е източноевропейски интелектуалец, който тълкува манталитетите, психологията и опита на Изтока по-различно от западните си колеги. Роден е през 1965 година в българския град Луковит, баща му е бил член на Комунистическата партия и главен редактор на комунистическия вестник \"Народна младеж\". През 1980-те години, във времената на т.нар. перестройка, Кръстев следва философия в София. След краха на комунизма заминава с изследователски проект за Оксфорд, където негов ментор е социологът сър Ралф Дарендорф.  През 1994 година, заедно с бивши дисиденти, той основава в София Центъра за либерални стратегии, мозъчен тръст, поддържан от американския милиардер Джордж Сорос. Днес Кръстев е член на Института за науките за човека във Виена, където се събират хуманитаристи от Изток и от Запад. Миналата година издателство \"Зуркамп\" публикува неговото есе \"След Европа\". Кръстев пише като външен автор в \"Ню Йорк Таймс\" и живее във Виена. Срещнахме се в Берлин, където предишния ден той говори пред фондацията \"Роберт Бош\", в която също членува. Берлин беше междинна спирка по пътя му между Вашингтон, Париж, Лугано, Варшава, Амстердам и Русия.\" В обширното интервю, което заема цели седем страници в печатното издание на \"Шпигел\", Иван Кръстев говори най-вече за неразбирането и нарастващите напрежения между Източна и Западна Европа. Българският политолог ги отдава на факта, че в западноевропейските страни не разбират миналото, мотивацията и набъбващото недоволство на източноевропейците и обясняват всичко в рамките на клишето \"популизъм\" - докато явлението е много по-сложно и по-комплексно. Кръстев припомня своята теза, че кризата с мигрантите и бежанците всъщност провокира нещо като нова революция в Европа. Голяма част от разговора с журналиста от \"Шпигел\" Лотар Горис е посветена на ситуацията в Германия, където крайнодясната партия \"Алтернатива за Германия\" спечели особено силни позиции на територията на бившата ГДР. Ето една малка част от разговора, в която най-напред става дума за младежките протести във ФРГ през 1968 година:  За източногерманците 1968 е годината, в която млади войници са били изпратени на границата с Чехословакия. Културният бунт в Източна Германия се случва едва сега, 50 години по-късно – и е насочен срещу либералната етика на Запада.  Мисля, че този нов бунт по същия отчетлив начин ще промени сегашните културни парадигми. Глобализацията поражда един парадокс: хората се сближават много повече, отколкото когато и да било, в същото време обаче по-скоро отхвърлят универсалните идеологии. А след краха на комунизма Европа смяташе, че нейният политически модел ще бъде универсален пример за всички останали.  В основата на ЕС е залегнала идеята за всемирни граждански права. Ако приемем съвсем сериозно тази идея, това означава, че или политическите и икономически различия по света трябва да изчезнат, или, ако това не е възможно, всеки гражданин на този свят трябва да има възможността да избира къде да живее.  Точно така. Защото решаващият фактор за това какъв живот ще води един човек се оказва неговото гражданство. Най-ценното преимущество на един германец е германският паспорт. Ето защо за хората, които се чувстват изложени на някаква заплаха, миграцията предизвиква нещо като инфлация. Германският паспорт се обезценява. А това води до обратен завой: на мястото на универсализма идва изключителността. Ние сме други. Ние вярваме, че живеем във враждебен свят. Свят на стените, в който сме обградени от враждебно настроени нации, свят, където демографското развитие поражда страхове. Не е ли смешно, че най-великият универсалист Имануел Кант през целия си живот нито веднъж не излиза извън родния си Кьонигсберг, но в същото време размишлява за бъдещето на цялото човечество? Какво обаче би се случило, ако човечество изведнъж се превърне в част от делника ти в Кьонигсберг? Тогава сигурно ще започнеш да размишляваш за собствената си идентичност.  След 1990 година утопията за равенството между всички хора беше обявена за нормалност. Но тази утопия не създава идентичност. Тогава какво значи да си нормален? Обществата непрекъснато се променят. Ние в Източна Европа харесвахме Запада, но само такъв, какъвто си го представяхме, когато още не го познавахме. Във всеки случай го харесвахме много повече, отколкото сега харесваме реалния Запад. От друга страна: това е естествен процес, Западът просто трябваше да бъде по-толерантен и да се научи да разбира психологията на тези общества.", "date": "2018.02.02", "title": "Иван Кръстев: Навремето харесвахме Запада много повече\""}
{"url": "http://clubz.bg/63681-novo_rykovodstvo_videokameri_i_psiholozi_v_burgaskata_detska_gradina", "text": "От понеделник детската градина \"Брезичка\" в бургаския комплекс \"Славейков\", от която бяха показани кадри за насилие и тормоз на деца, ще бъде с ново ръководство. С децата от група \"Мики Маус\" ще работи психолог по желание на родителите. Има постигнато съгласие и за поставянето на видеонаблюдение, което ще се случи в рамките на седмица. \"Госпожи\" удрят шамари на деца в ОДЗ \"Брезичка\" в Бургас Това съобщиха от общината пред Нова тв. Видеото е заснето със скрита камера, след като много от децата започнали да се оплакват. На кадрите се вижда бой, скубане и крясъци. Една от майките разказа, че с детето ѝ работи психолог. Забелязала, че има проблем, след като започнало да проявява агресия към играчките си – както словесна, така и физическа. Друго дете е било с насинени крака. Малчуганите били удряни, защото не можели да се справят със задачите от учебния процес, твърдят родителите. Възпитателките дори обиждали някои от децата заради наднорменото им тегло. Директорката на детската градина Събка Недева заяви, че упражнява ежедневен контрол във всички групи. До момента не е имало нито устен, нито писмен сигнал за проблем в група „Мики Маус”. Тя потвърди, че учителките в нея са отказали да бъдат поставени камери за видеонаблюдение. Това обаче за нея не било индикация, че има проблем. Едната от възпитателките - Светла Петрова, е излязла в болничен заради влошено здраве. От общината обещаха да подадат сигнал в НОИ, за да бъде проверена достоверността на болничния й. Пред екип на Нова по-рано тя отрече да е имало шамари, а пръчките, които се виждат във видеото, били част от репетиция на танц. За колежката си Милена Иванова заяви, че е добър педагог и не пожела да коментира повече. Кметът на Бургас Димитър Николов изрази позицията си по случая с пост във фейсбук: Той написа, че ужасяващите кадри, които е видял от детска градина \"Брезичка, нямат нужда от проверка! „Всичко е ясно- категорична физическа и психическа агресия над децата! Уволненията ще са факт още днес. Но както въпросната “учителка”, така и колежките й, които гледат безучастно агресията, трябва да носят наказателна отговорност. Изпитвам не по-малък гняв от вас!“ Учителките са били награждавани от общината.", "date": "2018.02.02", "title": "Ново ръководство, видеокамери и психолози в бургаската детска градина"}
{"url": "http://clubz.bg/63665-vnezapno_i_zadrujno_oglupqhme", "text": "Еничари ходят, мамо, от село на село… И, ходейки така, стигнали до Стара Загора, където връчили на децата едни анкетни карти, в които ги питали за недопустими неща, например дали носят суичъри, поли и панталони и в какви тоалетни предпочитат да пишкат. Денят ми започна с това плашило (д-р Николай Михайлов по „Бългериа он еър“ посочи Стара Загора като първи видим пример на невидимата опасност, надвиснала над българския народ), завърши със същото плашило с въпрос на Поли Златарева в „Още от деня“, а през останалото време бе запълнен с ужаса на родители, че в Стара Загора е започнало превръщането на децата в джендъри. Неотдавна се състоя премиерата на филма на Адела Пеева „Да живее България“. По-голямата част от него беше заснета в Стара Загора. Там 14-годишен ученик обясни, че ромите нямат право да празнуват Трети март, защото не са българи. Съучениците му кимаха утвърдително, а в очите им имаше страх, че ако не се съгласят с него, чака ги тормоз. Строени във факелно шествие, ученици крещяха „Свободен! Социален! Национален!“ Друг ученик обясняваше, че евреите трябва да бъдат преследвани, защото иначе пускали корени. Показана бе фейсбук страницата му, в която имаше снимки на Хитлер, както и снимка на пещ в концлагер, от която виси човешка ръка. „Е, да, ама еврейска“, каза ученикът. Баща му обяви, че се гордее с него, играел в театрална група. Шеф в театъра похвали „тези“ момчета. Учителки определиха момчето с нацистките схващания за ромите, като надраснал съучениците си. Как да не ти се прииска да видиш такава опасна анкетна карта. Попитах образователното министерство защо са я скрили, защо са я свалили от сайта си. Казаха, че не са я сваляли, защото никога не е била на сайта им. Попитах ги защо я попълват деца. Казаха, че анкетата се попълва от учител или директор, не от ученици. Поисках анкетната карта. Дадоха ми я. Конкурсът „Училище без насилие и стереотипи, определени от пола“ се провежда, оказа се, пета година. Анкетната карта за участие в него е съставена от два раздела. Първи: Равнопоставеност (на ученици, учители и родители) в образователния процес и в извънкласните дейности. Колкото и да е досадно, ще изброя въпросите от анкетата. Училището има ли разписана цялостна политика за осигуряване на равнопоставеност, защита от дискриминация и толерантност към различията? Какви проблеми и теми, свързани с равнопоставеността в училищна среда са били част от квалификацията на учителите през последните 5 г. и в какви обучения са били покрити? Участва ли училището в проекти и програми, свързани с равнопоставеност, недискриминация, толерантност към различията, глобално образование? Училището включва  ли родителите в дейности и инициативи, свързани с темата за равнопоставеността.  Втората част от анкетата се нарича „Липса на насилие“, а там въпросите са: Училището има ли разписана действаща система за превенция и намеса при насилие и тормоз, включително насилие, основано на пола и сексуален тормоз, с която да са запознати всички ученици, учители и родители? Училището има ли механизъм за реакция при прояви на дискриминация и изключване по различни признаци, включително на основата на пола? Училището има ли специалисти, които са обучени да правят оценка на училищната среда във връзка с насилието и тормоза между децата? Училището разполага ли със специалист (психолог, педагогически съветник или друг специалист), който е пряко ангажиран с разрешаване на конфликти между децата? Училището включва ли родителите в училищни дейности и инициативи, свързани с превенция на насилието и тормоза между децата. Това е „страховитата, подмолната“ анкетна карта – не открих в нея въпроси нито за облекло, нито за тоалетни, нито за трети пол, нито каквото и да било по-опасно от наистина опасните неща, които се случват в училище и които понякога завършват със смърт на дете. Всички знаем такива случаи на агресия. Не мога да го кажа по-кратко – джендър е социалната дефиниция на мъжа и жената. Жената е слабият пол, жените са по-емоционални, жената трябва да стои в кухнята и да готви – това са джендър стереотипи. Стереотипи, основани на пола. Мъжът не бива да плаче, мъжът е отговорен за финансовата издръжка на семейство и т. н. са също стереотипни джендър дефиниции. Когато е прието за една и съща работа жените да получават по-малко – това е джендър проблем. Когато в една болница отказват на мъж да работи на онази позиция, която наричаме медицинска сестра – това също е джендър проблем. Световната здравна организация дава на джендър следното определение: социално конструираните характеристики на мъжа и жената.  И пояснява: “Хората се раждат като мъже или жени и са възпитавани в съответните норми на поведение – включително как трябва да общуват с хората от същия или противоположния пол в домакинството, общността и на работното място.“ Нещо от това да ви изглежда притеснително? В документите на ЕС нещата са още по-прости и ясни – там джендър се употребява единствено в контекста на равнопоставеност на половете, жените са равни на мъжете по права. Какво обаче е джендърът в кошмарите на хора, които чуха тази дума за първи път покрай Истанбулската конвенция? Това е чудовище с неустановен пол, ни жена, ни мъж, а може би и двете или пък нещо трето, което е насила съшито като чудовището на Франкенщайн от частите на нещо, което се нарича джендър идеология и което Европа насочва към нас, за да унищожи българския род. Внезапно и колективно много хора започнаха да вярват, че целта на Европа е полът на децата да не се определя при раждането, а те сами да си го избират като пораснат. Даден беше пример от Англия, в който родители не записали пола на детето – е, в Англия също има луди хора. Гледам всеки човек, който се хваща на лъжата, че някой може да влезе в детските градини, в училищата и да направи децата различни от това, което природата вече е направила. Гледам страховете, че децата са застрашени, защото някой е решил да прави от тях обратното на това, което те са. И се чудя каква може да е причината. Не е една, две са възможните причини за подобно оглупяване – или невежество, или изгода. Или сме глупави, или някой получава пари, за да ни прави глупави? За да се уверите в първата част на това изречение, напишете в търсачката „Истанбулска конвенция“ и прочетете страхотиите, на които ни обричала тя, изразени от загрижени българи. За да се уверите във втората част, напишете в търсачката „Стамбульская конвенция“ – ще намерите оригиналите на същите страхотии, които кресливите представят за свои лични тревоги. Не, битката не е за децата. Децата ще си бъдат такива, каквито са родени и трябва да си много невеж, за да не го знаеш. Битката е за територията ни.", "date": "2018.02.02", "title": "Внезапно и задружно оглупяхме"}
