{"url": "http://clubz.bg/81622-ako_ne_iskame_poveche_ot_syshtoto", "text": "Днес БСП се опитва да събори ГЕРБ така, както ГЕРБ събори Тройната коалиция през 2009 година - с обвинения за безнаказана и нагла корупция и обещания за справедливи наказания. А след като това се случва отново, значи преяждането с власт очевидно е константна характеристика на българските управляващи. Константни изглеждат и други две величини - неефективното правораздаване и късата памет на обществото. Резултатът: справедливост така и няма. Но предстои предизборна кампания за европейските избори, едната страна отново е брандирана като „корумпирана\", а другата - като „борец срещу корупцията“. И пак се леят инициативи за нови закони, за нови проверки, за още публичност. След вчерашното заседание на Консултативния съвет по национална сигурност (КСНС) при президента, посветено на същата тази борба срещу корупцията по високите етажи на властта, стана ясно, че кампанията се изостря още преди да е започнала. Но не защото премиерът Бойко Борисов и лидерката на БСП Корнелия Нинова имат различни преразкази за случилото се на „Дондуков“ 2. За първи път КСНС приключи без обща декларация, тъй като с тезите на Румен Радев е била съгласна само Нинова, а Борисов определи президентската чернова за общо решение именно като „предизборен подарък за г-жа Нинова“. За да не излезе, че се боят, а и за да покажат политическа воля за противодействие на корупцията, управляващите ще приемат най-безполезното и безопасно предложение на БСП - създаване на анкетна комисия за проверка на т. нар. „Апартаментгейт“. От ГЕРБ лесно биха контролирали такава комисия, защото, с изключение на БСП, се ползват от гласната и негласна подкрепа на останалите парламентарно представени политически сили. Друго съществено предложение на социалистите бе подритнато под килима - за налагане на съдебен контрол върху актовете на прокуратурата. Сега, както е известно, над обвинението е само Господ. За „тотален съдебен контрол върху дейността на прокуратурата“ призова още преди десетина години тогавашният главен прокурор Борис Велчев. Идеята бе да се повиши доверието в работата на обвинението, разглеждано от мнозина като инструмент за разчистване на сметки както с политически противници, така и на бизнес територии. Но на заседанието на КСНС предложението е било отхвърлено с аргумента за прекомерна натовареност на съдиите. Случайно ли е това? Между изборите за евродепутати в края на май и тези за местна власт в края на октомври предстои друг твърде важен избор - на нов главен прокурор. А за управляващите, които и да са те, е много важно той да бъде контролиран от тях. Удълженият мандат на Сотир Цацаров изтича през септември и ако стабилността си беше все така стабилна, ГЕРБ можеха безпроблемно да наложат и следващия ръководител на държавното обвинение. Но ако евентуални предсрочни избори изпреварят процедурата за нов първи обвинител, това не изглежда така предопределено. Разбира се, Висшият съдебен съвет (ВСС) избира, а президентът подписва указа. Но Цацаров беше известен като „фаворит на управляващите“ още преди да спечели от раз гласуването във ВСС - и преди онзи запис, в който един вече бивш прокурор казва на Бойко Борисов: „Не ми се подсмихвай, ти си го избра\". Изборна загуба на ГЕРБ може да доведе и до загуба на контрола върху обвинението - апарата, от който зависи кой да бъде „опраскан“ и кой - опазен. Това дори изглежда по-страшно за партията, управляваща вече трети мандат. Има вариант Цацаров да поиска да бъде освободен предсрочно от поста, но в настоящия момент такъв ход би предизвикал нови сътресения. Затова и управляващите се стремят да се задържат на власт още известно време, макар това да става все по-трудно заради каскадните ефекти от „Апартаментгейт“, поразили и потенциални кандидати за високия пост. Резултатът от евроизборите несъмнено ще бъде повлиян от проверките на прокуратурата, която проучва как са придобили апартаментите си председателят на КПКОНПИ Пламен Георгиев, синът на директора на Националната следствена служба и заместник главен прокурор Борислав Сарафов и съпругата на председателя на Върховния касационен съд Лозан Панов. Самата КПКОНПИ пък ще проверява зам.-председателя на ГЕРБ Цветан Цветанов, който вече напусна парламента. Но доколко обществото може да се доверява на Антикорупционната комисия, след като нейното ръководство се компрометира по същата причина, заради която ще проверява Цветанов? Вчера КПКОНПИ публикува съобщение, в което се твърди, че „атаката срещу Комисията е от двама олигарси и една политическа партия, за което има 2 млрд. и 200 млн. причини (на толкова възлизаше искът на КПКОНПИ за запор на имущество на банкера Цветан Василев - б.а.), които могат да мотивират не една политическа партия да направи това“. Подобни писания уронват и последните остатъци от репутацията на органа. След като три месеца проверяваше министъра на финансите Владислав Горанов, който беше декларирал, че живее в луксозен апартамент, предоставен безвъзмездно от кръстника му, КПКОНПИ заключи, че няма конфликт на интереси. Как звучи този извод в светлината на новите обстоятелства? От годините на Тройната коалиция пазим избледняващите спомени за скандални заменки на ниви и пущинаци срещу терени край морето, за спрените предприсъединителни фондове по ФАР и ИСПА, за онази така и несъстояла се концесия за магистрала „Тракия“, преговорите за която продължиха половин мандат. Но „шестте апартамента на Цветанов“ (или пет, или седем, кой знае) ще се помнят. Както ще се запомни и терасата със сауната и барбекюто на Пламен Георгиев. Причините са две - тези скандали имат лица, а на въпросните лица им липсва убедителния разказ за придобиването на имотите. Независимо от констатациите на проверяващите, „Апартаментгейт“ вече отслаби управляващата партия. Защото вся силни колебания сред избирателите ѝ. В същото време не е никак сигурно дали БСП е реална алтернатива - или просто повече от същото. Всяко следващо разкритие за имотна далавера, все едно от кого е извършена, само ще засили отвращението към политическите елити. Това от своя страна ще понижи още повече избирателната активност, която на евроизбори и бездруго е ниска, и ще тласне много избиратели в ръцете на отявлени популисти. И така опираме до качествата на публичните личности - онези хора, на които възлагаме доверие, за да ни представляват и защитават интересите ни. Водачът на листата на „Демократична България“ Радан Кънев декларира публично както имущественото си състояние, така и начина, по който е придобито. Нека добросъвестно го направят и останалите. Иначе, като Диоген с фенера, ще търсим хора почтени, хора с достойнство, а не малодушни послушковци с рефлекси на соцапаратчици. Ако не искаме повече от същото.", "date": "2019.04.10", "title": "Ако не искаме повече от същото"}
{"url": "http://clubz.bg/81684-samoletyt_na_borisov_spuka_guma_v_bryuksel_pak_kysmet_kaza_toj", "text": "Самолетът, с който премиерът Бойко Борисов пристигна в Брюксел, е спукал гума при кацането си. Това сподели самият Борисов пред журналисти. Той пристигна за участие в извънредния Европейски съвет, посветен на \"Брекзит\". Пилотите обаче са успели да овладеят машината \"Фалкон\". България иска \"подреден\" Брекзит и подкрепя отлагането му И допълни, че това означава, че Великобритания също трябва да проведе европейски избори. Във всеки случай удължаването е по-добре, отколкото да затворят границата в петък, отговори премиерът на въпрос как ще се отрази всичко това на България. Фандъкова: Оставката на Цветанов е правилна, но малко закъсня Борисов бе попитан дали очаква още оставки във връзка със скандалите със закупуването на жилища на по-ниски цени. Аварията в самолета на  Борисов завърши с хепи-енд (обновена) През февруари 2015 г. единият колесник на фалкона не се затвори и се наложи извънредно кацане. На него тогава бяха премиерът Борисов и служители на Министерския съвет на път за Брюксел. Машината кръжа известно време над София, за да изразходва горивото, и после кацна успешно. Фандъкова: Оставката на Цветанов е правилна, но малко закъсня Аварията в самолета на  Борисов завърши с хепи-енд (обновена)", "date": "2019.04.10", "title": "Самолетът на Борисов спука гума в Брюксел. \"Пак късмет\", каза той"}
{"url": "http://clubz.bg/81681-za_pyrvi_pyt_ucheni_zasneha_cherna_dupka_video", "text": "Европейската комисията представи днес първата в историята снимка на черна дупка. Тя е заснета от телескопа Event Horizon (\"Хоризонт на събитията\") в рамките на международно научно сътрудничество с участието на учени, финансирани от ЕС. Откритието нагледно доказва съществуването на черните дупки и представлява сериозна крачка напред за съвременната наука, се казва в прессъобщение на Комисията. Ръководители на проекта са професор Хайно Фалке от университета „ Радбауд“ в Неймеген, професор Михаел Крамер от Института за радиоастрономия „Макс Планк“ и професор Лучано Рецола от университета „Гьоте“ във Франкфурт, се казва в съобщението. Наблюдение на черна дупка се извършва за първи път в историята. Международното сътрудничество по проекта Event Horizon Telescope (EHT), в който ключова роля имат изследователи, финансирани от ЕС, бележи прелом в разбирането за черните дупки, потвърждава предвижданията на Айнщайновата обща теория на относителността и разкрива нови възможности за изследване на Вселената. Първата успешна снимка на черна дупка беше представена днес едновременно на шест пресконференции по цял свят. Черните дупки са изключително плътни космически обекти с невероятна маса на много малко пространство. Те влияят на заобикалящата ги среда по екстремен начин, като изкривяват пространство-времето и нагряват до свръхвисоки температури всяка материя, която попадне в тях. Направената снимка показва черната дупка в центъра на галактиката Месие 87, която се намира в съзвездието Дева. Тя се намира на 55 милиона светлинни години от Земята и масата ѝ е 6,5 милиарда пъти по-голяма от тази на Слънцето. За да може да се наблюдава пряко непосредствената околност на черната дупка, в рамките на проекта Event Horizon Telescope учените трябваше да модернизират и да свържат в мрежа осем телескопа по целия свят, съобщи Комисията. Те са разположени на труднодостъпни места с голяма надморска височина — от Сиера Невада в Испания, през вулкани на Хавайските острови и в Мексико, и планини в Аризона, до чилийската пустиня Атакама и Антарктика. В проекта участват над 200 изследователи от Европа, Северна и Южна Америка и Източна Азия.", "date": "2019.04.10", "title": "За първи път: учени заснеха черна дупка (ВИДЕО)"}
{"url": "http://clubz.bg/81669-po_signal_na_pik_komisiqta_na_plamen_georgiev_proverqva_i_prezidenta", "text": "Антикорупционната комисия, оглавявана от принудения да излезе в отпуск заради \"Апартаментгейт\" Пламен Георгиев, реши да проверява президента Румен Радев. Поводът е сигнал, изпратен от близката до властта агенция ПИК. По закон КПКОНПИ може да откаже проверка само ако подателят на сигнала е анонимен или не може да бъде установен, или ако не е от компетенциите на комисията - т.е. описаният случай не касае висш чиновник. Затова и от КПКОНПИ е трябвало да започнат проверка по подписания и прошнурован сигнал от сайта ПИК. От КПКОНПИ не съобщават дали са образували проверка, защото законът им забранява да разкриват \"източниците си\". Но за сметка на това ПИК се самопохвали. Оттам описват \"прегрешения\" на държавния глава както по линия на конфликта на интереси, така и за придобиването преди девет години на жилище в столичния квартал \"Гео Милев\". Въпросният апартамент от 143 кв.м е придобит срещу 168 827 лева и към днешна дата е изцяло прехвърлен на бившата съпруга на президента, която от сайта са снимали, докато изхвърля боклука. Твърдението е, че цената на придобиване на този апартамент е под пазарната. ПИК предлага и едно напълно \"лишено\" от внушения сравнение - докато Радев бил платил за имота около 600 евро на квадрат, апартаментът на шефа на КПКОНПИ (онзи с терасата със сауната и барбекюто) в същия квартал е струвал цели два пъти по-скъпо - 1000 евро на квадрат. Минута след призива на Борисов: шефът на КПКОНПИ в отпуск заради терасата си Пламен Георгиев бе принуден от премиера Бойко Борисов да излезе в отпуск, докато текат проверките за това защо не е декларирал терасата си от близо 200 кв.м., която за председателя на комисията хем е обща част, хем после се е опитал да я ипотекира като своя собственост пред банка.  Медията, известна с резките си смени на предпочитания в зависимост от конюнктурата, настоява и да се провери покупката на ведомствено жилище от Министерството на отбраната през 2005 г. \"и едновременно неправомерно ползване под наем на второ ведомствено жилище\".  По линия на \"конфликта на интереси\" любимата за изява на Делян Пеевски агенция подава сигнал за това, че в качеството си на командир на ВВС Радев е назначил бъдещата си съпруга Десислава Радева на две длъжности - \"старши експерт\" в сектор \"Финанси\", а после и с допълнително споразумение - като експерт по връзки с обществеността временно. Домсъветът на властта - история в няколко епизода Проверката идва на фона на свикания този понеделник от държавния глава Консултативен съвет за национална сигурност (КСНС) на тема корупция именно заради скандалите около придобиването на жилища от властимащите, които започнаха с новия луксозен апартамент на зам.-председателя на ГЕРБ Цветан Цветанов. На него не присъства никой от ръководството на КПКОНПИ. Заместникът на Георгиев Антон Славчев също се оказа с имот с въпросителни около цената на придобиване. Домсъветът на властта - история в няколко епизода", "date": "2019.04.10", "title": "По сигнал на ПИК: комисията на Пламен Георгиев проверява и президента"}
{"url": "http://clubz.bg/81673-mashinite_za_glasuvane_tozi_pyt_pod_naem_naesen_shte_kupuvame", "text": "Машините за европейските избори ще бъдат взети под наем, а не купени, реши Централната избирателна комисия. Обществената поръчка, обявена от ЦИК, предвижда 3000 машини с включен към тях софтуер, доставка и обучение, за максимална сума от 7,5 млн. лв. Машинното гласуване може да ни струва над 60 млн. лева Причината за пореден път да наемаме, а не да купуваме машини, е, че има много малко време до изборите, обясни пред Клуб Z говорителят на Комисията Александър Андреев= Проблем е и какво ще се прави с машините след употребата им - ако ги закупим, те трябва след това да бъдат складирани, съхранявани и пазени до следващия вот.  Действащата ЦИК прехвърля машините на следващата Както става ясно от обществената поръчка, цената на машина ще е около 2500 лв. - но в случая тази бакалска сметка е неточна, тъй като в сметката е включен още софтуерът, логистичното осигуряване, поддръжка на устройствата и обучение на персонала в секциите, както и резервни машини в случай на повреда и за обучителни цели. Самите устройства не са скъпи от хардуерна гледна точка - в тях ще има слаб процесор, малко памет, евтин сензорен екран. В устройството ще има още принтер, който да отпечатва електронната бюлетина, която в крайна сметка пускаме в урната, и четец за смарт карти, които ни се дават от изборната комисия, за да гласуваме с машината.  Нов проблем с машинното гласуване: няма кой да сертифицира устройствата Оскъпяването им идва от факта, че се произвеждат в малки бройки според определени изисквания и най-вече - заради множеството мерки за сигурност. За късмет на ЦИК от Българската академия на науките все пак се съгласиха да направят допълнително сертифициране, което се изисква от закона. Всички други родни институции обаче отказаха. По отношение на местните избори наесен, ЦИК има друг план: Действащата ЦИК прехвърля машините на следващата Нов проблем с машинното гласуване: няма кой да сертифицира устройствата", "date": "2019.04.10", "title": "Машините за гласуване - този път под наем, наесен - ще купуваме"}
{"url": "http://clubz.bg/81680-ronaldo_trogna_s_poslanie_kym_zabolql_futbolist_na_aqks_video", "text": "Кристиано Роналдо е честитил рождения ден на бивш футболист на \"Аякс\", който по-рано този месец навърши 22 години, съобщават британските и холандски медии. Историята излиза наяве часове преди първия четвъртфинал в Шампионската лига между холандския тим и \"Ювентус\" в Амстердам. Честитката е пратена на 4 април. Адресатът на посланието е Абделак Нури, считан преди две години за един от големите таланти на футбола. През юли 2017 г. той получи инфаркт по време на предсезонната контрола \"Вердер\" (Бремен) - \"Аякс\". Една година беше държан в изкуствена кома, а междувременно получи мозъчно увреждане, от което още не може да се възстанови. Прогнозите в това отношение са по-скоро песимистични, макар че семейството му не иска да се предаде.   Родителите на холандеца споделят пред медии в \"ниската земя\", че Нури е но отказват да конкретизират. Известно е, че Абделак е започнал да изговаря отделни думи, възстановил е зрението си, но все още не може да се движи. През миналото лято директорът на \"Аякс\" Едвин ван дер Саар обвини за състоянието на бившия играч на клуба медицинския екип, пристигнал на място. Бившият вратар цитира медици, според които дефибрилатор е трябвало да се използва много по-рано. Той се позова на направено разследване от страна на най-титулувания холандски клуб. Нури има 15 мача за \"Аякс\" преди на кариерата му да бъде сложен преждевременен край. Той беше юношески и младежки национал на \"лалетата\".", "date": "2019.04.10", "title": "Роналдо трогна с послание към заболял футболист на \"Аякс\" (ВИДЕО)"}
{"url": "http://clubz.bg/81678-po_narejdane_na_cacarov_kpkonpi_proverqva_i_valeri_simeonov", "text": "Върховна касационна прокуратура възложи на КПКОНПИ проверка по сигнал за закупени имоти на занижени цени от “СКАТ “ ООД, управлявано от Валери Симеонов. Това съобщиха от прокуратурата. На 09.04.2019 г. до главния прокурор е постъпил сигнал за закупени недвижими имоти от „СКАТ“ ООД, управлявано и представлявано от народния представител Валери Симеонов, като сделките са изповядани на нереално ниски цени. Описани са три сделки: В сигнала са изложени и твърдения, че през 2008 г. „СКАТ“ООД е закупило „База за отдих Пресока“ в община Златоград,  която в момента е хотел „Панорама“. Там били изградени незаконни постройки – басейн и ресторант, за които имало влязло в сила решение на Върховния административен съд от 2013 г., че са построени без съответните разрешителни и трябва да бъдат съборени, но това не се случило. Информацията за имотните сделки на Симеонов се появи покрай битката му с министърката на туризма Николина Ангелкова. Тези твърдения бяха тиражирани още през 2017 г. Според нотариални актове фирмата на Симеонов е придобила през 2004 г. вещно право на строеж за апартамент от 80 кв. м, чиято стойност по данъчна оценка възлиза на 856 лева и 60 стотинки, а за сделката са платени точно 900 лв. или поне така е обявено в Агенцията по вписванията. Според юристи вещното право на строеж все още не означава покупка на жилище. Сделката за право на строеж на апартамент е между \"СКАТ\" ООД и бизнесмена Чавдар Александров като физическо лице. Вторият имот, според нотариалния акт, е от 32 квадрата и по статут е офис. Продавачи по сделката са Еньо и Маргарита Абрашеви, които са прехвърлили собствеността на \"СКАТ\" ООД през 2005 г. срещу 6901 лв. и 10 ст. Историята се появи още след първите проверки на Симеонов в \"Слънчев бряг\", докато беше вицепремиер. Така реагира Валери Симеонов на информацията за възложената на КПКОНПИ проверка срещу него. „Проверките не ме притесняват. Това са фирмени сделки. Проверявани са един милион пъти от НАП, от службите, защото имаше подадени сигнали срещу мен. Аз съм проверяван и като физическо лице два пъти“, коментира Симеонов в кулоарите на парламента, цитиран от БГНЕС. Той заяви, че се досеща откъде идва сигналът срещу него, но не назова имена. „Като разбера кой е подал сигнала и как го е подал, ще го осъдя“, закани се лидерът на НФСБ. „Говори се за 74 хил. лв., които получавам от войската, настанена в моя хотел. Хотелът е затворен от половин година. Говори се, че Христиан Митев ми уредил сделка в Бургас – пълна лъжа!“, каза още Симеонов.   ", "date": "2019.04.10", "title": "По нареждане на Цацаров КПКОНПИ проверява и Валери Симеонов"}
{"url": "http://clubz.bg/81683-cvetan_cvetanov_noviqt_sytrudnik_na_pg_na_gerb", "text": "Парламентарната група на ГЕРБ си има нов нещатен сътрудник - бившият ѝ председател  . Това се вижда от   на нещатните сътрудници на сайта на Народното събрание.  Цветанов е регистриран в качеството си на зам.-председател на партия ГЕРБ, а въпросното сътрудничество дава предимно право на постоянен пропуск за сградата на парламента. Какъвто той вече няма, откакто подаде оставка като депутат заради \"Апартаментгейт\". Борисов за Цветанов: Могат да го накажат Господ, хората... И аз Бившият вече високопоставен депутат не е единственият висш партиен кадър, който изпълнява функция \"нещатен сътрудник\" на парламентарната си група.  Така например сътрудници на \"БСП за България\" са напусналият Народното събрание заместник на Корнелия Нинова Кирил Добрев, както и още трима представители на Изпълнителното бюро на соцпартията - Деница Златева и Владимир Москов, които също са заместници на лидерката, както и някогашният шеф на разузнаването Бриго Аспарухов. Цветанов видя руски пръст в оставката си При ДПС членовете на Централното оперативно бюро, които сътрудничат на депутатите, са Юнал Лютви - по въпроси на външната политика, и Янко Янков - в сферата на националната сигурност. И двамата са бивши депутати, но в предишни парламентарни мандати.  Останалите нещатни сътрудници - и в изброените парламентарни групи, и в останалите две - на \"Обединени патриоти\" и на \"Воля\" са най-вече хората, които се занимават с връзки с обществеността и медии.  Честа практика е бивши депутати да са сътрудници на настоящи народни представители.  Цветанов видя руски пръст в оставката си", "date": "2019.04.10", "title": "Цветан Цветанов - новият сътрудник на ПГ на ГЕРБ"}
{"url": "http://clubz.bg/81676-mahat_plochkite_na_ploshtad_%E2%80%9Eslavejkov%E2%80%9C_redqt_gi_nanovo_snimki", "text": "Работници пренареждат плочките на столичния площад „Славейков“. Минавайки по „Графа“, забелязахме, че големи участъци от новата настилка на площада откъм „Солунска“ са премахнати. Така почти година след началото на ремонта в центъра на София започва поредният ремонт на ремонта. Тест пореден: \"габърчета\" и \"шахматни пешки\" по \"Графа\" Преди по-малко от месец кметът на София Йорданка Фандъкова направи инспекция в градинката пред СУ „Св. Климент Охридски“, констатира, че не е готово и не е хубаво и заяви, че няма да приеме обекта за завършен, докато не бъдат отстранени дефектите. За други ремонтни зони в центъра на София кметът не отправяла публично забележки, но е възможно изпълнителите от „Джи Пи Груп“ сами да са решили да повторят ремонта. При огледа на площад „Гарибалди“ в края на март зам.-кметът Дончо Барбалов заяви, че там, където има проблеми в ремонтираните участъци, те ще бъдат отстранени. Перките по \"Графа\" стават колчета Днес работниците на площад „Славейков“ не скриха, че поправят чужда работа. Част от новата бригада подготвяше терена зад загражденията, пред Френския културен център. Друга група плочкаджии работеше плътно край трамвайната линия, изваждаха с железни клещи елементите от настилката и ги местеха с по няколко сантиметра, за да ги наредят по-плътно и да отстранят фугите. Обясниха ни, че вече са оправили разминаванията пред входа на Столичната библиотека – и ни подканиха с усмивки да оценим работата им. И наистина, макар и не идеално, сега там плочките не са наредени толкова накриво. Тъй като някои вече се бяха изпочупили, на тяхно място са поставени нови. Междувременно двама души се бяха заели със статуите над входа на Столичната библиотека. Доскоро главите на скулптурите бяха завити с чували, за да предпазят гранита от изронване.                 Перките по \"Графа\" стават колчета", "date": "2019.04.10", "title": "Махат плочките на площад „Славейков“, редят ги наново (СНИМКИ)"}
{"url": "http://clubz.bg/81672-bylgariq_iska_podreden_brekzit_i_podkrepq_otlaganeto_mu", "text": "България би се присъединила към консенсус за отлагане на датата на оттегляне на Обединеното кралство от ЕС, с ясната цел за постигане на \"подреден\" \"Брекзит\". Искането за отлагане следва да бъде ясно аргументирано от британската страна. С тази позиция отива днес в Брюксел премиерът Бойко Борисов за извънредното заседание на Европейския съвет. Държавните и правителствени ръководители на страните членки ще обсъдят последните събития във връзка с \"Брекзит\" по време на работна вечеря във формат ЕС-27, съобщават от правителствената пресслужба. Поводът за свикването на извънреден Европейски съвет е отхвърлянето на Споразумението за оттегляне на Великобритания от ЕС от Камарата на общините на Обединеното кралство на 29 март. Съгласно заключенията на Европейския съвет от 21 март, при това положение, британският премиер може да предложи следващи действия, които Европейският съвет да разгледа преди 12 април. Брюксел определи насоките при „Брекзит“ без сделка В тази връзка, на 5 април 2019 г. премиерът на Великобритания Тереза Мей изпрати писмо до председателя на Европейския съвет Доналд Туск с искане за удължаване на чл. 50 до 30 юни 2019 г. В искането се поема ангажимент за провеждане на избори за Европейски парламент. В същото време България продължава да се готви и за вариант излизане без споразумение, става ясно от друго съобщение на кабинета. На днешното си редовно заседание министрите са приели \"Доклад за изпълнението на Плана за действие на Република България при оттегляне на Обединеното кралство от ЕС без споразумение\". Туск предлага дълго отлагане на „Брекзит“. Но не повече от година На ниво ЕС са направени 19 законодателни предложения, обхващащи най-неотложните мерки за справяне с непосредствените последици от Брекзит без споразумение. Те ще позволят запазване на безвизовото пътуване от и за Обединеното кралство, координацията в системите за социална сигурност, гарантиране на транспортните връзки, както и бюджета на ЕС. На национално ниво са предприети законодателни промени в Закона за чужденците, проведени са обучителни дейности за администрацията, изпратени са информационни съобщения до лицата, търгуващи с Обединеното кралство, отчитат от МС. Институциите вече имат обособени рубрики на сайтовете си, посветени на Брекзит, които да информират заинтересованите лица за промените в съответния сектор. Туск предлага дълго отлагане на „Брекзит“. Но не повече от година", "date": "2019.04.10", "title": "България иска \"подреден\" Брекзит и подкрепя отлагането му"}
{"url": "http://clubz.bg/81679-evakuiraha_zavod_za_qdreni_podvodnici_v_angliq", "text": "Корабостроителница в Северна Англия, която произвежда ново поколение ядрени подводници, беше евакуирана днес след бомбена заплаха, предаде Ройтерс. Министерството на отбраната отказа коментар, докато на обекта Бароу-ин-Фърнис се струпаха полиция и линейки. Неидентифициран източник е казал  пред местен вестник, че персоналът е бил евакуиран след предупреждение за бомба на щурмова ядрена подводница клас “Астют”. Корабостроителницата в Бароу-ин-Фърнис произвежда новото поколение от четири подводници с балистични ракети клас “Дреднаут”, които трябва да заменят сегашните от клас “Вангард”. И едните, и другите са въоръжени с балистични ядрени ракети \"Трайдънт\". БАЕ Системс, Ролс-Ройс (Rolls-Royce) и Бабкок (Babcock) са главните партньори в  проекта на стойност 31 милиарда лири стерлинги ($41 млрд.).", "date": "2019.04.10", "title": "Евакуираха завод за ядрени подводници в Англия"}
{"url": "http://clubz.bg/81675-lozan_panov_kym_inspektorata_dobre_me_onevinihte_no_kajete_s_kakvi_motivi", "text": "Председателят на Върховния касационен съд (ВКС) Лозан Панов иска в нарочно писмо до главния инспектор Теодора Точкова да види доклада, т. е. мотивите, с които е прекратена проверката срещу него за извършени етични нарушения. Инспекторатът оневини Лозан Панов Както е известно, Панов стана \"клиент\" на Инспектората към Висшия съдебен съвет (ИВСС) след решение на Съдийската колегия в резултат на забележителна писмена кореспонденция с Апелативния спецсъд. Писмо на съдиите оттам - които попитаха ВСС   председателят на Върховния касационен съд, който  , стана претекст ВСС да насочи случая на Инспектората. \"Защо ме питате за Пламен Георгиев?! Защо не ме питате за Лозан Панов?!\" Прокурори писаха безпрецедентно писмо до съдиите от АСНС да не дават документи на проверяващите ги върховни съдии. В крайна сметка обаче проверката, пратена от Панов,  установяваше различни нарушения в Апелативния спецсъд, както и забележителния факт, че председателят му Георги Ушев е ходил в кабинета на съдията по делото на Иванчева-Петрова-Дюлгеров - Иво Хинов, да го пришпорва да придвижи по-бързо документите. От Инспектората се произнесоха, че няма нарушение. От писмото на Панов обаче става ясно, че той не е уведомен за подробностите от акта на ИВСС. Панов за апартамента на жена му: \"Аз съм най-минатият\" Междувременно обаче т. нар.   направи интересен завой, като след първоначално избухналия скандал с политици около управляващата партия, се насочи към жилището на Елисавета Панова, купено през 2013-а от \"Артекс\". Като собствениците на фирмата дори после кумували на брака ѝ с Лозан Панов. Цацаров за маските, общинарите, конфискацията и тайния арест  Това даде повод главният прокурор Сотир Цацаров на 2 април да разпореди проверки \"по повод множество публикации\" на прословутата недекларирана тераса на председателя на антикорупционната комисия Пламен Георгиев, на забележително скъпия апартамент на 21-годишния син на директора на НСлС Борислав Сарафов и на жилището, купено от жената на Панов. Така практически председателят на ВКС отново бе даден на Инспектората, който е компетентен да извършва проверки за конфликт на интереси. Освен това Цацаров възложи на НАП-София данъчна проверка на \"Ганева 2000\" - дружеството на Елисавета Панова. Нищо че покупката доказано е осъществена преди тя да се познава с Панов. Стандартите на ГЕРБ - насън и наяве Бойко Борисов поиска всички \"замесени\" поне да излязат отпуска, а Пламен Георгиев и Борислав Сарафов бързо прибягнаха до подадения им вариант. \"Защо ме питате за Пламен Георгиев?! Защо не ме питате за Лозан Панов?!\" Панов за апартамента на жена му: \"Аз съм най-минатият\" Цацаров за маските, общинарите, конфискацията и тайния арест  Стандартите на ГЕРБ - насън и наяве", "date": "2019.04.10", "title": "Лозан Панов към Инспектората: Добре ме оневинихте, но кажете с какви мотиви"}
{"url": "http://clubz.bg/81666-bryuksel_opredeli_nasokite_pri_%E2%80%9Ebrekzit%E2%80%9C_bez_sdelka", "text": "Еврокомисията огласи днес практически  за държавите членки в 5 области в случай, че се стигне до „Брекзит“ без споразумение. Новината обяви говорителят на ЕК Маргаритис Схинас. Това се случва часове преди началото на извънредния Европейски съвет, посветен на напускането на Съюз от странана Обединеното кралство. Туск предлага дълго отлагане на „Брекзит“. Но не повече от година Целта на представените днес насоки е да се гарантира гладкото прилагане на практика на извънредните мерки на европейско и национално равнище, ако Лондон напусне ЕС без споразумение на 12 април или на по-късна дата. Брюксел приключи подготовката за „Брекзит“ без сделка – вижте мерките При излизане от ЕС без споразумение Обединеното кралство ще се превърне в трета държава без наличието на преходни договорености. От този момент цялото първично и вторично законодателство на ЕС ще спре да се прилага по отношение на страната. Няма да има преходен период, както е предвидено в Споразумението за напускане. Това очевидно ще доведе до съществени проблеми за гражданите и предприятията. При такъв сценарий отношенията на Лондон с Брюксел ще се уреждат от международното публично право, включително правилата на Световната търговска организация (СТО). ЕС ще трябва незабавно да приложи правилата и тарифите си по границите си с Великобритания. Това включва проверки и контрол за митническите, санитарните и фитосанитарните стандарти, както и проверка на съответствието с нормите на ЕС. Въпреки значителните подготвителни мерки, предприети от митническите органи на държавите членки, този контрол може да доведе до значително забавяне по границите. Субектите от Обединеното кралство също така ще престанат да отговарят на условията за получаване на безвъзмездни средства от ЕС и за участие в процедури за възлагане на поръчки на Съюза при настоящите условия. Туск предлага дълго отлагане на „Брекзит“. Но не повече от година Британските граждани вече няма да бъдат граждани на ЕС. Те ще подлежат на допълнителни проверки, когато пресичат границите, за да влязат на негова територия. В резултат проверките могат да причинят забавяне въпреки предприетитеот страните членки мерки. За някои региони и икономически отрасли ще има по-сериозни преки последици от „Брекзит“. Чрез препрограмиране на определени структурни фондове, задействане на мерки срещу смущенията на селскостопанските пазари и използване на специални инструменти може да се осигури допълнително целево финансиране. Сред инструментите са Програмата за конкурентоспособност на малките и средните предприятия (COSME), Европейският фонд за приспособяване към глобализацията (ЕФПГ), Фонд „Солидарност“ на ЕС и Европейският фонд за стратегически инвестиции (ЕФСИ), В някои области може да бъде предоставена и техническа и финансова помощ от ЕС. Става дума например за обучението на митнически служители по програма „Митници 2020“. С други програми могат да бъдат подпомогнати подобни проекти за обучение в областта на санитарния и фитосанитарния контрол. Що се отнася до селското стопанство, в законодателството на ЕС са предвидени различни инструменти за справяне с най-непосредствените последици от оттеглянето на Обединеното кралство, и по-специално при оттегляне без споразумение. За по-непосредствена подкрепа за засегнатите заинтересовани страни, например малки и средни предприятия, голяма част от чиято дейност зависи от Великобритания, правилата на ЕС за държавната помощ предлагат гъвкави решения за национални мерки за подпомагане. Брюксел приключи подготовката за „Брекзит“ без сделка – вижте мерките Туск предлага дълго отлагане на „Брекзит“. Но не повече от година", "date": "2019.04.10", "title": "Брюксел определи насоките при „Брекзит“ без сделка"}
{"url": "http://clubz.bg/81664-pismo_na_podpalena_biznesdama_za_eksperta_policaq_prokurora_edno_kym_edno", "text": "Това пише управителят на запалената - вече на два пъти - фирма за дистрибуция на алкохол и цигари \"Аванти\", Татяна Попова. В пространното й писмо се виждат базисни факти за работата на правоохранителните органи, когато... не искат или нямат някакви специални аргументи да (не) работят.  От думите ѝ става ясно още, че след първия изпепелен склад през м.г. пожаротехническият експерт дори не е взел проби. Ето и още: Попова навързва следната логика, без да е експерт по дедукцията на Шерлок Холмс: \"Далеч по-ужасно от материалните загуби е чувството, че живеем в джунгла, а не в държава. Че сме сами и няма кой да ни защити. Че онези, които са призвани да го правят, не си мърдат пръста\", пише още Попова. Уважаеми медии, обръщам се чрез Вас към българските институции, за да изразя възмущението си от тяхното бездействие. Както знаете, за по-малко от една година, бяха умишлено подпалени два наши обекта. На 04.05.2018 г. бе подпален склад на \"Аванти\", който ни нанесе щети за милиони левове. На 03.04.2019 г. бе подпален магазин „Аванти\" в Люлин, който е на франчайз. От охранителните камери при втория палеж се виждат извършителите, които чупят с прашка стъклото, след което подпалват магазина със запалителна течност. Вижда се и лицето на единия от тях.  Въпреки това имаме всички основания да се съмняваме, че те, както и поръчителите на това престъпление ще бъдат разкрити. Съмняваме се, защото единадесет месеца след първия палеж от действията на МВР и прокуратурата няма никакъв резултат. Нещо повече - всяко движение и процесуално действие по нашия случай бе провокирано от нас. На практика ние вършехме работата на разследващите, след като видяхме, че те не проявяват никаква заинтересованост от разкриването на това престъпление. Собственичката на \"Аванти\" подозира, че пожарът е умишлен Многократно сме ги сезирали и сме насочвали вниманието им към различни следи, обстоятелства и факти, на които те, като разследващи, трябваше да реагират. Най-малкото да проявят базисен професионализъм и почтено отношение към собствения им статут на полицаи и прокурори. Вместо това се сблъскахме с тотална безотговорност и пълна липса на интерес към разкриването на престъплението, извършено срещу нас. На пръв поглед подобни престъпления не би трябвало да представляват сериозен проблем за всяка нормална полиция. Когато става въпрос за умишлен палеж, винаги има и поръчител. Ако МВР и прокуратурата, която й дава указания за разследването, си изпълняват задълженията, няма как истината и за извършителите, и за поръчителите да не излезе наяве. При пожара на складовете на Аванти на 4 май 2018 г. пожаротехническият експерт дори не беше взел проби, за да установи наличието и вида на запалителното вещество. Прокуратурата не даваше никакви указания в хода на разследването. Аз засипвах СГП и МВР с искания за извършване на процесуални и следствени действия, което не е моя работа. По неволя се превърнах в нещо като специалист в тази материя. Когато има умишлен палеж, зад него винаги стоят засегнати интереси, непристойни чувства и ниско правосъзнание. Поръчителството за палеж обикновено се мотивира от лични, служебни или емоционални проблеми с други лица. Най-често като поръчители зад такива деяния стоят бивши съдружници, уволнени лица или конкуренти. По правило поръчителите са лица с финансови възможности, работещи в същия бранш, с високо самомнение за себе си и по природа много отмъстителни. Такива лица, които имат същия профил могат лесно да бъдат установени от органите на МВР. Поръчителството към тежко престъпление, каквото е умишления палеж обикновено се установява след задълбочена оперативна и разследваща дейност, за която се изискват умения, професионална мотивация и упорит труд. Що се отнася до преките извършители - те, като група престъпници, не са многобройни и по всяка вероятност са криминално проявени по други деяния. Искам да кажа, че лесно могат да бъдат установени и разкрити както извършителите, така и поръчителите. Почти една година след първия палеж няма заподозрян, нито обоснована версия по която разследващите да работят. Няма нищо. Никакъв резултат от действията на МВР и прокуратурата. Вследствие на това съвсем закономерно дойде и сегашният палеж. Чувството на безнаказаност и абдикирането на властта от конституционните ѝ задължения да гарантира сигурността на българските граждани и да налага върховенството на закона, раждат нови престъпления. Имаме всички основания да мислим, че поведението на разследващите органи няма да бъде по-различно от първия път. Ще посоча само два факта: - Ден след извършването на всички действия по разследването в подпаления ни магазин, при разчистването намерихме топчето, изстреляно с прашка, както и колело от въртящ се стол, какъвто никога не е имало в обекта ни, което вероятно е било увито с парцал при подпалването. Веществени доказателства, които разследващите така и не са забелязали. - Две минути преди участието ми в пряк ефир по сутрешния блок на Нова телевизия репортерката Вероника Димитрова ми сподели, че предишния ден е разбрала от главния секретар на МВР, че сегашният пожар нямал нищо общо с големия пожар в склада на „Аванти\" през миналата година и вероятно става дума за грешка. Нападението било насочено към някакъв друг магазин в района и извършителите просто са сгрешили обекта. Използвам случая, за да се извиня на журналистите от Нова телевизия, защото това съобщение дълбоко ме разстрои и напуснах мястото на интервюто малко преди директното включване. Постъпих емоционално, от чувство на безсилие и омерзение към опитите на полицията за пореден път да избяга от отговорност, манипулирайки общественото мнение с нарочно \"изпусната\" информация, която не се базира на никакви факти. Фактите говорят за обратното - срещу нас се води война (как другояче можем да наречем два умишлени палежа за по-малко от година), която ни нанася огромни материални щети и неизмеримо по-сериозни морални такива. \"Аванти\" е едно от най-успешните дружества в търговията със спиртни напитки и е голям и редовен данъкоплатец. Липсата на институционална намеса след тези престъпления влияе и върху близо 300 души, които работят при нас, защото застрашава сигурността им, психическото им спокойствие и, разбира се, трудовото възнаграждение Далеч по-ужасно от материалните загуби е чувството, че живеем в джунгла, а не в държава. Че сме сами и няма кой да ни защити. Че онези, които са призвани да го правят, не си мърдат пръста, за да наложат ред и справедливост и дори си позволяват да пускат непроверени твърдения, които подменят истината. В заключение искам да кажа, че не бягам от медиите. Напротив, търся вашата подкрепа, защото ни остана само едно оръжие на съпротива - публичния натиск. Ако ние, като български граждани, не можем да упражним властта си на избиратели и данъкоплатци върху българските институции да си вършат работата, няма кой да го направи. Това е наш граждански дълг.", "date": "2019.04.10", "title": "Писмо на подпалена бизнесдама: за експерта, полицая, прокурора... (ЕДНО КЪМ ЕДНО)"}
{"url": "http://clubz.bg/81671-taqni_es_se_prestruva_na_edinen_za_libiq", "text": "Европейският съюз симулира единство спрямо възобновяващия се граждански конфликт в Либия, но всъщност е дълбоко разделен за това чия страна да вземе, каза днес пред Ройтерс председателят на институцията Антонио Таяни. Италия и Франция поддържат враждуващи лагери в Либия Войските на военния командир маршал Халифа Хафтар водят ожесточени боеве с правителствените войски на 30 километра от столицата Триполи в офанзива, която цели да свали международно признатото правителство начело с премиера Файез ас Сарадж. Външните министри на ЕС не успяха да се споразумеят по общи заключения за Либия на последната си среща в понеделник в Брюксел. Той добави, че Франция и Италия имат “разминаващи се интереси” по отношение на Либия, бивша италианска колония. Докато Рим подкрепя Сарадж, Париж дълго беше сочен като опора на Хафтар, който се радва още на подкрепата на Египет, Саудитска Арабия и на страните от Залива. Военачалникът, който получава оръжия и от Русия, спечели приятелството на цитираните държави с това, че воюва с различните ислямистки групировки, които върлуват из Либия в хаоса след падането от власт на диктатора Муамар Кадафи през 2011 г. Либия: Франция се разграничава от маршал Халифа Хафтар Таяни нарече британско-френските въздушни удари през 2011 г., довели до падането на режима му грешка, която е причина за днешния хаос в страната. Ръководителката на европейската дипломация Федерика Могерини, също италианка, каза в понеделник, че независимо от липсата на общо комюнике ЕС е единен в призива си към воюващите страни да обявят примирие и да се върнат на масата на преговорите.   Либия: Франция се разграничава от маршал Халифа Хафтар", "date": "2019.04.10", "title": "Таяни: ЕС се преструва на единен за Либия"}
{"url": "http://clubz.bg/81667-noshtta_v_koqto_trima_golemi_slqzoha_ot_scenata_snimki", "text": "Баскетболните фенове в Америка, а и по цял свят вероятно ще запомнят 9 април 2019 г. В края на редовния сезон на НБА, когато още се говори за анонимната анкета сред играчи, поставила като №1 в историята на лигата Майкъл Джордан, в една нощ трима големи се оттеглиха от клубовете си. Или нещо подобно - глаголът не е един и същи, защото обстоятелствата са различни. Започваме по старшинство. Величието Ървин \"Меджик\" Джонсън изненадващо обяви, че подава оставка като президент по баскетболните операции на \"Лос Анджелис Лейкърс\". Причината е ясна - в шести пореден сезон \"езерняците\" пропускат плейофите. Не помогна и привличането на Леброн Джеймс миналото лято. Меджик Джонсън имаше главна заслуга за тази сделка. Бившият гард изкара само два сезона на поста. \"Лейкърс\" падна от \"Портланд Трейлблейзърс\" със 101:104 в мач без значение. Джонсън добави, че е решил първо да обяви вестта пред медиите, а не в лицето на президентката на клуба Джейни Бъс, за да не се разплаче пред нея, макар че едва сдържаше сълзите си и край репортерите. Не иска той да е човекът, който да решава съдбата на треньора Люк Уолтън, който е пред уволнение. В други две зали беше доста по-емоционално за феновете и за главните герои на сбогуванията. Дирк Новицки изигра последния си мач в \"Далас Маверикс\". В един момент в изцяло тъмната зала светеха само три числа на таблото - 41. 21. 1. Първото е номерът на германеца, второто - годините, които посвети на \"Маверикс\", а третото, че е имал един единствен клуб в НБА. После Дирк застана в центъра на игрището и бе осветен от прожектори. Той плака много, както и някои от хилядите в арената. Но и имаше повод да бъде щастлив. Собственикът на клуба Марк Кюбан му устрои изпращане, каквото заслужава. Лично докара петима асове, за които 40-годишният Дирк е казвал във времето, че са негови кумири - Чарлс Баркли, Скоти Пипън, Лари Бърд, Шон Кемп и неговият сънародник Детлеф Щремпф. Всеки един от тях каза по нещо на микрофон. Липсваше единствено Майкъл Джордан. Играчите от НБА: Най-велик е Майкъл Джордан А Новицки беше голям и в последния си мач. Той отбеляза върховите за него през сезона 30 точки за победата над \"Финикс Сънс\" със 120:109. И стана най-възрастният играч в историята на НБА с 30 т. в един мач. Рекордът досега държеше... Майкъл Джордан. Дирк Новицки е под №6 във вечната ранглиста на реализаторите на Лигата на извъземните. Той я напуска като шампион веднъж (2011 г.), най-полезен играч (2007 г.), 14 пъти е избиран за Мача на звездите, а списъкът с постиженията му наистина е много по-дълъг. Той отказа да прави тур за овации из всички зали, в които \"Далас\" игра през сезона. Има такава практика в щатските спортове, но германецът отказа да я спази. Искаше да се сбогува само в дома на \"Маверикс\". Дуейн Уейд не прояви такава скромност, но пък и той имаше голямо преживяване. Асът още преди месеци обяви, че приключва с баскетбола и снощи изигра последния си мач в домакинската зала на \"Маями Хийт\". И показа някои магии с топката за последен път. Започна като титуляр и наниза 30 точки, а \"горещите\" биха \"Филаделфия 76\" със 122:99.  Цялото му семейство беше в залата, на екраните на която бе излъчено специално видео послание на Барак Обама. И тук имаше много бивши и настоящи спортни звезди (Леброн Джеймс, Шакил О'Нийл...), както и такива от шоубизнеса, начело с Джон Леджънд. Босовете на \"Маями\" се бяха погрижили за специална програма, под наслова \"Един последен танц\". А последният мач на \"Ди\" Уейд в НБА е тази нощ - при гостуването на \"Хийт\" на \"Бруклин Нетс\". Все пак къде другаде, ако не в Ню Йорк, да е наистина последният му танц в кариера, в която той три пъти стана шампион, веднъж заслужи признанието за \"Най-полезен играч\", 13 пъти се забавлява в \"Мача на звездите\" и омагьоса милиони с играта си.", "date": "2019.04.10", "title": "Нощта, в която трима големи слязоха от сцената (СНИМКИ)"}
{"url": "http://clubz.bg/81656-masovi_obiski_v_avstriq_na_neonacisti", "text": "Австрийските власти извършиха обиски в цялата страна, насочени срещу 32-ма души, заподозрени в неонацистка дейност, предаде ДПА. Министерството на правосъдието ще съобщи допълнителна информация на пресконференция по-късно днес. Австрийското коалиционно правителство, включващо консерватори и представители на крайната десница, в момента е подложено на натиск да се докаже в борбата с десния екстремизъм. Полицията: Нападателят от Крайстчърч е действал сам След неотдавнашните разкрития, че извършителят на нападението срещу джамии в новозеландския град Крайстчърч е направил дарения за австрийското Движение за идентичност, медиите и опозицията проучваха връзките между поддръжниците на запазване на европейската идентичност и управляващата крайнодясна Австрийска партия на свободата, отбелязва ДПА. Шпиони избягват Австрия заради връзките й с Русия Освен това европейски разузнавателни агенции ограничиха връзките с австрийските си колеги от Федералната служба за защита на конституцията и борбата с тероризма (контраразузнаването), след като преди година прокуратурата извърши обиск в централата на службата, за да проучи сигнали за нередности, предава БТА. Шпиони избягват Австрия заради връзките й с Русия", "date": "2019.04.10", "title": "Масови обиски в Австрия на неонацисти"}
{"url": "http://clubz.bg/81661-40_g_ot_poleta_na_pyrviq_bylgarski_kosmonavt", "text": "Днес се навършват 40 години от полета на първия български космонавт Георги Иванов. На 10 април 1979 г. в 20:34 часа (московско време) космическият кораб „Союз-33“ е изстрелян в орбита около Земята с международен екипаж - командир на полета Николай Рукавишников и космонавтът-изследовател Георги Иванов. Георги Иванов, 40 г. след полета в Космоса: Да помислим за децата на Земята За БНР Георги Иванов каза, че за постигнатото трябва да се отдаде заслуженото на българските учени и специалисти, „които създадоха българската програма, създадоха прибори и системи за 27 космически експеримента, както и за техните последователи, които днес работят в Института за космически изследвания и технологии, въпреки мизерното им заплащане“. Георги Иванов вече е контактен. Извън реанимация е „Приносът на българските учени е голям в Космоса. 1981 година българските учени и изследователи създадоха апаратура за два големи космически кораба“, добави Иванов. В София за годишнината се събраха първите космонавти от пет европейски страни, които заедно със самия Георги Иванов разказаха спомени в зала „Иван Е. Гешов“ на БАН. Във фоайето на Академията беше открита фотоизложба с кадри от подготовката и полета на българския космонавт. За юбилея беше валидирана и специално отпечатана и пощенска марка.   Георги Иванов вече е контактен. Извън реанимация е", "date": "2019.04.10", "title": "40 г. от полета на първия български космонавт"}
{"url": "http://clubz.bg/81660-levski_priema_ludogorec_na_stadion_vasil_levski", "text": "Мачът \"Левски\" - \"Лудогорец\" от третия кръг на челната шестица в Първа лига ще се играе на стадион \"Васил Левски\", а не на ст. \"Георги Аспарухов\", съобщи БФС. Двубоят е в неделя от 19 часа. \"Сините\" потвърдиха новината със съобщение на официалния си сайт: Според \"Дарик радио\" причина за промяната е спешен ремонт на терена на ст. \"Георги Аспарухов\". \"Лудогорец\" е лидер, следван на три точки от ЦСКА-София и на шест от \"Левски\". Наскоро \"орлите\" спечелиха с 2:0 на \"Герена\" - срещата бе от първата фаза на шампионата.", "date": "2019.04.10", "title": "\"Левски\" приема \"Лудогорец\" на стадион \"Васил Левски\""}
{"url": "http://clubz.bg/81663-konstitucionniqt_syd_porqza_danyk_kurort_vyrhu_imotite", "text": "Няма да има допълнителен данък \"курорт\" върху имотите, които не са единствено жилище на собственика, намират се в населено място, определено от Министерския съвет за курортно селище и не се отдават под наем или по друг реламентиран от Закона за туризма начин на почиващи.  Конституционният съд отмени последните промени в Закона за местните данъци и такси, чиито вносители бяха депутати от партията на Валери Симеонов - НФСБ. \"Идеалната цел\" зад поправката бе уж облагане с данък на жилища, които нерегламентирано се ползват на хотелски начала, но без регистрация и без за това да се отчисляват пари за общините и държава от евентуалния приход на собствениците. Първоначално депутатите на Симеонов, докато той още бе вицепремиер, направиха самостоятелен опит да ремонтират Закона за местните данъци и такси - именно с въвеждането на допълнителен имотен данък за курортите. Този проект обаче така и никога не стигна до пленарната зала - заради спорове и опасения, че става дума за двойно данъчно облагане на един и същи имот - веднъж стандартния имотен данък и втори път - още един налог заради населеното място и това, че не е единствено жилище. Исканите от НФСБ текстове не отговаряха и на въпроса какво се случва с жилища, които не са в официално обявени за курорти населени места, но също се ползват от туристи на хотелски начала, без това да се прави по регламентиран от закон начин. Такива примери има и в София, и в Пловдив - градове, интересни за туристите, но не курорти. Имате имот в Банкя или Панчарево? Данъкът му скача от догодина Като се разбра, че законопроектът няма да мине, от НФСБ подходиха по друг начин - вкараха текстовете за промяна чрез изменения между двете четения в друг законопроект - този на Закона за корпоративното подоходно облагане, внесен от Министерския съвет. Така данък \"курорт\" върху имотите бе гласуван от мнозинството в Народното събрание. Текстовете обаче стигнаха до Конституционния съд. Той бе сезиран от президента Румен Радев.  Самият текст, окончателно приет от Народното събрание през есента на 2018 г., гласеше, че за жилищни имоти в курорти, посочени в списък, определен от Министерския съвет, ставките за данък сгради са по-високи. Правилото се прилага, ако жилището не е основно т.е. собствениците имат и друг имот. Така на практика поправката засягаше предимно ваканционни жилища. Имаше и разлика в \"цената\" човек да има апартамент или къща в курорт от национално значение и или в курорт от регионално значение - в първия случай излизаше по-скъпо. Конкретният размер на данъка щеше да се определя от общинските съвети, парламентът определи само минимални и максимални стойности. Според Конституционния съд обаче допълнителният имотен данък в курортите води до неравно третиране на различните собственици, а имущественият данък се определя неправомерно от начина на ползване на жилищата. В решението си, прието единодушно, конституционните съдии посочват, че имуществените данъци могат да зависят само от стойността на имота, но не и от неговото предназначение: Второ - правомощия за определяне на данъците има Народното събрание, но в случая размерът им се обвързва с акт на Министерския съвет, който определя кои населени места са курорти и от каква категория: КС оспорва и становище на Министерството на финансите в подкрепа на приетите текстове с допълнителия данък: Още в началото на годината общини приеха нови ставки на имотния данък в описаните случаи. Не е налична статистика дали такъв налог вече е събиран по места. Решенията на Конституционния съд обаче нямат обратно действие.", "date": "2019.04.10", "title": "Конституционният съд поряза \"данък курорт\" върху имотите"}
{"url": "http://clubz.bg/81658-kmetyt_na_chuprene_obvinen_za_prestyplenie_po_slujba", "text": "Кметът на Чупрене Ваньо Костин е обвинен за престъпление по служба и невярна декларация. Специализираната прокуратура иска задържането му под стража. За период от 4 години кметът на село Чупрене е провел търгове за общинска земя, спечелени от едно физическо лице. Те не са били обявявани публично, както е според закона, обясни прокуратурата. Така на търга винаги се е явявал един кандидат, близък до неговата фамилия. Срещу Костин се води разследване заради това, че е продавал общински земи в района на връх Миджур на свои близки - баща, майка, брат и съпруга. Въпросните земи попадат в териториятана на ски комплекс \"Миджур, чието изграждане предстои. Разследването се провежда от няколко месеца. Извършени са множество претърсвания на адреси в Чупрене, в Монтана и в самата общинска администрация. Според прокуратурата събрани са много доказателства.", "date": "2019.04.10", "title": "Кметът на Чупрене обвинен за престъпление по служба"}
{"url": "http://clubz.bg/81657-patrioti_iskat_nakazaniq_za_prevod_ot_makedonski_a_bnt_bila_sorosoidna", "text": "Формалното събитие годишен отчет на Съвета за електронни медии (СЕМ) пред парламента отново се превърна в повод за критики от страна на политиците към работата на журналистите. Поради липсата на опозицията в лицето на БСП този път не се стигна до задълбочен дебат относно свободата на словото и ролята на Делян Пеевски за имиджа на средата, каквито размисли слушахме от парламентарната трибуна през 2018-а. За сметка на това се чуха \"патриотични\" призиви за налагане на глоби за медиите, които предлагат превод на македонския език, а Българската национална телевизия (БНТ) бе обвинена в една дузина грехове, в т. ч., че била \"поделение на другаря Сорос\". Медиите бяха и посъветвани да не рушат доверието в останалите три власти, каквото и да означава това. Овладяването на БНТ е все едно Пеевски в ДАНС И се мотивира: Богданов припомни и че при културните прояви между двете страни, не се се използва такъв превод. Роберт Ковачев: Да те уволнят от БНТ вече е комплимент В действителност масово националните телевизии, с изключение на обществената БНТ, използват субтитри в превод на македонския език като улеснение за зрителите си.  БНТ бе крайъгълният камък в изказването на друг \"патриот\" - Павел Шопов от \"Атака\". Миналата година Шопов пак не бе доволен от телевизията. И най-вече от филмите, които давала. Сега, въпреки че водещият на \"Още от деня\" и програмен директор Емил Кошлуков защитава позициите на \"патриотичните сили\" - срещу \"джендари\", \"либерасти\" и пр., Шопов привидя в БНТ основен рупор на \"другаря Сорос\" и на Истанбулската конвенция. БНТ2 - трибуна за мистика, конспирации, алтернативни теории И продължи с \"едно предаване където за освобождението на България основната тема е как да се докаже, че не става въпрос за никакво освобождение\". След всичко това Шопов направи извод: Законът \"Пеевски\" вече заплашва медии с изчезване Тома Биков (ГЕРБ) пък призова медиите да не рушат доверието в изпълнителната, законодателната и съдебната власти: Найо Тицин: Свободата на словото често се потъпква чрез правилата (ужким) за журналистика И защити СЕМ, от когото едва ли не се очаквало да налага журналистически стандарти И посочи в заключение, че \"когато говорим за свобода на словото, трябва да бъдем честни - тя вече не се изразява в обективност и в показване на всички гледни точки, а в това всяка медия да има своята позиция и да я изразява свободно. Нов опит за регулация при медиите - този път за доставчиците на телевизия Председателят на комисията по култура и медии в Народното събрание Вежди Рашидов пък призова за пореден път за законови промени. И припомни, че Законът за радиото и телевизията е писан преди 20 години и е морално остарял.  От СЕМ не само са съгласни с тази констатация, но и отдавна призовават за законови изменения, които да им дадат правомощия да регулират и интернет пазара.  По думите ѝ първо депутатите трябва да припознаят сайтовете като електронни медии. Тя припомни и че с новата директива за аудио-визуалните изкуства СЕМ ще може да следи за видео съдържанието в сайтовете. Депутати от ГЕРБ коментираха пред Клуб Z, че законови изменения, които да дадат на Съвета правомощия да следи и сайтовете са абсолютно наложителни. Но такива на този етап няма да предлагат. Роберт Ковачев: Да те уволнят от БНТ вече е комплимент БНТ2 - трибуна за мистика, конспирации, алтернативни теории Законът \"Пеевски\" вече заплашва медии с изчезване Найо Тицин: Свободата на словото често се потъпква чрез правилата (ужким) за журналистика Нов опит за регулация при медиите - този път за доставчиците на телевизия", "date": "2019.04.10", "title": "\"Патриоти\" искат наказания за превод от македонски, а БНТ била соросоидна"}
{"url": "http://clubz.bg/81668-domuschievi_i_mtg_finaliziraha_sdelkata_za_nova_tv", "text": "\"Адванс Медиа Груп\" и MTG финализираха продажбата на Нова Броудкастинг Груп. Акциите, представляващи 100 % от капитала на дружеството, в четвъртък бяха прехвърлени на купувача. Това се казва в официално съобщение на \"Адванс Медиа Груп\". Вече официално: Домусчиеви купуват Нова тв за 185 млн. евро КЗК разреши на Домусчиев да купи Нова тв „Адванс Медиа Груп“ ЕАД финализира сделката с Modern Times Group (MTG) за „Нова Броудкастинг Груп“ АД, след като преди това сделката бе одобрена от Комисията за защита на конкуренцията (КЗК). Акциите, представляващи 100 % от капитала на дружеството днес бяха прехвърлени на купувача. Георги Домусчиев е новият Председател на Съвета на Директорите на „Нова Броудкастинг Груп“ АД. В Борда влизат още Тонка Генова - финансист и Николай Василчев - юрист. „Нова Броудкастинг Груп“ АД притежава най-голямата и водеща медийна група в България. В портфолиото ѝ влизат 7 телевизионни канала. Компанията е най-големият участник на онлайн пазара в страната, достигайки до около 75% от хората, използващи интернет в България. В нея работят 650 човека. Георги Домусчиев, изпълнителен директор на „Адванс Медиа Груп“ ЕАД: „Нашето желание е да поддържаме досегашната политика на „Нова Броудкастинг Груп“ на свободна и обективна медия, с високо качество на телевизионното и дигитално съдържание, лоялна към зрителите и коректна към партньорите. Ще инвестираме в ускорена модернизация на телевизията, в човешкия капитал и в създаването на все повече български продукции. „Нова телевизия“ ще бъде българска телевизия, подкрепяща българските сериали, филми и развлекателни програми\" „Адванс Медиа Груп“ ЕАД е дъщерна компания на инвестиционния холдинг „Адванс Пропъртис“ ООД , собственост на братята Кирил и Георги Домусчиеви. „Адванс Пропъртис“ ООД притежава 117 компании в 23 държави от 10 различни индустрии. В портфолиото на холдинга е мултинационалната фармацевтична група „Хювефарма“, с дългогодишен опит и традиции в разработката, производството и продажбите на продукти за ветеринарната и хуманната медицина. Инвестиционното дружество притежава и българската корабна компания със 126-годишна история „Параходство Български Морски Флот“ АД, както и пристанищния оператор „БМФ Порт Бургас“ ЕАД. MTG приключи продажбата на своя дял от 95% в Нова Броудкастинг груп в България на Адванс Медиа Груп. Общата стойност на 100% от сделката е в размер на 185 млн. евро /приблизително 11,917 млн. шведски крони/. MTG ще използва приходите за по-нататъшно развитие на дигиталните глобални продукти на компанията чрез цялостни инвестиции и придобивания. Нова тв пак е за продан. Петр Келнер няма да я купи NOVA e най-голямата търговска медийна компания на българския пазар и се състои от 7 телевизионни канала, както и от допълнителен дигитален бизнес, достигащи средно до 74% от българското население всеки месец. Приходите от продажби на Нова Броудкастинг Груп са в размер на 1, 154 млн. шведски крони, а оперативната печалба /EBIT/ е достигнала 223 млн. шведски крони през 2018 година. NOVA осигурява работа на 650 души. Йорген Мадсен Линдеман, президент и Главен изпълнителен директор на MTG: „Удовлетворени сме, че завършихме продажбата на NOVA. Постъпленията ще бъдат използвани за ускоряване на растежа ни в областта на електронните спортове и онлайн игри, включително чрез придобиване.“ Финансов консултант на MTG по сделката е Citigroup Global Markets. КЗК разреши на Домусчиев да купи Нова тв Нова тв пак е за продан. Петр Келнер няма да я купи", "date": "2019.04.10", "title": "Домусчиеви и MTG финализираха сделката за Нова тв"}
{"url": "http://clubz.bg/81662-tiho_povdignaha_vtoro_obvinenie_na_grisha_ganchev_za_zahar_i_go_sprqha", "text": "Собственикът на „Литекс“ Гриша Ганчев има ново обвинение - че е ръководил . Това разкрива правният сайт \"Лекс\". Проверка на журналистите показа, че в края на м.г. в Специализирания наказателен съд (СНС) е внесено второ дело срещу бизнесмена, по което той е подсъдим заедно с лица, различни от т. нар. афера \"Захар\", която се точи от години в съда - а именно: Илия Терзиев от Съвета на директорите на „Литекс Комерс“, управителя на захарния завод „Българска захар 2002“ Ангел Гаргаджиев и Диляна Радулова. Случката е интересна най-малкото с това, че за всеки кмет, привлечен за злоупотреба - например с ястия за бедни - излизат специални съобщения на Спецпоркуратурата, детайлни подробности, видеа, а често - и нарочни пресконференции по повода...  Първо спецсъдът, а преди дни и Апелативният специализиран наказателен съд (АСНС) обаче са прекратили делото и са го върнали на прокуратурата заради съществени процесуални нарушения. И двете инстанции са стигнали до извод, че за участието на подсъдимите в престъпната група, която според обвинението пък е престанала да съществува още през 2009 г.,   От обвинението не ставало и ясно защо прокуратурата твърди, че в определени градове е извършвана престъпната дейност, без да посочва факти. Това нарушение според апелативните съдии не позволява на подсъдимите да разберат в какво са обвинени. Обвиненията срещу подсъдимите са, че са укривали или не са плащали данъци в особено големи размери, за което са подправяли и документи. Според защитата пък това е едно от противоречията в акта, защото според чл. 255 от Наказателния кодекс отговорност се търси   докато в случая прокуратурата твърди, че са извършени и двете. В обвинителния акт се казвало още, че схемата била замислена от Ганчев, а останалите откликнали. Според защитата обаче не са изложени никакви факти и за тези обстоятелства, както и  на държавата. Затова адвокатите са настоявали и Министерството на финансите да не бъде конституирано като граждански ищец по делото. Експертка открила за 48 часа нередностите във фирмите на Гриша Ганчев Най-общо прокуратурата твърди, че са извършвани фиктивни сделки за продажба на захар между „Литекс Комерс“ и гръцка фирма с привидни доставки и документооборот, но и това според адвокатите на обвиняемите, не е изяснено и те питат - ако всичко е било фиктивно, защо трябва да бъдат плащани данъци. Делото на Гриша Ганчев върви, макар че адвокатката му е кандидат-президент Преди 4 години Гриша Ганчев отново беше пратен на съд за данъчни престъпления, свързани със сделки със захар, но делото в Специализирания наказателен съд още не е приключило. По него прокуратурата отново го обвинява, че е ръководил престъпна група, която е . Като нейни членове са обвинени синът му Данаил, изпълнителните директори на „Литекс комерс“ Милко Димитров и Емилия Станоева, предшественичката им Камелия Мирчева, Милко Талев, Ивайло Талев, Ичко Лозев, Красимира Гроцева и Тодор Симеонов. \"Литекс Моторс\" подаде документи за фалит (ОБНОВЕНА) По това дело Ганчев беше обвинен и за закана с убийство към бившия шеф на Националната агенция по приходите (НАП) Красимир Стефанов, но от самото начало на процеса Стефанов обясняваше, че бил заблуден за заплахите. \"Няма десерти, няма захар - черешката на тортата е \"Петрол\" Клуб Z напомня, че действията на независимите спецпрокуратура и спецсъд срещу Ганчев буквално избухнаха след \"развода\" между Делян Пеевски и Цветан Василев. Адвокатата на Ганчев Татяна Дончева пък в прав текст обвини, че държавната машина играе на едната от двете страни, като целта е Ганчев да се раздели с \"Петрол\". МВР с нови коли от \"Литекс\", ЦСКА-София с емблема После обаче се случиха интересни съвпадения - например столична община купи голяма поръчка автобуси от \"Литекс Моторс\", Гриша Ганчев се отчете, като свързана с него фирма разплете възела около ЦСКА-София и плати емблемата, а пък МВР си купи... 290 джипа Great Wall от Ганчев. Репортери на т. нар. медии от корпулентния кафяв кръг едновременно и рязко изгубиха интерес към заседанията по делото срещу Ганчев в спецсъда и престанаха да го посещават и отразяват. Делото на Гриша Ганчев върви, макар че адвокатката му е кандидат-президент \"Литекс Моторс\" подаде документи за фалит (ОБНОВЕНА) \"Няма десерти, няма захар - черешката на тортата е \"Петрол\" МВР с нови коли от \"Литекс\", ЦСКА-София с емблема", "date": "2019.04.10", "title": "Тихо повдигнаха второ обвинение на Гриша Ганчев за захар... И го спряха"}
{"url": "http://clubz.bg/81648-georgi_markov_v_kakvo_da_jiveqt_narodnite_predstaviteli_v_kolibi_li", "text": "При втория си опит за оставка - Делян Добрев вече не е депутат от ГЕРБ. Народното събрание този път го пусна да си тръгне. Точно заради предишния казус с него има и решение на Конституционния съд, според което залата няма право да гласува \"против\" при подадена оставка. Обикновено тези гласувания минават без дебати. Освен, явно, ако не става дума за Добрев - предишния път от ГЕРБ организираха кампанията \"Не даваме Делян\" (по реплика на Цвета Караянчева) и бяха \"против\", а сега думата взе колегата му и бивш конституционен съдия Георги Марков. И произнесе емоционално слово. Марков започна оттам, че не е съвсем съгласен с решението на Конституционния съд по първия случай \"Добрев\", но то е в сила и трябва да се спазва. Самият той обаче щял да се позове на друг текст от основния закон, който има пряко действие - че народните представители гласуват \"по съвест\".  И си спомни, а и припомни на по-младите си колеги в залата времената на комунизма и тогавашния закон за собствеността на гражданите. Заради целия скандал \"Апартаментгейт\", заради който в ГЕРБ \"валят оставки\": Делян Добрев се почувствал \"политически доубит\" По думите му цялата история с апартаментите на хора от политиката е минала всякакви граници. Прекият резултат: На тези реплики председателката на Народното събрание Цвета Караянчева се включи на микрофона в опит да го прекъсне: И обяви, че категорично ще гласува \"против\" оставката на Делян Добрев.  Крайният резултат от вота бе, че още 6-има депутати от ГЕРБ последваха примера на Георги Марков, а други трима гласуваха \"въздържал се\". Мнозинството в залата все пак се съобрази с решението на Конституционния съд, което не позволява залата да спре оставка на депутат.  Името на Делян Добрев не изплува директно от \"Апартаментгейт\", но материал в сайта \"Биволъ\" разказва за имоти, придобити от негови роднини и близки от т. нар. \"дриймтийм\" от Хасково. ", "date": "2019.04.10", "title": "Георги Марков: В какво да живеят народните представители? В колиби ли?"}
{"url": "http://clubz.bg/81659-us_senatori_iskat_druga_politika_v_sredizemno_more", "text": "Американски сенатори искат да променят политиката на САЩ в Източното Средиземноморие като облагодетелстват Гърция и Кипър и накажат Турция, пише днес \"Катимерини\". Значително находище на природен газ край Кипър Боб Менендес (демократ от Ню Джърси) и Марко Рубио (републиканец от Флорида) внесоха закон, който би отменил забраната за износ на оръжие за Кипър. САЩ, Израел, Кипър и Гърция замислят  Източносредиземноморски газопровод Проектът означава и че САЩ ще подкрепят енергийното сътрудничество между Израел, Гърция и Кипър за разработване на находища от природен газ в Средиземно море. Руските капитали бягат от Кипър В същото време законът лишава Турция от планирани доставки на най-модерния американски изтребител Ф-35, ако Анкара придобие руски противовъздушни ракети С-400. Русия плаши Кипър да не пуска US бази   САЩ, Израел, Кипър и Гърция замислят  Източносредиземноморски газопровод Руските капитали бягат от Кипър Русия плаши Кипър да не пуска US бази", "date": "2019.04.10", "title": "US сенатори искат друга политика в Средиземно море"}
{"url": "http://clubz.bg/81609-epichnata_tehnologichna_bitka_mejdu_sasht_i_kitaj", "text": "Китай избра терена на неизбежния сблъсък със Съединените щати: технологиите. Избор, продиктуван от анализа на историята, тъй като Поднебесната империя губи хилядолетното си превъзходство, като пропуска Индустриалната революция, коментира  . \n\tДвата гиганта на планетата са рамо до рамо. С четири пъти по-голямо население, Китай вече е икономическа сила, равняваща се с Америка. От пет години брутният вътрешен продукт (БВП) на Поднебесната империя е по-голям от БВП на Съединените щати (изчислен в паритет на покупателна способност). Този тип съперничество по природа е нестабилен. През втората половина на ХХ век противопоставянето между Русия и Съединените щати се изразяваше в Студената война след два страховити конфликта. Предходните векове пък са били белязани от войни между империи. На какво ще прилича сблъсъкът между Съединените щати и Китай? \n\tДа започнем с добрата новина: войната не би трябвало да бъде военна. След като се провали във Виетнам и Близкия изток, Вашингтон не иска вече да налага със сила своята концепция за демокрация на останалата част от планетата. Въпреки че неговият военен бюджет е три пъти по-голям от бюджета на Китай. \n\tПекин пък никога не е искал да завладява света с оръжие. Неговите офанзиви се ограничават до съседни територии (слагането на ръка върху Тибет преди 60 години, последния опит за инвазия - във Виетнам преди 40 години, връщането на Хонконг преди малко повече от 20 години). Проектът му \"Нов път на коприната\" е преди всичко търговски. Единствено обсебващият въпрос за Тайван изглежда може да предизвика опасно отклонение. Къде тогава ще се състои битката между двете големи сили през първата половина на ХХI век? Там, където реши Китай: в технологиите. И това решение следва от анализа случилото се през вековете. Китайският вицепрезидент Ван Цишан го обясни на Световния икономически форум в началото на годината: Китайският президент Си Цзинпин обобщи продължението при неотдавнашното си посещение в Европа: В очите на китайските ръководители технологиите са в основата на апогея, упадъка и възраждането на страната им. През Средновековието Поднебесната е била на върха на своята мощ, с всички големи технологични постижения на онази епоха - компаса, барута, хартията. Марко Поло се връща оттам напълно зашеметен. Въглищата, парната машина, фабриките и електричеството обаче пренареждат картите. Именно технологичният обрат предизвиква упадъка на китайската икономическа мощ и след това - военното поражение в средата на XIX век. 100 години по-късно империята е просто едно джудже. По време на Студената война между Съветския съюз и Съединените щати технологиите също изиграват водеща роля. Москва прави голям удар, като изпраща първия човек в космоса, а Вашингтон реагира с мълниеносна скорост, изпращайки първите хора на Луната осем години по-късно. Тази битка обаче е символична, въпреки че направените разходи позволяват на Америка да установи индустриалното си превъзходство (информатика, аеронавтика). \n\tТози път технологиите ще бъдат в сърцето на конфликта. Китай се подготвя за него от дълго време, на всички фронтове. На първо място в образованието, с обучаването на милиони инженери и подбора на най-добрите китайски и чуждестранни университети, първоначално с прочутата Шанхайска класация преди повече от 15 години. Следват компаниите със смес от държавна подкрепа и свобода, за да бъде благоприятствано раждането на бъдещите гиганти, по-специално в дигиталната област - сега всеки от прословутите американски GAFA (Google, Amazon, Facebook и Apple) има свой китайски еквивалент - BATX (Baidu, Alibaba, Tencent и Xiaomi). Също и финансиране, с процъфтяването на рисковия капитал в един при все това много регламентиран сектор. Стратегическият план \"Произведено в Китай 2025\", който бе представен през 2015 година, координира и продължава тази амбиция. Той също направи така, че американците да осъзнаят залога. Откъдето и мащабът на аферата Huawei - китайският производител на телекомуникационно оборудване, подозиран в шпионаж, в момент, когато е един от водещите играчи в областта на 5G мрежите - следващото поколение в мобилните телефони. \n\tМобилизацията на Китай е все по-видима. Китайският рисков капитал скоро ще върти повече пари от американския. В Китай се регистрират два пъти повече патенти, отколкото в САЩ. Съобщено бе, че две генетично модифицирани бебета са се родили там в края на 2018 година. В областта на изкуствения интелект най-добрите китайски академични статии са на път да бъдат четени повече от американските. Китай се представи успешно на публични търгове в областта на производството на редки метали и соларни панели. Той придоби германския шампион в сферата на роботиката Kuka. Атакува автомобилостроенето посредством електрическите двигатели и батериите. И това е само началото. \n\tБитката ще е дълга, вълнуваща, епична. Тя ще противопостави не само две индустрии, но и две култури, две политически системи и две философии за света. Ако се вярва на последните новини, Европа ще е само наблюдател. БТА.", "date": "2019.04.10", "title": "Епичната технологична битка между САЩ и Китай"}
{"url": "http://clubz.bg/81647-barselona_shte_goni_pyrva_pobeda_na_old_traford", "text": "\"Манчестър Юнайтед\" - \"Барселона\" и \"Аякс\" - \"Ювентус\" са днешните първи четвъртфинали в Шампионската лига. Снощи \"Тотнъм\" взе битката в Лондон с \"Манчестър Сити\" (1:0), а \"Ливърпул\" очаквано би \"Порто\" с 2:0. \"Тотнъм\" направи показно в първата битка с \"Манчестър Сити\" \"Юнайтед\" трябваше за начало да гостува на \"Камп Ноу\" - това отреди жребият, но домакинството беше разменено, за да се разминат двата манчестърски отбора. Големият въпрос е имат ли сили \"червените дяволи\" за ново чудо в турнира - както срещу \"Пари Сен Жермен\"? След първоначалната еуфория и впечатляваща серия под ръководството на треньора Оле Гунар Солскяр, напоследък тимът не е в най-добрата си форма. Двата отбора имат богата история с преки сблъсъци в евротурнирите, но досега каталунците никога не са печелили на \"Олд Трафорд\". Те ще разчитат днес на всичките си звезди. В \"Юнайтед\" контузен все още е само Алексис Санчес. Кристиано Роналдо се завръща в редиците на \"Ювентус\" за гостуването на \"Аякс\" след травмата, която получи с националния си отбор. И тук е ясно кой е фаворитът и може да се зададе въпросът може ли холандският гранд да се опре и на \"Старата госпожа\". В предишната фаза тимът детронира шампиона \"Реал\". И четирите реванша в тази фаза са през следващата седмица.", "date": "2019.04.10", "title": "\"Барселона\" ще гони първа победа на \"Олд Трафорд\""}
{"url": "http://clubz.bg/81646-delqn_dobrev_se_pochuvstval_politicheski_doubit", "text": "С думите, че се чувства „политически доубит“ Делян Добрев от ГЕРБ, бивш министър на енергетиката, коментира в сряда сутрин пред бТВ оставката си като депутат. Той отрече медийните публикации, че майка му, братовчедка му и неговият кум са купили апартаменти в обща в кооперация в София на занижени цени. По думите му той живее под наем в апартамент от 200 кв., собственост на фирма на майка му, за което плаща наем от 1200 лв. И Делян Добрев подава оставка като депутат Миналата седмица сайтът „Бивол“ съобщи, че майката на депутата, братовчедка му Росица Гаргова и кумът му Евгени Консулов са пазарували ново строителство в София на цени от 270 евро на кв. м. Сделките са осъществени между 2016 и 2018 г. Всички изброени лица са част от един друг скандал около Добрев, станал известен през 2017 г. като „Кумгейт“. Делян Добрев определи изнесената информация като . По думите му посочените цени от 270 евро на кв. м. са за отстъпено право на строеж. И цената е платена първоначално. След това неговият кум и братовчедка му са купили построените апартаменти на 650 евро на кв. м., а майка му дори платила повече – 753 евро на кв. м. Той уточни, че тя дори е купила апартамента в кооперацията от неговата братовчедка на по-висока цена. В момента обаче единствено майка му и неговият кум били собственици на апартаментите в кооперацията. Според него се спекулира с темата, защото в столичния квартал \"Манастирски ливади\", където се намира кооперацията, пазарната цена на имотите е между 600 и 700 евро на кв. м., а най-високите са около 1000 евро на кв. м.  Той разказа, че майка му е купила апартамента през 2018 г., като преди това е живял отново под наем на сто метра от настоящето му жилище.  Добрев обясни, че майка му като физическо лице е нямало да му вземе наем, но имотът се води на фирмата и като юридическо лице по данъчното законодателствто трябва да има договорни отношения с него. Попитан на кой етаж се намира имотът в кооперацията, Добрев отказа да съобщи с думите:  За решението да подаде оставка Добрев каза, че сам се е обадил на премиера Бойко Борисов миналата събота. Припомни и че първият път около скандала „Кумгейт“ в Хасково е искал да напусне парламента, но неговите колеги „не го пуснали“. Заради което създал и прецедент в Конституционния съд – подал оставка, но не била приета. Той припомни, че води и дело срещу депутата на БСП Елена Йончева, която разкри връзката между Добрев и негови близки хора в хасковската община. “, коментира той. И призова всички, които са се почувствали засегнати от обвиненията на депутатката на левицата „да я съдят за всички лъжи по наш адрес“. Делян Добрев ще остане областен председател на ГЕРБ-Хасково, докато  . Готов бил да работи като консултант или \"да си намери работа\".  ", "date": "2019.04.10", "title": "Делян Добрев се почувствал \"политически доубит\""}
{"url": "http://clubz.bg/81655-kabinetyt_pravi_startovite_zaplati_na_medicinskite_sestri_950_lv", "text": "950 лева начални заплати за медицинските сестри и специалистите по здравни грижи, обещаха днес от правителството с отпускането на допълнителни 50 милиона лева по бюджета на здравното министерство. Новината държеше лично да обяви премиерът Бойко Борисов преди старта на редовното заседание на Министерския съвет. Борисов често говори пред оператори и фоторепортери, когато иска да съобщи нещо важно, или да коментира политически събития. Увеличението на възнагражденията влиза в сила от 1 юни и реално ще се усети от медицинските работници през юли. \"Спрете агонията на здравеопазването\", призовават медсестри (СНИМКИ) И разпореди на здравния министър Кирил Ананиев да се засили контролът по разпределение на отпуснатите средства: По думите му това е бил и правителственият ангажимент - \"особено за тези болници, които са труднодостъпни или не могат по клинични пътеки да наберат достатъчно пациенти\". , посочи в заключение премиерът. Отпуснатата днес сума е в резултат на разработената от министерството методика за формиране и разпределение на разходите за персонал в лечебните заведения. Медицинските сестри излизат на протести Идеята е да се избегне увеличаването на диспропорциите при определянето на възнагражденията на категориите персонал, обяви преди ден Ананиев. По думите му анализът показвал различни съотношения между разходите за персонал и общите приходи – налице била сериозна диференциация от 41% до над 90% в отделните болници. Медицинските сестри излизат на протести", "date": "2019.04.10", "title": "Кабинетът прави стартовите заплати на медицинските сестри 950 лв."}
{"url": "http://clubz.bg/81649-najo_ticin_svobodata_na_slovoto_chesto_se_potypkva_chrez_pravilata_ujkim_za_jurnalistika", "text": "Трудно е да излезеш от киното, след като си видял поне един от филмите на тазгодишния „Мастър ъф арт“. Програмата на фестивала за документално кино, посветено на изкуството, е толкова богата, че може да си изкараш добре един цял цен в киносалона, влизайки от един в друг филм. До 25 април публиката, която пълни свободното си време с култура, може да живее с личните истории на майсторите в изкуството.  Създателят на „Мастър ъф арт“ също има интересна лична история. Найо Тицин е син на художник – Атанас Нейков, учи в Музикалното училище и завършва „пиано“ в Националната музикална академия, работи като репортер в новините на БНТ, след един въпрос към Симеон Сакскобургготски напуска журналистическата професия, става политически пиар, а днес е оператор в Париж, където живее със съпругата си – голямата оперна певица Александрина Пендачанска, и двете им дъщери… Няма такъв филм, но може да си го представим чрез това интервю. – Тази година се навършват 30 години от падането на Берлинската стена, от скъсването с тоталитарните практики в Източна Европа, затова показваме един филм за унгарските авангардисти през 1956 г., когато руските танкове влизат в Унгария. Млади студенти по изобразително изкуство нямат достъп до информация за Джаксън Полък или Марк Ротко, които излагат в галерии в Ню Йорк и в Америка, а в същото време в Унгария се учи соцреализъм, налагат се вкусовете на социализма как трябва да изглежда изобразителното изкуство. Филмът разказва за това как един от тези студенти намира каталог на Полък и Ротко, на други западни авнгардисти и експресионисти, и решава, че това изкуство е много по-близко до тях от онова, което им преподават. Привлича ги абстракционизмът, по онова време забранен в Източна Европа. В този панел показваме и „Дворците на народа“ на Богданов и Мисирков. Един друг филм, който се лута между тази категория и категория „Литература“, е новият филм на Боя Харизанова за Георги Марков – „Чувство за непоносимост“, който разказва по-малко известна част от биографията на писателя – за времето преди да емигрира. Много повече се говори и анализира за него като дисидент, за „Задочните репортажи“, включванията му в различните радиостанции, Би Би Си, убийството и разследването му, но по-малко се знае с какво той е истински ценен като писател, като творец. В тази категория има и един италиано-полски филм за много мощно движение на артисти през 70-те години, които заявяват в декларация, че няма да играят, няма да правят постановки, няма да представят изкуството си в галерии, театри, оперни и концертни зали и други институции, които се съхраняват и поддържат от държавата – като протест срещу военното положение, въведено през 1981 г. в Полша. – Имало е, но българската интелигенция е била… по-свенлива, да кажем. – Добре, да. Българинът по принцип е по-свенлив като натура. На думи е голям мачо, но е свенлив на действия, чака да види другите какво ще направят, как ще потръгне, пък тогава… За тях е валидна една реплика на Тодор Живков:  . – От една страна сме в началото, от друга страна България се е променила в много аспекти за добро. Разбира се, на всички им се ще повече неща да се бяха случили, на всички ни се ще да ги няма тези безобразия, на които ставаме свидетели всеки ден – дали ще са имоти, парламенти, ремонти. И все пак в момента с Вас седим в едно прекрасно заведение, което по нищо не се различава от тези в Америка, във Франция… и си говорим неща, които няма проблем да излязат в една медия – преди 1989 година това нямаше да бъде възможно или щеше да има страховити последствия. В природата на човека е винаги да иска повече, нетърпелив е да го получи, но трябва да признаем, че колкото и да се оплакваме, днес не сме потиснати така, както преди 30 години. – Никак не си падам по това да влизам в ролята на жертва. Знам, че е много привлекателно и блазнещо суетата човек да каже:   В момента, в който усетих, че не мога да упражнявам свободно професията „журналист“, просто напуснах БНТ. Не исках да давам шанс на тогавашното ръководство на новините да се опитва да ме унижи, просто няма смисъл. Добре, различни сте, добре, началници сте. Имам два избора – или да се съобразявам с вас, което не ми харесва, или да напусна. И напуснах. -Вижте: като гражданин мога да имам всякаква позиция, но като журналист аз отстоявах журналистически правила, не съм си позволявал журналистически нередности. Дори сега да гледате репортажите ми, ще видите, че те са базирани на факти. Давал съм шанс на човек, в случая на Кобурга преди изборите от 2001 г., да изложи своите тези и идеи. Това, че той не е успял да ги вербализира, е негов проблем, но така или иначе като гражданин никога не съм крил отношението си към него. Процесът на отношение на тоговашното сменено ново ръководство на телевизията беше дълъг. Казваха ми:   примерно. Бяха някакви такива дребни спънки, но се натрупваха. Имаше случай с един мой репортаж от Ню Йорк. Тогава Стефан Тафров беше посланик на България в ООН и благодарение на нашето приятелство с него, аз успях да вляза в тайните кабинети на ООН – там, където се провеждат неофициалните заседания на Съвета за сигурност  , едни по-любопитни за широкия зрител неща и места, където не стига всеки ден камера. Върнах се от Ню Йорк, отидох при тогавашния директор на новините и казах, че имам готин репортаж как Тафров ни развежда и казва:  , тоест това не са местата, които се снимаха някога в телевизията, а скритите кабинети на тайната дипломация. На което ми бе отговорено:  . За мен тогава стана ясно, че пътищата ни с БНТ окончателно са се разделили – не можех да покажа дори нещо, което няма никаква политическа оцветеност. Тогава в България беше любопитно да се представят повече неща от ООН, от същността на тази организация, от Съвета за сигурност, как функционира. И си казах:  Не съм целял никога да се превръщам в жертва или да вея знаме, че съм репресиран, защото реално няма такова действие. Може би, ако бях останал, щяха да започнат някакви други действия срещу мен, но не ми е интересна тази позиция. – Трудно е, но не е невъзможно. Първото условие за свободната журналистика е самият журналист да има вкус към свободата. И не е вярно, че медийната среда в България е само жълта. Няма да изброявам, но има достатъчно медии, в които човек може да се реализира като свободен журналист. – Така е, те са комерсиални, долни, интригантски, а повечето от тях – отвратителни. Но има сериозна група сериозни медии – дали ще са за култура или политически, но ги има и държат на професионалните стандарти. Бидейки журналист и репортер в някакви времена, в които също се опитваха да налагат цензура – по Виденово време например, 90-те години, не беше най-светлият период за българската журналистика. Тогава се водеше, че ужким е по-свободно, но аз знам механизмите, по които може да се пресече дадена тема. Например в телевизиите се казва:  . Да кажем излиза Бяла книга на свободните медии и… коя е другата гледна точка? Пеевски ли? Телевизиите, които не искат да отразят тази тема, ще кажат, че няма друга гледна точка – щом Пеевски няма да дойде, темата отпада от новините. А всъщност другата гледна точка са читателите, зрителите, публиката, обикновеният гражданин, защото той е потребителят на свободната или несвободна журналистика. Но се използват правилата в медиите, за да се потъпче свободата на словото. Това е един пример как дадена тема, без да бъде забранена, може да бъде спряна. Много теми нямат различна гледна точка и по този начин се задушават. – Като оператор понякога е по-лесно, защото картината минава по-лесно от словото. Хората, които имат отношение към ограничаване на свободата на словото, се фокусират върху думите, а не върху образа. Те внимават някой да не бъде наречен „олигарх“, примерно, но ако го покажеш на снимка с всички атрибути на неговите финанси, няма да се усетят и ще мине. Зрителите трябва да мислят повече и да приемат информация и от картината. – Динамиката на времето и на получаването на информация предполага все по-повърхностно приемане на информацията. Вие правите много хубаво, отбелязвайки в началото на текста за колко минути може да бъде прочетен – симпатично е и върши работа. Но обикновено четеш заглавието и първите две изречения, за да ти стане ясно, че този е лош, онзи – добър, трети – престъпник, търси се етикет без никаква дълбочина. Това е всеобщо профанизиране, културно и във всички области, включително в политиката. При положение, че на върха на държавата   стоят невежи, които профанизират политиката – вече не може да се говори за професията политик, защото всеки може да стане такъв, без да има кой знае каква отговорност и без елементарна култура. Възползват се, докато имат 3, 4, 5 или 8 години някаква политическа функция, за да свършат нещо за себе си. И това не е само там. Безкрайно се възмущавам, когато в болниците милосърдните сестри говорят на пациентите на „ти“ – не сме си съученици, не сме си никакви, за да си общуваме така фамилиарно. Когато човек отива да лежи в болницата или е на процедура, той е в достатъчно унизено положение, за да трябва да търпи и сестрата, която му взима кръв, да му говори на „ти“:  … Не може, не е редно и това също е част от профанизирането, от снишаването на критериите за културна комуникация. Нашият фестивал се опитва да бъде контрапункт на всичко това. – Разнородна, в зависимост от темите и от сюжетите. На филма за Ингмар Бергман, например, очаквам да дойде по-средно или зряло поколение публика, гледало неговите филми, докато за Банкси или Баския очаквам по-млади хора. В това няма лошо, но хубаво е покрай едното да се закачат и другите. Някой от по-средното поколение да отскочи да види Баския – нищо, че може би не му харесва картините и си казва, че това са драсканици на дете, грозотия. Иди и виж защо този човек започва да рисува така, какво изразява. – Защото тези филми са бягство, връщане към някаква, не искам да кажа нормалност, защото щем-не щем нормално е това, което е повсеместно. Нормално е да ти говорят в болницата на „ти“, но не е редно. Не слагам равен знак между двете – нормално е хората да се псуват по улиците, нормално е политиците да говорят на народа, като че ли те лично са дали пари за това или онова. А някак си филмите за изкуство ни връщат към нормалността, към това, което е редно. Другото, което ми се ще с този фестивал и с прожекциите на някои от филмите, е да направим хората и публиката малко по-добри, защото досегът с изкуството прави човек по-добър в човешкия, нормалния, редния смисъл на думата. Добрият човек трябва да е културен, да има някаква   поне на поведението, при общуването с околните. – Спрях да свиря на пиано през 1996-а. Когато затворя една страница, я затварям завинаги и продължавам нататък. Не се връщам назад. Журналистиката ме провокира да затворя страницата с пианото. После затворих журналистиката, политическия пиар, бил съм от различните страни на комуникацията. Неотдавна гледах Веселин Методиев да представя своя книга в сутрешно предаване и ми стана много мило, защото си спомних културния изказ и културното говорене. При политиците на днешния ден това го няма, те нямат речник. Докато Веско Методиев, Катя Михайлова, Иван Костов… – Не става дума за актуалността на политическото виждане, а в липсата на хора с такава култура на изказа. Както навремето беше бай Стефан Савов – виждаш културен човек, който ти говори и ти влияе, и дори не можеш да разбереш какво точно му харесваш. А сега не можеш да разбереш защо на никого нищо не му харесваш. Политиците днес не успяват да засегнат онези тънки струни на ирационалното, заради което ти после да отидеш да направиш своя избор. – Борисов е уникален комуникатор. Това е типично за зодия Близнаци. Аз, като представител на тази зодия, обаче смятам, че това е най-неподходящата зодия за политическата тъкан. Да, те са много успешни, достатъчно е да изброим Тръмп, Царя, Петър Стоянов – те винаги успяват да минат между капките и нищо да не им се лепи, което е талант. Но между „успешно“ и „подходящо“ също трябва да се прави разлика. От първо лице мога да кажа, че познавам модела на това близнашко поведение и затова мисля, че то е вредно за здравето на политическата система. Не е здравословно в политиката да влизат хора, чиито понякога вредни действия остават без последствия. Бойко Борисов и този път ще съумее да се справи с кризата. Да, тежко е да отрежеш дясната си ръка в партията, но вярвам, че Борисов ще успее да излезе и от тази ситуация, защото е майстор. Виж, този модел може да е работещ, имаш проблем, обаждаш се на премиера и той ти го оправя – но това е не здрава политическа тъкан. – Не бих могъл да бъда пиар на Борисов, защото той има адски силно чувство за самосъхранение, външен пиар не може да направи повече от неговата интуиция. Освен това, той най-вероятно не слуша съвети. Симпатичен ми е, имам чудесен контакт с него, но не е моят тип политик. –   Диаметрално обратното, пълна противоположност. Иван Костов също е политическо животно, в най-добрия смисъл на думата, какъвто е и Бойко Борисов – те имат невероятни инстинкти. Просто Костов е визионер, той знае какво иска да се случи и как да стигне до него през този, този и този ход. Дори в момента, в който той вече няма да е на власт. Нещата, които той направи, се случиха след него и други обраха лаврите, но ще перифразирам Линкълн: човек може да направи велики неща, ако не мисли как ще го погледнат в момента, тоест прави това, което смяташ, че е правилно и дай боже да си умел и талантлив и нещата ще се случат. Хората може дори да не се сещат, че в момента разплащаме с парите, които бяха сменени по времето на Иван Костов, че пътуваме свободно в Европа, благодарение на политиката на Иван Костов, че в крайна сметка в България не може да се случи това, което стана в Украйна, благодарение на това, че Костов бе премиер четири години. Под неговото управление станахме част от свят, в който има други правила от тези, които мнозина настояват да се наложат на тези територия. Колкото и да има външно руско влияние, България е част от един друг отбор, благодарение на Иван Костов. – Подкрепя ни в лицето на НДК, които са ни партньори – там се случва, което си е подкрепа. Но за първа година фестивалът ни е част от Културния календар на столицата. – Не много, примерно не носи повече пари от преди, макар че ни подкрепят и финансово. Включването ни в Културния календар на София за мен е знак, че столичани имат нужда и вярват в този фестивал. А финансовата подкрепа, която Столична община дава на нашия и на други фестивали, това в крайна сметка са парите на столичани, на хората, живеещи в нашия град. Което също е отговорност – приемам я чистосърдечно и със старание за още по-голяма отговорност. И освен че хората си дават парите за билети и абонаментни карти, малка част от техните пари е отишла и за подкрепа на нашия фестивал, което е много мило и им благодаря.", "date": "2019.04.10", "title": "Найо Тицин: Свободата на словото често се потъпква чрез правилата (ужким) за журналистика"}
{"url": "http://clubz.bg/81651-dalaj_lama_vleze_v_bolnica_zaradi_belodrobna_infekciq", "text": "Далай Лама беше хоспитализиран в индийската столица заради белодробна инфекция, но вече се чувства по-добре, съобщи неговият говорител, цитиран от Асошиейтед прес, информира БТА. 83-годишният духовен лидер на Тибет е приет за лечение и вероятно ще прекара ден-два в болница, каза говорителят Тензин Таклха. Далай Лама пристигна от Дхармсала със самолет за медицински консултации в столицата Делхи и вчера бе хоспитализиран.  Според говорителя Далай Лама сега се чувства много по-добре, но е намалил пътуванията си през изминалата година, за да се грижи за здравето си. Далай Лама обикновено прекарва няколко месеца от годината в пътувания по света, за да проповядва будизъм и да привлече вниманието към борбата на тибетците за по-голяма свобода в Китай. \"Далечните пътувания са изморителни. Като цяло той е в доста добро здраве. Но взима предпазни мерки\", каза говорителят. \n\tМиналата седмица Далай Лама участва в конференция на преподаватели и студенти в Делхи.", "date": "2019.04.10", "title": "Далай Лама влезе в болница заради белодробна инфекция"}
{"url": "http://clubz.bg/81650-simeonov_obezkyrvqva_se_parlamentyt_i_borisov_e_vinoven", "text": "Лидерът на НФСБ Валери Симеонов е гласувал \"против\" оставката на депутата от ГЕРБ Делян Добрев, обяви той в кулоарите на парламента. Добрев подаде оставка във вторник, като обяви за причина фалшива новина, която го замесва в скандала с евтини апартаменти на властта. Днес оставката му бе приета от парламента. И Делян Добрев подава оставка като депутат Скандалът злоупотребявал с най-низшите чувства на българина - злобата и завистта. \"Има лимит на кадърните кадри в Народното събрание, а Добрев е кадърен\", добави бившият вицепремиер. Самият Симеонов обаче атакува министърката на туризма Ангелкова за нейни имоти в разгара на скандала. Симеонов с нови намеци за имоти на Ангелкова. Сега в кв. \"Драгалевци\" Лидерът на НФСБ разкритикува медиите за отразяването на \"Апартаментгейт\". Според него  вина имал и премиерът Бойко Борисов. Оставка на премиера обаче не трябвало да има, нямало опасност и от оставка на правителството. Симеонов сравни \"Апартаментгейт\" с Великата китайска културна революция на Мао Дзедун и убийствата на заможни хора след 9 септември 1944 г. В първия пример жертвите са милиони, във втория - хиляди. Симеонов с нови намеци за имоти на Ангелкова. Сега в кв. \"Драгалевци\"", "date": "2019.04.10", "title": "Симеонов: Обезкървява се парламентът и Борисов е виновен"}
{"url": "http://clubz.bg/81644-dejli_ekspres_brekzit_chak_na_30_mart_2020_g", "text": "На срещата на върха в Брюксел днес, министър-председателката Тереза Мей очаква да й съобщят, че е необходимо „продължително“ отлагане на датата на отпътуване на страната поради отказа на Парламента да подкрепи предложеното си споразумение за излизане. Тя също така е изправена пред искане за подписване на редица условия, включително изключване на всеки опит за възобновяване на преговорите по споразумението за оттегляне, които многократно са отхвърляни от депутатите, пише  . Туск предлага дълго отлагане на „Брекзит“. Но не повече от година Депутатите консерватори са разярени от очакваното „продължително” забавяне. Джейкъб Рийс-Мог каза: Доналд Туск е използвал писмо до лидерите на ЕС в навечерието на срещата на върха, за да предложи „преосмисляне“ на Брекзит. Председателят на Съвета на ЕС заяви, че поредица от кратки удължавания и повече извънредни срещи на високо равнище биха създали твърде голяма несигурност и биха могли да доведат до Брекзит без сделка. Вместо това той призова за „алтернативно, по-дълго удължаване“ и каза, че Тереза Мей ще трябва да се съгласи, че Великобритания няма да наруши работата на ЕС по време на удължаването или ще се опита да възобнови преговорите с надеждата да промени споразумението за оттегляне. Доналд Туск също използва писмото си, за да призове лидерите на ЕС да не се радват на затрудненията на Обединеното кралство. Молбата на премиера Мей за по-кратко забавяне беше отхвърлена от френския президент Еманюел Макрон и германския канцлер Ангела Меркел. Меркел склонна на отсрочка от 1 година за \"Брекзит\" В Париж президентът Макрон каза, че Великобритания трябва да остане в ЕС поне до Коледа. Преди дипломатическото пътуване на Тереза Мей, Андреа Лийдсъм призова лидерите на ЕС да позволят предоговаряне на споразумението за излизане, за да се осигури „надлежен Брекзит“. „Би било фантастично, ако Ангела Меркел се опита да подкрепи надлежно британско излизане, като се съгласи да предоговорим споразумението за оттегляне. Второто забавяне на Брекзит може да продължи до 30 март 2020 г.\", заяви официален представител на блока, докато 27 национални пратеници се подготвят за срещата на лидерите в сряда, която трябва да вземе решение по въпроса, съобщава \"Фокус\". Меркел склонна на отсрочка от 1 година за \"Брекзит\"", "date": "2019.04.10", "title": "\"Дейли Експрес\": \"Брекзит\" -  чак на 30 март 2020 г."}
{"url": "http://clubz.bg/81626-zashto_ima_gadni_novini", "text": "Стигнах до извода, че в момента хората нямат нужда от театър. Театърът в смисъла на Станиславски – да те променя. Поне в България са ми такива наблюденията. Хората не отиват на театър, защото имат потребност да се променят, а за да получат удоволствие. Наскоро участвах в едно представление извън София. Не бях във форма, защото карах дълго време с кола. Излязох на сцената уморен. Реших да експериментирам - през цялото време да се самонаблюдавам и да се преструвам дали това ще се види от публиката. Накрая на представлението на първия ред една жена каза на висок глас: „Браво!“ За мен беше много обидно, защото излезе, че в крайна сметка няма значение дали преживявам героя си, за публиката няма значение. Хората ще дойдат с идеята, че са отишли на театър, гледали са едни артисти, но това става пълнеж. Защото се вижда, че хората не осмислят посланията от сцената, за да им помогне да търсят промяна. Така излиза, че българинът няма нужда от театър. В момента театърът е нещо екзотично. Питал съм хората дали харесват театър. Те казват: „Да, много го обичаме!“ Питам кога ходихте последно, а те отговарят: „Миналата година.“ Да, има един много малък процент театрали, но на фона на общата бройка те са незначителна част. Стигам до извода, че актьорската професия се превръща в професията на коминочистача. Когото и да питаш дали иска да има коминочистачи, всеки ще каже: „Ами да, защо да няма. Яко е, готино е, можеш да го пипнеш за късмет.“ Има романтика да се разхождат коминочистачи, но няма нужда от тях, защото вече почти няма комини.     Чалгаризацията беше потребност, народът имаше нужда от едно такова отприщване. В момента чалгата залязва, защото е безсмислена работа. Хорaта са си намерили други средства, с които да изплискват легена. Не съм политически експерт, но според мен проблемът идва оттам, че социалните механизми на нашето общество са грешно наредени. Оттам нататък човек се превръща в робот, който трябва да оцелява, да се движи от точка А до точка Б, трябва да успява. Аз самият съм разкрачен и едва успявам да смогна да гледам семейството си. И повечето хора са така. Всичките тези напъни и нерви, всяко нещо е разправия. От къде да си спреш колата до принципа: „Някой ни е длъжен“, присъщ на народите, които са били в робство, да имат усещането, че някой им е отнел нещо и им се полага. Оттам идва и злобата – защо този има, а пък аз нямам. Цялата енергия на хората отива в тази посока – да имаме, да имаме. В този механизъм място за духовност няма. Мисля, че в българските медии работят читави хора. Медиите могат да влияят повече от театъра, те са сила, защото българинът вярва. Особено ако го покажат по телевизора. Това е страхотно, защото показва, че медията може да свърши неща, от които хората имат нужда. Въпросът е, че тези добри хора, които се занимават с медии, са поставени в ситуация, в която невинаги могат да отразят това, което им се иска. Не това, което е, а това, което им се иска. Опитвал съм се да вляза в телевизионното продуцентство. Питал съм защо няма качествени комедийни предавания, а отговорът беше: защото телевизия не иска. Телевизията иска лесно смилаеми неща. Защо иска лесносмилаеми неща – за да може повече хора да гледат. Телевизията се гледа по малките населени места. Ако цял ден съм копал в нивата, занимавал съм се с комшията заради оградата, когато вечер се прибера, ще си сипя една ракия и няма да имам нужда се ангажирам с някакъв висок хумор. Може би единствените, които предлагат смислени програми, са в БНТ, но пък там никой не ги гледа. Разправял съм и за въпроса защо има гадни новини. Разговарял съм с човек, който отговаря за новините във важна телевизия. Питам, добре де, защо нямате добри новини. Телевизията пуска това, което хората ли искат да гледат? Той ми спори, че те пускат това, което хората искат. Но аз споря, че хората не искат кървища и гадни новини. Питам каква е логиката. А той отговаря, че това се търси от хората, защото животът ни е тегав. Когато се прибереш от работа, пуснеш си новините и видиш как бабата страда, има наводнение, виждаш, че има по-зле от теб и се успокояваш, че си добре. Така се успояваш за утрешния ден. А когато се показва весела новина, народът ще се потисне. Този е добре, а пък аз съм зле. Няма да коментирам хората, които се възползват от всичко това, явно е нормално.", "date": "2019.04.10", "title": "\"Защо има гадни новини?\""}
{"url": "http://clubz.bg/81652-pri_brekzit_bez_sdelka_sasht_i_kitaj_pechelqt_es_i_turciq_gubqt", "text": "Брекзит без споразумение може да се окаже от много голяма полза за Китай и Съединените щати, докато Европейският съюз и някои други търговски партньори на Обединеното кралство, сред които Турция, ще загубят много. Това се казва в доклад на Конференцията на ООН за търговия и развитие (УНКТАД - UNCTAD), цитиран от Франс прес, предаде БТА. Внезапен развод между Лондон и ЕС \"би засегнал значително условията за достъп до британския пазар както на развиващите се, така и на развитите страни\", е посочено в проучването. \"Дейли Експрес\": \"Брекзит\" -  чак на 30 март 2020 г. Туск предлага дълго отлагане на „Брекзит“. Но не повече от година Но ако Лондон напусне ЕС без споразумение за защита на сегашните му търговски партньори, това ще увеличи конкурентоспособността на големи страни износителки като Китай и Съединените щати, анализира Коук-Хамилтън. \n\tИ наистина, според правилата на Световната търговска организация (СТО) дадена страна не може да има преференциално отношение към определен търговски партньор и трябва да прилага еднакви мита за всички, с изключение на сключено търговско споразумение. \n\tТака Китай може да прибави допълнително 10,2 милиарда долара от износа си за Великобритания, а Съединените щати - 5,3 милиарда долара. \n\tЯпония може да се надява на увеличение на износа си за Обединеното кралство с около 4,9 милиарда долара. Възможно е печалби да извлекат и Тайланд, Южна Африка, Индия, Бразилия, Русия и Виетнам, отбелязва УНКТАД.  Туск предлага дълго отлагане на „Брекзит“. Но не повече от година", "date": "2019.04.10", "title": "При \"Брекзит\" без сделка: САЩ и Китай печелят, ЕС и Турция губят"}
{"url": "http://clubz.bg/81645-sqkash_sym_kreposten_vyv_feodalna_dyrjava", "text": "Имаше време, живеехме в демокрация. Днес обаче пред нас е застанал друг модел на власт: феодализъм. Управниците откровено живеят във феодална структура на властта. И искат да ни замъкнат и нас вътре, та да млъкнем веднъж завинаги. В България същността на изградения от властта феодализъм ясно лъсна в сагата „Артекс”. Главният архитект на София казва, че май небостъргачът на Артекс „Златен век” не е законен. ДНСК контрира - всичко е наред. После се намесва Бойко Борисов: Спрете го, бре маскари! ДНСК веднага: Спираме го! Къде тук е заровено кучето? Заровено е там, където никоя контролна институция в държавата не си върши работата - тоест, не контролира. Защо ли? Ами защото контрол можеш да упражняваш само в държава, населена от граждани, чийто инструмент си. И в държава, подвластна на върховенството на закона, който ще те погне, ако вместо да контролираш, покриваш далавери. Във феодалната държава е друго. В нея няма граждани, от чието име да работят институциите, спазвайки законите. В нея властта не идва от демоса, та да бъде предавана нагоре по инстанциите. Във феодалната държава картината е обърната: властта се стича отгоре надолу - от главния тартор към подопечните му тартори. И, естествено, никоя властова инстанция не гледа надолу, към демоса-суверен. Гледа нагоре, към тартора, който ѝ е дал парче от властта си. Подобна институция никого няма да проверява ей така. Защото какво правим, ако се окаже, че проверяваният е човек на някой тартор или, да не дава Господ, на баш тартора? До доказване на противното всички контролни институции действат на основата на допускането, че нарушителят е човек на тарторите. И едва когато главният тартор каже „Давайте!”, те тръгват. Защото щом самият главен им е позволил, значи в аферата няма замесени негови хора. . Никой чиновник няма чувството, че дължи властта си на гражданите. И към днешна дата повечето чиновници биха се изсмели подигравателно на твърдението, че дължат на гражданите не само властта, но и заплатите си. В техния свят и властта, и доходът идват отгоре - от тартора. И затова те са длъжни да вършат неговата, а не на гражданите работа. Затова чиновниците се отнасят с подигравка към претенциите на гражданите, не отговарят на писмата им, злорадо ги разиграват по гишета, не спазват никакви законови срокове. В страни като България, с крехко - така да го кажем - демократично наследство, този процес е доста напреднал. Не се поддавайте обаче на мечтата, че спасение ще дойде от „Запад”. Не се подреждайте на Орлов мост да чакате освободителните армии от европейски чиновници. В последните месеци пиша официални писма до ключови институции в ЕС. Информирам ги, че в България вече има политически затворници (Десислава Иванчева). Че беше гласуван закон, според който гражданин, обявен за невинен от съда, не си получава обратно имуществото, предварително конфискувано от КПКОНПИ. Че се преследват инакомислещи и неудобни. И искам институциите на ЕС да проявят солидарност с българските граждани, подложени на увеличаващ се тормоз. Отговори - никакви. Нито от ЕНП (чийто член е ГЕРБ), нито от ПЕС, които пък би трябвало да искат да се възползват от греховете на ЕНП в България. Два пъти им писах - две оглушителни мълчания в ответ. Дори няма доскоро приетото: „Благодарим за писмото, ще го разгледаме...”. Единствено от Комисията получих отговор, че за съжаление не могат да ми помогнат. Но чак след второ мое гневно писмо. При това аз изобщо не искам да помогнат лично на мен. Нито съм арестуван, нито съм под запор. Проблемът не е лично мой. Проблемът е системен, защото удря по основата на ЕС - върховенството на закона. Днес това върховенство е отменено в една страна-членка, утре - в друга. Затова аз реагирам като гражданин, като универсална фигура, загрижена за универсалното добро на Европа. Не съм молител, търсещ нещо лично за себе си. Сходни изживявания имах и с една чуждестранна фондация. Направили хората конференция за етиката в управлението. Хубаво. Похвално дори. Кой обаче е докладчик? Пламен Георгиев. Пиша възмутен до организаторите. Отговор - нула. Писали им обаче и от \"Терминал 3\". И понеже са медия, те получават отговор: Дали обвиненията, отправени срещу Пламен Георгиев, са оправдани, по никакъв начин не е изяснено по време на събитието... Тоест, по време на лекцията на човека с терасата в залата не е нахлул прокурор със заповед за арест. И това прави Георгиев квалифициран да лекторства за етика и управление? Все пак написах и второ писмо, леко заплашително, на което този път получих отговор: „По време на събитието беше убедително демонстрирано колко важно е последователно да се подобряват правната уредба и етичните правила в тази област\". Този отговор изобщо няма да го коментирам. Поуката от цялата история: излиза май, че не съм гражданин, комуто се дължи уважение като към суверен. Молител съм. Крепостен селянин, паднал на колене пред господаря си. Ако изглеждам слаб - подминават ме като селска гара. Ако размахам тояга - получавам отговор. За всеки случай. Да не би да се окаже, че тоягата ми е достатъчно голяма, за да им причини неудобство... Всъщност, всичко би било наред, ако аз наистина бях крепостен селянин, а те - аристократи с поне десет поколения зад себе си, възпитавани да управляват. В такива случаи, дори според Аристотел, аристократичната форма на управление е най-добра. Само че нито аз съм крепостен, нито управляващите, комисарите, фондационерите и партийните генерални секретари са аристократи с десет поколения история. Те не са на върха благодарение на потеклото и възпитанието си, но не са и съвсем по поръчение на гражданите - именно това е демократичният проблем на Европа. И върху него паразитират неонацистите, искащи не „Европа на демоса”, т.е. на универсалния гражданин-суверен, а „Европа на отечествата”, т.е. на племената, подчинени на своите вождове. Има лесен изход: всички длъжности в ЕС (както чиновнически, така и партийни) от определено ниво нагоре да бъдат подчинени на европейските граждани. Трябва да мога да гласувам за състава на Комисията. Трябва, на отворени вътрешни избори по американски модел, да мога да гласувам за генералните секретари и лидерите на „политическите семейства”. Защото е наложително европейските (ни) служители да чувстват всеки ден, че техният господар е европейското гражданство. Нека да си припомним: Какъв е историческият отговор, който почтени, будни буржоа като нас дават на феодализма? Буржоазно-демократична революция, разбира се. Казано на по-академичен език: нов обществен договор, както в България, така и в ЕС, по силата на който гражданите отново да са суверен, а правителствата, комисиите, партиите, парламентите и пр. - инструменти, а не господари на суверена. Защото демосът търпи много неща. Не търпи обаче господари.", "date": "2019.04.10", "title": "Сякаш съм крепостен във феодална държава"}
{"url": "http://clubz.bg/81642-shpioni_izbqgvat_avstriq_zaradi_vryzkite_j_s_rusiq", "text": "Шпионските агенции на Великобритания и Холандия значително са ограничили количеството разузнавателна информация, което обменят с Австрия. Това било предимно заради връзките между управляващата крайнодясна Австрийска партия на свободата и Русия, твърди опозиционен австрийски депутат, цитиран от Ройтерс. \"Ди Велт\": Русия шпионира Евросъюза от Прага АПС е малкият коалиционен партньор в кабинета на канцлера Себастиан Курц, но контролира голяма част от апарата по сигурността на страната. Хора от тази партия ръководят министерството на отбраната и министерството на вътрешните работи, което осъществява надзор над главната разузнавателна агенция, Федералната служба за защита на конституцията и борбата с тероризма. \n\tТвърдението за разрива между агенциите направи пред Ройтерс депутатът от левицата Петер Пилц, яростен критик на вътрешния министър Херберт Кикъл, пише БТА.", "date": "2019.04.10", "title": "Шпиони избягват Австрия заради връзките й с Русия"}
{"url": "http://clubz.bg/81654-bylgariq_zalovi_170_kg_kokain_v_spasitelni_jiletki_v_moreto", "text": "България и Румъния са заловили в съвместна акция над 170 килограма кокаин в Черно море. Това съобщи днес премиерът Бойко Борисов в традиционното си обръщение към камерите и фоторепортерите преди началото на правителственото заседание. За 13 ч днес в Каварна е насрочена пресконференция на главния секретар на МВР Ивайло Иванов и на административният ръководител на Апелативна прокуратура - Варна Владимир Чавдаров. Министърът на вътрешните работи Младен Маринов даде предварително някои подробности по случая. Хванаха кокаин за 2,5 млн.лева в тонколона на летище София От българска страна били открити \"шест пратки кокаин, увити в непромокаема материя и спасителна жилетка, така че да се държат над водата\". Кокаинът е с високо качество. Открит е от граничните патрули.", "date": "2019.04.10", "title": "България залови 170 кг кокаин в спасителни жилетки в морето"}
{"url": "http://clubz.bg/81643-skandal_mycheniq_i_seksizvrashteniq_nad_decata_vyv_vienskata_opera", "text": "Разкрития на седмичника \"Фалтер\", цитирани от електронните издания на всекидневниците и от централната информационна емисия на телевизията, съобщават за недопустимо отношение към децата от Балетната академия към Виенската държавна опера.  \n\tВестникът публикува изявления на учителка от академията, според която децата са   Спектърът се простира от унижения, насилие и стига до сексуални посегателства. Ученичките били тласкани към булимия и анорексия. От месеци Виенската прокуратура, специализирана за борба с престъпления срещу деца и подрастващи, се занимава по случая. Част от обвиненията са срещу една от преподавателките, която е упражнявала физическо и психическо насилие срещу курсистките. Освен това бивш възпитаник на академията е обвинил свой преподавател в сексуален тормоз. След представяне на съответния протокол учителят е бил уволнен и срещу него е заведено следствие. \n\tДиректорът на операта Доминик Мейер е заявил пред вестник \"Фалтер\", че е потресен от случая и ще съдейства на органите за разкриване на всички нередности в академията. Днес Виенската опера е представила материалите по случая на прокуратурата. \n\tВестниците цитират изявления на бивши възпитаници на академията, според които отношението е като към роби, възпитателните методи както в деветнадесети век. В официално съобщение на Виенската държавна опера за пресата се казва: Скандалът хвърля сянка върху тържествата по случай 150-годишния юбилей на Виенската държавна опера, които ще се състоят през май.", "date": "2019.04.10", "title": "Скандал. Мъчения и сексизвращения над децата във Виенската опера"}
