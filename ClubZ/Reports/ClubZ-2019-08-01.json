{"url": "https://clubz.bg/86176-pochina_bivshiqt_upravitel_na_bnb_lyubomir_filipov", "text": "Днес, 1 август, почина бившият управител на Българска народна банка Любомир Филипов, съобщи БНБ, цитирана от БТА.  Управителния съвет на БНБ поднася на семейството и близките му най-дълбоки съболезнования за тежката и непоправима загуба. Роден на 14 юни 1945 г. в Берковица, Любомир Филипов завършва изчислителна математика и програмиране в Софийският университет. В периода 1967 - 1976 г. е на работа към Научния център към Държавния комитет за планиране. През 1973 г. специализира в Оксфорд, Великобритания. През юли 1976 г. постъпва на работа в БНБ като съветник на председателя. През 1978 г. е назначен за генерален директор на кредитното планиране и член на УС на БНБ. В периода 1984-1989 г. е член на УС на Международната банка за икономическо сътрудничество (Москва). От 1989 г., след специализация в Нюйоркската банка на Федералния резерв, е генерален директор на дирекция \"Банкови външноикономически отношения\" в БНБ. През 1990 - 1991 г. е последователно началник на управления \"Банкови регулатори и анализи\" и \"Левови операции\". От юли 1991 г. Любомир Филипов е член на УС на БНБ. През 1994 - 1996 г. е подуправител, а между 24 януари 1996 и 11 юни 1997 г. - управител на БНБ, съобщава БНБ.", "date": "2019.08.01", "title": "Почина бившият управител  на БНБ  Любомир Филипов"}
{"url": "https://clubz.bg/86169-kakyv_e_rejtingyt_dnes_na_slavi_trifonov_i_partijnite_lideri_tablica", "text": "Парламентът не успя да спечели доверие. Правителството е изложено на обичайното за всяка власт постепенно „износване“ на рейтинга в хода на мандата – който „падна“ дори до по-тревожни стойности около скандалите с имотите. Но се регистрира и известен „рестарт“ в резултатите на изборите за Европейски парламент. Запазват се познатите стойности на доверие към основни политически фигури. Такива са изводите на „Галъп интернешънъл“ от изследването през юли в края на отиващия си политически сезон. Ог агенцияга представят и актуалното доверие в основните обществено-политически фигури. Президентът Румен Радев е с най-високо доверие от 56 на сто, следва омбудсманът Мая Манолова, недоверието и при двамата е значително по-ниско - 26-27 на сто. Поне по този показател при пряко сравнение на рейтингите на Мая Манолова и сегашната кметица на София Йорданка Фандъкова като хипотетични кандидати на предстоящите местни избори в столицата, печели Манолова. Фандъкова е с много по-ниски стойности на доверие, но това са и негативите от заемания от нея пост.  Слави Трифонов: Избрахме обратното на несвободни. Правим партия и нов тв продукт Слави Трифонов, въпреки популярността си, не е точно обединителна фигура - при него доверие и недоверие са почти поравно разпределени. Недоверието към повечето институции и личностите у нас обикновено превъзхожда доверието. С напредване на мандатите обикновено популярността се износва с различна скорост. Последните данни на „Галъп интернешънъл“ от юли не правят изключение. Традиционно високо доверие получават фигури, които стоят по-скоро извън ежедневния непосредствен политически дебат. С по-ниско доверие са личности на по-оперативни ръководни постове и личности, които по-отдавна са в политическия процес. При доверието в партийните фигури значение играят електоратите – колкото по-голяма е една партия, толкова повече доверие би получил съответният лидер. Затова и автоматичното сравняване и „класиране“ едва ли е най-правилният подход, коментират от \"Галъп интърнешънъл\".  с положителни оценки традиционно в полето между 50 и 60%, са и двете фигури у нас, които имат положителен рейтинг, т. е. доверието е повече от недоверието. При всички останали недоверието по традиция е повече от доверието и това е стандартната ситуация в страната. Президентската институция традиционно има по-високо доверие в сравнение с правителство и парламент, но в предходния мандат (на Росен Плевнелиев) беше загубила трайно доверие, отбелязват от \"Галъп интърнешънъл\". Въпреки че има моментни колебания по отношение на доверието, президентът завършва политическия сезон без съществена загуба на доверие спрямо предходни периоди. Кметът на София  , друга ключова публична фигура, през юли 2019 г. получава 31% доверие срещу 47% недоверие. Останалите се колебаят или не могат да отговорят. Години наред доверието при нея също бе в сходни стойности с недоверието, но в последните години се забелязаха симптоми на ерозия. Тя най-много личи в самата София –  където доверието във Фандъкова не е по-високо от това в страната, но недоверието към нея преминава над 50%. Сред партийните лидери, водещ по доверие остава премиерът  , който получава 30% срещу 54% недоверие, 16% се колебаят. Той е единствената напълно разпознаваема личност – липсват хора, които не могат да отговорят какво мислят за него. Борисов продължава да поддържа сравнително висок рейтинг с лек спад през пролетта, което отново вероятно се дължи на скандалите от този период. Традиционно около една трета от българите симпатизират, а над 50% са настроени отрицателно. от пълнолетните българи, което е сравнително добър атестат. Подобни нива има и еврокомисарят по цифровата икономика и общество  но там все още разпознаваемостта е сравнително ниска.  Останалите се колебаят. Изглежда окончателно отминат периодът на известно „стопляне“ по отношение на парламента – в началото на мандата, когато доверието трайно бе по-близо до 30%, а недоверието беше трайно под 70% (и това всъщност беше един от най-малко лошите периоди за публичния образ на институцията в последното десетилетие). Председателят на Народното събрание Цвета Караянчева получава през юли  Резултатът е по-скоро задоволителен на фона на доверието в други политически фигури у нас. Отношението към парламента и към правителството по традиция се движат синхронно, като парламентът явно се възприема традиционно по-зле – вероятно защото е смятан за фокус на партийността, а и поради липса на конкретна фигура, която да му придава част от своята лична популярност, както това се случва с други институции. Правителството завършва политическия сезон с  (останалите се колебаят). Спад ясно бе отчетен през пролетта на 2019 г., което вероятно се дължи на поредицата от скандали в този период. Изборните резултати и започващият летен сезон обаче, като че ли влияят благоприятно и водят за стабилизиране на доверието в правителствената институция. Но дори и това стабилизиране не отменя обичайното плавно „износване“ на популярността – което се случва в хода на всеки мандат. .", "date": "2019.08.01", "title": "Какъв е рейтингът днес на Слави Трифонов и партийните лидери (ТАБЛИЦА)"}
{"url": "https://clubz.bg/86172-metodi_lalov_trygvam_si_ot_sydebnata_sistema_plamen_georgiev_se_zavryshta_v_neq_pismo", "text": "Това написа в пост във фейсбук преди малко Методи Лалов - бившият председател на най-големия съд в страната Софийския районен, а сега редови съдия там. От шеф на съда Лалов рязко се превърна в кръвен враг на \"здравите сили\" в системата, след като организира съдиите и служителите на най-големия магистратски протест под прозорците на Висшия съдебен съвет. ВСС към протеста на съдиите: Наляхме ви 15 млн. лв. и сте недоволни! Това стана през зимата на 2016 г. в светлината на скандала с \"гнилите ябълки\". Съдията, който вдигна бунт?  Вече го проверява и прокуратурата... След това му се случиха куп случки - свалиха го от поста, образуваха му дисциплинарни производства, прокуратурата спонтанно реши да го проверява. Показно: Методи Лалов вече не е шеф на районния съд Той пък на свой ред започна да се появява на събития, организирани от \"Правосъдие за всеки\" - на които по право не припарват желаещите дълга и безоблачна кариера в съдебната система. Сега от публикуваната публично оставката става ясно, че той иска да бъде освободен от 2 септември. Практически обаче в момента няма кой да го освободи, защото ВСС е във ваканция. Ето какво пише Лалов сега при напускането си от системата. \"З А Я В Л Е Н И Е за подаване на оставка от Методи Орлинов Лалов –  съдия в Софийския районен съд правно основание: чл. 129, ал. 3, т. 2  от Конституцията на Република България и  чл. 165, ал. 1, т. 2 от Закона за съдебната  власт Подавам оставка като съдия в Софийския районен съд, считано от 02.09.2019 г., поради което моля да бъда освободен от тази длъжност от посочената дата. Причината да напусна професията, която упражнявам повече от 16 години, и която винаги ми е носела удовлетворение е, че честта и достойнството не ми позволяват да наблюдавам как съдебната власт прави поредната крачка към своята гибел. Състоянието на съдебната система постоянно се влошава, което личи ясно и от последната номинация за главен прокурор. Илюзия е да се мисли, че може да има смели, независими и справедливи съдии в една силно корумпирана конструкция, която е ръководена от политически зависим ВСС, голяма част от членовете на който по правило са лишени от професионални способности и мотивация да защитават и отстояват независимостта на съдебната власт и да приемат решения, които да осигурят на гражданите независим, справедлив и ефективен съд. Вместо това ВСС се превърна трайно в репресивен орган спрямо онези магистрати, които отстояват върховенството на правото и независимостта си, защитават своята чест и достойнство. Самият аз станах обект на отмъщение и системна репресия от членове на ВСС, които не можаха да приемат, че не съм готов да бъда зависим. Името ми беше очерняно не само от обслужващи задкулисието медии, за което не получих защита от ВСС, но и от членове на самия съвет. ВСС превърна дисциплинарните производства срещу мен, които, въпреки настояването ми, не приключва повече от две години, в инструмент за тормоз. Израждането на ВСС е резултат преди всичко от доминиращото политическо участие в него, както и от начина, по който биват избирани членовете на ВСС от парламентарно представените политически сили – непрозрачно и недостойно. При последната процедура за избор на членове на ВСС пред Народното събрание нито номинираните, нито номиниращите, проявиха доблест и професионална чест да обяснят пред обществото с кого, кога и къде са се срещали във връзка с номинациите. На кандидатите не беше дадена реална възможност да изложат в Народното събрание разбиранията си за управление на съдебната система, което унизително положение те мълчаливо приеха. В резултат на това за пореден път бяха избрани членове на ВСС, повечето от които не само нямат никакъв управленски опит, но и никога преди това не са артикулирали нито един проблем на съдебната система. Тези членове на ВСС не само зачеркнаха с лека ръка професионалната си репутация, но нанесоха огромни вреди на цялата съдебна система. Повече от две години след избора на членове от магистратите не са направени необходимите законодателни промени, които да гарантират, че използваната система за дистанционно електронно гласуване е сигурна и всички, излъчени от съдебната система членове на ВСС, са избрани от магистратите, а не от някой друг. При това положение не са изненада постоянните скандални непрозрачни решения на ВСС, системното погазване на съдийското самоуправление при назначаването на административни ръководители (спомнете си назначенията на изпълняващ функциите председател на Софийския районен съд, както и на председател на Софийския градски съд), нежеланието и неспособността на ВСС и ИВСС да прилага решително закона по случаи като „Яневагейт“ и „ЦУМгейт“ и др. Убеден съм, че без промяна на сбърканата конституционна уредба и създадените в рамките на нея задкулисни отношения, главният прокурор, независимо от неговото име, поради неограничената си власт и липса на механизъм за обществен контрол, ще продължи да бъде едноличен господар не само на прокуратурата, но и на цялата съдебната система. Затова и политическите и задкулисни домогвания към този пост са толкова безпардонни. Прокуратурата все повече ще доминира над съда. Съдебната система все повече ще губи съпротивителните си сили и способността да се изчиства от зависимите и неспособни магистрати и съдебни служители. Страхът, апатията и бюрократично отношение към работата все повече ще взимат превес над смелостта, ангажираността за решаване на проблемите на съдебната власт и жаждата за справедливост у магистратите. През целия си професионален живот работих за подобряване на съдебната система и за реформа отвътре, но е ясно, че проблемът е преди всичко политически. Съдебната власт е изключително важна за живота на гражданите, както и за самия мен, но нейното нормално функциониране е невъзможно без законосъобразното и почтено функциониране на другите две части на държавната власт – законодателната и изпълнителната, които трябва да осигуряват такива условия, че да може съдебната система да работи в интерес на гражданите. Звучи парадоксално, но за да отстоявам своя професионален съдийски етос, независимост и себеуважение, се налага да премина към действия, които са във формално противоречие със статута ми на съдия. За мен е въпрос на дълг да се включа активно в обществено-политическия живот и да работя за политическа промяна, без която не може да бъде извършена жизненоважната за обществото съдебна реформа. Вярвам че разнообразният ми опит в съдебната система като младши съдия, районен съдия, зам.-председател и ръководител на наказателното отделение, както и председател на СРС, и познаването на проблемите на съдебната система, ще бъдат от полза за българските граждани. Тръгвам си от съда, но сърцето ми остава завинаги там. С уважение към всички почтени и независими магистрати: ________________________  \n\t(съдия Методи Лалов)   Съдията, който вдигна бунт?  Вече го проверява и прокуратурата... Показно: Методи Лалов вече не е шеф на районния съд", "date": "2019.08.01", "title": "Методи Лалов: Тръгвам си от съдебната система, Пламен Георгиев се завръща в нея (ПИСМО)"}
{"url": "https://clubz.bg/86175-fon_der_lajen_i_orban_vyrhovenstvoto_na_zakona_vaji_za_vsichki", "text": "Върховенството на закона е нещо ключово и се отнася до всички. За това са се разбрали днес новоизбраната председателка на Еврокомисията Урсула фон дер Лайен и унгарският премиер Виктор Орбан. Двамата се срещнаха в Брюксел. За разговорите съобщи Фон дер Лайен в профила си в туитър.     Това е информацията от срещата, друго няма, каза за Клуб Z говорителят й Йенс Флосдорф и отказа всякакви подробности. Унгария е на нож с Еврокомисията, която я обвинява в незачитане на върховенствто на закона. През есента на 2018 г. Европарламентът гласува доклад срещу Будапеща, който може да доведе до това, че тя да загуби правото на глас в Съвета на ЕС. Друг проблем е позицията на правителството на Виктор Орбан срещу миграцията.", "date": "2019.08.01", "title": "Фон дер Лайен и Орбан: Върховенството на закона важи за всички"}
{"url": "https://clubz.bg/86155-shouto_svyrshi_da_jivee_shouto_eto_kakvo_shte_pravi_slavi", "text": "В едно сърцераздирателно и впрочем доста скучно прощаване, Слави Трифонов разреши съспенса: щял да прави и телевизионен продукт, и политически проект. Първото - защото бТВ не му давала достатъчно свобода, макар че досега чухме само за едно спряно предаване. Второто - защото политиците не обърнали внимание на референдума му, макар че точно сега парламентът прие проблематичната му идея за 1 лев на глас. Бяхме почнали да мислим, че се е отказал. Вероятно е бил пред подобна дилема още през 1998 г., когато медийният му съратник Любен Дилов тръгна към политиката с партия „Гергьовден“, а той реши да си остане в шоубизнеса. Падането на интереса към предаването му го накараха да замени личностите скандали (Недялков, Лили Иванова) с политически. Спреният епизод например удвои рейтинга му. Е добре, седя протестно пред парламента, заканва се, призовава, но масите не се вдигнаха. С неясен резултат завърши и една друга заемка от популярната култура - кастингът за политици сред успелите в чужбина българи, организиран от Шоуто. Дали от тях трябва да почне изграждането на партията му? Или така той подготвяше турнето си сред нашите емигрантски общности? Постепенно агенциите престанаха да мерят хипотетична „партия на Слави“ и взе да се налага мнението, че шоуменът просто се кани да измести Пайнера от терена му на поп-фолк предприемач. И ето че Слави отново завзе центъра на вниманието. Тръмп дойде от риалити, Зеленский – от сериал, Бепе Грило – от хумористичния скеч, нашият човек пристига от дългогодишно токшоу. Кой друг нов играч има шанс да възникне при тоталната овладяност на медиите от властовия истаблишмънт? Залагаха на Радев и Манолова, но тях май ги засмука БСП. Трифонов не само е медия сам по себе си - той знае как да бъде идеалният популист: громи политиците-маскари, говори (пее) от името на народа, презира сложните мисли на експертите, изобразява сякаш физически простия здрав разум. В персоналния му сторителинг важен момент е, че е тръгнал от село и е успял със собствени сили, че е самотен ерген и работохолик, може би сериозно болен. На екрана го играе изненадан от абсурдите на света; гълчи благо палавите си сътрудници. С \"Шоуто на Слави\" си отива една епоха. За интелигенското малцинство това беше епоха на турбокапитализма, бръснатите глави, просташкия хумор. За телевизионното мнозинство обаче то неусетно се превърна в част от живеенето. Допиваш ракията с приятели, редиш пасианс, бърникаш с отвертката по някаква джаджа – а там тече един непресекващ поток от вицове, любопитни факти, музикални номера и цинични подигравки с онези, които към момента мразиш. „Целият ми живот мина с вас. Много ми е мъчно, че си отивате“, пише една млада фенка в страницата им.  Моделът е американското токшоу: „домакин“ приема „гости“, с които води шеговит разговор; понякога се обажда музикант от оркестъра, а в студиото присъстват реални зрители за спонтанност. Противно на очакванията, че може да омръзне, предаването се повтаря в този формат вечер след вечер - Джей Лено е в ефир 17 години, Опра Уинфри 25, Дейвид Летерман цели 30! Резултатът е един вид Павловски рефлекс, който свързва предаването с отделянето на стомашни сокове, заспиването или каквото правим по това време. Локалният маркетинг на г-н Трифонов е силният акцент върху национално-патриотични тъги, каквито в Америка май не вървят. Български принос са и сценките в традицията на естрадата, с която сме отраснали. Вероятно нашият зрител се отегчава само от разговори, има нужда от повече шарения, знам ли. Дали ни харесва или не, \"Шоуто на Слави\" е най-успешният медиен продукт на прехода. То се вписва в една глобална тенденция политиката да се обръща на майтап. Повечето американци днес се информират през подобни предавания: от либералния Джон Оливър до ултраконсерватора-конспирационист Алекс Джоунс. Самата поляризация на публичната среда там вероятно се дължи на тях. Защо не се появи алтернативна на Слави не знам, изглежда е успявал да запълни нишата, защото в продължение на години държеше дял от 30-40%. Наместо поляризация той предизвиква едно такова одомашняване на публичността, бетониране на предубежденията, весело отчуждение. Предаването му се превърна в институция и почти няма обществени личности, които отказват участие. Направи го навремето само царят, при което Трифонов произнесе паметната реплика: „Ако царят не гостува, ще гостува народът“. Шоуто му тръгна заедно с първата частна телевизия, където външната продукция играе сложен танц между бунтарство и лоялност. Номерът на всеки популист е именно в това да бъде в опозиция, пък дори на самия себе си. Та разбрахме, че Слави хем е благодарен на телевизията, хем чувства свободата си ограничена. Както не се ориентираме на власт ли са ВМРО или в опозиция. Най-прозорливото у него беше опитомяването на фолка. Наричат го чалгаджия, но това само помага, защото народните хора интелигентите ги мразят, нали така? Не знам дали помните, но той вкара патриотичните песни в репертоара на десните по време на протестите срещу Виденов. По същото време почна да разработва попфолка професионално на фона самодейността, която се ширеше в този жанр; не рядко вкарва в него доза самоирония, което го прави смилаем и за по-взискателна публика. Мултитаргетинг – за един е фолкът, за друг националният кахър, за трети американоидният джазбенд. Обзалагам се, че политическият му проект ще е ни ляво нито дясно, със силно патриотична окраска. Тъкмо ще има повод да изпее още много песни. И все пак май Трифонов изпусна момента за влизане в политиката. Току-що Борисов прие безумната му идея за финансиране на партиите, последиците от която хората взеха да осъзнават. В една от многобройните версии политическият му проект е договорен като патерица, с която ГЕРБ да кара още един мандат – дори да са неверни, такива слухове доста ще му пречат. Не е ясно също с кого би работил; с „новите лица“ от кастинга едва ли ще стигне далеч. В момента, в който се хване с политика, Слави тутакси ще загуби ореола си на народен трибун и ще трябва да обяснява какво точно мисли да прави с държавата. И Гугъл няма да му е от помощ. Лично аз все повече вярвам в телевизионния проект. Г-н Трифонов има отличен търговски нюх, залива ни с музика, риалити формати, състезания. Предполагам има и приятели сред бизнеса, които да го финансират. Едва ли ще съм сред зрителите на телевизията му, но ми се струва, че много хора ще ѝ се радват и ѝ желая успех. В крайна сметка най-добре популизмът да си остава в медиите, нали така?", "date": "2019.08.01", "title": "Шоуто свърши, да живее шоуто: ето какво ще прави Слави"}
{"url": "https://clubz.bg/86160-150_evro_globa_ako_nosish_burka_v_holandiq", "text": "След спорове, продължили 14 години, в Холандия беше въведена забрана на бурките, предаде ДПА. \n\tДрехи, които прикриват лицето, като бурки и воали, вече не могат да бъдат носени в обществени институции като училища, болници и правителствени учреждения, нито в автобуси и влакове. Вътрешното министерство призова местните власти и органите на реда да прилагат забраната. \n\tОт представителите на силите за сигурност вече се изисква да казват на забулените жени да показват лицата си. Ако не го сторят, може да им бъде отказан достъп до обществени сгради и да им бъдат наложени глоби от най-малко 150 евро. \n\tЗабранени са и други средства за прикриване на лицето като маски и мотоциклетни каски.  \n\tХоландският крайнодесен популист Герт Вилдерс нарече забраната \"исторически ден\". Той заяви пред холандско радио, че това е \"първата антиислямска мярка\", въведена в страната. Надникване зад бурката Не е ясно обаче до каква степен забраната ще бъде прилагана наистина, след като няколко града, както и болници, компании за обществен транспорт и полицията заявиха, че няма да я спазват. \n\tФранция беше първата държава в Европа, въвела забрана на пълния ислямски воал през 2011 г.. припомни ДПА. Няколко страни последваха нейния пример. В Дания забраната на прикриващите цялото лице воали е в сила от една година. Досега според властите са били наложени глоби от 134 до 1340 евро в 39 случая, включително на 22 жени, носещи бурки или никаби. \n\tВ Германия досега са били въвеждани само изолирани и ограничени забрани - например, за обществените служби в провинция Хесен. \n\tМнозина смятат прикриващия цялото лице воал за символ на потискането на жените в исляма. Критиците на забраната обаче я приемат като посегателство над религиозната свобода. Смята се, че в Холандия има около 150 жени, които носят редовно бурки или никаби, пише БТА.", "date": "2019.08.01", "title": "150 евро глоба, ако носиш бурка в Холандия"}
{"url": "https://clubz.bg/86171-google_play_store_veche_s_mesechen_abonament", "text": "Google тества абонаментна услуга за магазина си за приложения Play Store, наречена Play Pass, съобщи Engadget. Идеята е за подбрани програми и игри потребителите да плащат месечна такса - 4,99 долара - и така да получават достъп до тях, без да ги купуват поотделно. В добавка тези приложения ще се предлагат без реклами или \"вътрешни покупки\". Заради ЕС - Google ще иска такса за инсталиране на Play Store Услугата ще излезе скоро с безплатен пробен период. По всяка вероятност някои от приложенията ще са платени - сред тях например са игри като Stardew Valler, Marverl Pinball, Risk и други, които в момента струват по 8 долара всяка.  Фокусът на Play Pass ще е върху игри.  Новата услуга е отговор на Apple Arcade, аналогична програма на основния конкурент в мобилните платформи на Google. Тя стартира тази есен и също ще включва множество иначе скъпи игри и програми само за няколко долара на месец. Освен това, Apple ще ползва парите от абонамента, за да субсидира разработчиците на iOS.", "date": "2019.08.01", "title": "Google Play Store - вече с месечен абонамент"}
{"url": "https://clubz.bg/86170-bryuksel_problemyt_sys_svinskata_chuma_v_bylgariq_e_poveche_ot_trevojen", "text": "Проблемът с африканската чума по свинете в България е повече от тревожен. Това заяви днес за Клуб Z източник от Еврокомисията, пожелал анонимност. Чумата по свинете става новата голяма криза \"България е заплашена да загуби цялото си свиневъдство\" По-рано говорителката Ана-Кайса Итконен заяви, че на този етап още няма конкретни резултати от изследванията, направени от екипа на ЕК у нас. Той продължава контактите с българските власти и получава нова информация за обстановката. От думите й става ясно, че екипът е удължил престоя си. Той бе изпратен в България на 22 юли и трябваше да остане до 25 юли. Така поне заяви в интервю специално за Клуб Z еврокомисарят по здравеопазването и безопасността на храните Витянис Андрюкайтис. Той предупреди също, че България е сериозно заплашена да загуби цялото си свиневъдство И изтъкна, че \"станалото в България е кристално ясен пример, че там не са свършени доста работи, за да се избегне тази ситуация“. \"България е заплашена да загуби цялото си свиневъдство\"", "date": "2019.08.01", "title": "Брюксел: Проблемът със свинската чума в България е повече от тревожен"}
{"url": "https://clubz.bg/86162-smeholandiq_ot_tanganajka_do_bylgariq%C2%A0", "text": "През януари 1962 г. две момичета от девическо училище в танганайското село Кашаша започват да се смеят неудържимо. Нямало никаква причина за това. Много бързо смехът им се пренесъл и върху други деца в класа. Учителите били безпомощни, защото не изглеждало като да е някакъв тийнейджърски номер. Някои деца не се спирали да се смеят с часове и започнали да изпадат в гърчове до припадък. Смехът се пренесъл и върху родителите, а скоро и цялото село Кашаша изпада в състояние на дълъг и неудържим смях. За няколко дни феноменът заразява и други училища, взема се дори решение да бъдат затворени за неопределено време образователните институции, което продължава близо година. Неудържимият смях при някои случаи води освен до припадъци, но и до метеотизъм (подуване на корема), дихателни проблеми, обриви, плач и крещене. Историята става известна като \"Танганайския епидемичен смях\". Този действителен разказ обаче изглежда не толкова далечен, а съвсем истински, ако се огледаме какво става нашата родна Танганайка. Шефката на НАП взела тежко решение да не се върне на работа в пика на кризата с изтичането на милиони лични данни.  , сподели Галя Димитрова. И роди поредната доза майтапи.  Прокурорката Евгения Станкова излиза публично и обявява, че обвинените по \"НАПлийкс\" от \"ТАД груп\" хакнали пръскачките на парламента, за да поливат държавниците и техните чуждестранни гости и така да дестабилизират държавата. А в действителност поляните пред парламента се поливат с водоноски. На следващия ден, показвайки доказателства за престъплението на \"ТАД груп\", спецпрокурорите - от некадърност или от откровена глупост, разпространиха ЕГН-тата на премиера Бойко Борисов, главния прокурор Сотир Цацаров, депутата Делян Пеевски, зам.-главния прокурор и единствен кандидат за обвинител номер едно - Иван Гешев. Подалият оставка антикорупционен шеф Пламен Георгиев обяви, че за него   А в действителност съвсем морално юристът си е закупил жилище с незаконни надстройки и това беше доказано от проверка на строителния надзор в София. От близо година от земеделското министерство взимат мерки срещу африканската чума по свинете така, че накрая се оказаха отново изненадани от невиждана епидемия. То не бяха телени огради по границата с Румъния, които глътнаха милиони левове, превантивен контрол, който накрая се оказа \"пунта мара\" (както се изразява премиерът Борисов). Стигна се до абсурдното обяснение, че властите у нас не срещат разбиране у собстевниците на прасета в действията на отговорните институции. , обяви земеделската министърка Десислава Танева на фона на това, че стотици хиляди прасета вече са умъртвени заради заразата. А вицепремиерът Томислав Дончев отиде дори отвъд смешното:  А астроложката Алена с един удар просна в нокаут колективното съзнавано като обвърза ретроградния Меркурий с африканската чума. И всички тези сюжети са дозата, която поехме само за един ден време. Представете си какво е причинило натрупването на подобни зловредни дози в колективното ни съзнание.  Ние от толкова дълго време живеем в ситуации на абсурда, че единствено разбирането за смешното дава обяснение, често пъти и нелогично, за това, което ни върти в центрофугата на ставащото. Вече все по-често се опитваме не да търсим някакво обяснение на едно или друго събитие, да извличаме поуката от него. Да се опитваме да се предпазим от повтарянето на една беля. А всъщност гледаме все повече на това, което става около нас като на виц. Както рефлекс на нашата безпомощност да реагираме и да противодействаме на поредната откровена глупост или изказване, подхвърлено като на майтап.  Големият философ Исак Паси някога беше написал в своята книга \"Смешното\" \"смеещият се човек \"дори не е толкова мислител\". Според него в смешното най-важното не е разбирането на нещата като причинно-следствена верига..., а възприемането като отклонение от нормата, понякога като кръстосване – странно, нелепо, неправомерно. Впрочем епидемията от смях в Танганайка намира и свое обяснение. Д-р Крисчън Хемпелман от университета Texas A&M University изследва явлението и открива, че пристъпите на заразителен смях се разпространяват единствено при физическа среща между двама души. Но според него става дума не за физическа зараза, а за форма на масова истерия, предизвикана от стресовото ежедневие на хората от региона.  Истеричният смях се отключва тогава, когато хората са изпаднали в невъзможността да разберат и преодолеят това, което става около тях. А ние твърде отдавна живеем в своята Смехоландия.", "date": "2019.08.01", "title": "Смехоландия - от Танганайка до България "}
{"url": "https://clubz.bg/86157-razoblichavajki_tad_grup_prokuraturata_publikuva_egn_na_borisov_cacarov_i_peevski", "text": "Това са част от разговорите на търговския директор на \"ТАД груп\" Георги Янков - както се твърди от прокуратурата, удостоверени от камера на терасата на дружеството, която явно записва и звук. Конкретният разговор е към 19:40 ч. на 15 юли - 9 часа след изтичането на данните от НАП. От прокуратурата специално посочват, че разпространяват данните - които практически представляват веществени доказателствени средства (ВДС) от СРС, с позволение на наблюдаващия прокурор. Това става, след като вчера акцентът беше върху \"шегаджийската \" част на историята - за хакването на пръскачките пред парламента. Хакерите от \"ТАД груп\" щели да разклатят държавата, като измокрят гостите пред парламента Така ако СРС са достоверни, излиза най-напред, че е невярна тезата, че 20-годишният хакер Кристиян Бойков е действал на своя глава без знанието на поне единия шеф от компанията (той и Янков са на свобода под гаранции, наложени им от прокуратурата, б.р.). Макар да не става ясно дали ще изведат криминално деяние от разговорите, че   или се коментира само имиджов проблем, вчера от прокуратурата наистина обявиха, че обвинението в тероризъм ще се базира на  Прокуратурата публикува и данни, че именно Кристиян Бойков разпраща 3 имейла - до бТВ, Нова тв и \"Капитал\". Иначе, както вече от разследването обявиха, Кристиян е създал папка MINFIN BREACH, както и файл search.bivol.txt. Той търсил по ЕГН Бойко Борисов, Сотир Цацаров и Делян Пеевски - установява се още от камера над работното му място. От желание да покаже работата си обаче,  . Понеже ние истински уважаваме законността, както и правата на всяко лице, няма да ви казваме кой кой е... По-късно Кристиян променил датирането на всички файлове със знаковото 10 ноември 1989 г., продължават разследващите. Също така в телефона на Кристиян имало открит криптиран чат с наименование \"Бивол\". Вчера в интервю Асен Йорданов - собственикът на Биволъ, заяви, че не познава никого от \"ТАД груп\". Собственикът на \"Биволъ\": Не познавам никого от \"Тад груп\". Възнамерявам да съдя прокурорката за клевета Разследващите публикуват още файл с име \"домашно\", създаден от Криссс на 11 юли - 4 дни преди разпространяването на базата данни на НАП в медиите. На него ясно се виждат и бази данни от структурата на приходната агенция,  По-конкретно - от 106 бази данни на НАП бяха разпространени 57, а после последва задържането на Кристиян. Това също се удостоверява от друг файл с име  . Това вече са реплики на изпълнителния директор Иван Тодоров и са по второто направление от обвиненията на прокуратурата, а именно: че фирмата е правила опити за нерегламентиран достъп до 49 \n\tтърговски дружества и че - по думите на свидетел - \" Също пред лице Ivan Todorov Кристиян се хвали:  А също така на личния си телефон младежът носел данни на лица, заемащи висши държавни и публични длъжности - народни представители, съдии, прокурори, следователи, областни управители, кметове. Той ги качил на определен сайт с име на файла - точно като от скандала с изпуснатата от Инспектората информация за съдия Мирослава Тодорова -  Обаче публикувайки копие от въпросния сайт - на него всъщност се виждат името му и файлът, който хакерът е качил. Така, ако човек го отвори, вътре се вижда ЕГН.... Което също заличаваме от уважение към институцията на зам.-главен прокурор и кандидат за главен прокурор: Но общо излизат личните данни на 2099 души – три имена, ЕГН и длъжности. Сред тях освен Гешев са говорителят на главния прокурор Румяна Арнаудова, директорът на Националното следствие Борислав Сарафов, новият шеф на Спецпрокуратурата Димитър Франтишек, както и доскорошният шеф на КПКОНПИ Пламен Георгиев. Собственикът на \"Биволъ\": Не познавам никого от \"Тад груп\". Възнамерявам да съдя прокурорката за клевета", "date": "2019.08.01", "title": "Разобличавайки \"ТАД груп\", прокуратурата публикува ЕГН на Борисов, Цацаров и Пеевски"}
{"url": "https://clubz.bg/86119-da_izchistim_tezi_grozni_grozni_neshta", "text": "Да не си гладен и жаден, да ти е топло и да има къде да спиш са най-първичните човешки нужди – физиологични и свързани със сигурността. Това са първите две „стъпала“ от пирамидата на потребностите на американския психолог Ейбрахам Маслоу – човекът, който разработва теорията за самоусъвършенстването. Какво е следващото стъпало ли? Свързано е със социалните потребности – връзките с другите, общуването, привързаността – въобще животът в общност. Или казано другояче - да сме свързани от потребности, които нямат нищо общо с първичните ни нужди, е следващото най-важно нещо в живота на човека. И някъде там, когато вече сме задоволили глада си, облечени сме и имаме дом, в социалното общуване започваме да търсим опорите, които ни водят нагоре към личен успех, публично признание и върха на пирамидата – духовните потребности, свързани със самоусъвършенстването и себереализацията. Веднага след като се е нахранил и се е настанил в пещерата човекът (изправен на два крака) е започнал да общува със себеподобните си. И една от първите следи, които е оставил за това общуване, са скалните рисунки. Преди десетки хиляди години... И очевидно усещането се е оказало толкова мощно, че (почти) без никаква разлика от пещерния човек неговият съвременник и до ден днешен упорито драска по стените. Питали ли сте се що за идиот трябва да е онзи, който с черен спрей е нарисувал фалически символ на чистата току-що санирана стена на блока? Или свастика до фасадата на синагогата (всъщност все едно къде)? Или някое „патриотично“ малоумие, свързано с нечия националност и перилни препарати? Що за общуване е това? Наистина ли има хора, които смятат за нормално да напишат това: Или това: А това какви ли вътрешни потребности задоволява? Ние в Клуб Z нямахме отговори на тези въпроси. Знаехме само, че след 30 години преход трудно и бавно сме задоволили най-първичните си нужди, но нещо в общуването ни сериозно куца. Нещо в духовните потребности – също. Защото след толкова години вече беше време да имаме нужда от малко повече красота и чистота в обществото си. Във всеки един смисъл. Всеки, който е пътувал в чужбина (от първия до третия свят) е наясно кое е онова, което ги отличава още от момента, в който слезе от самолета. В първия свят просто е... чисто. И като заговорихме за тях да отбележим, че достигането до момента, в който нуждата от красота ще ни провокира да изчистим не само себе си, дома си и офиса, но и улицата и градинката край блока, е въпрос не просто на култура, а въпрос на развитие на обществото. И нямаше как да искаме да ни е красиво през 90-те, след като нямахме база за сравнение, защото бяхме живели само в тоталната грозота на социализма, нито докато магазините ни бяха празни, токът мигаше и имаше режим на водата. Разбира се, мнозина ще кажат, че грижата за чистотата извън дома ни не е наша. Защо плащаме данъци на общината, ако тя не чисти? Истината е проста, нуждата от красиво общуване, която би ни накарала да изчистим пред блока, да боядисаме фасадата, да посадим цветя в градинката, по никакъв начин не е свързана с естетическите възприятия на служителя по чистотата, който за някаква дневна надница гледа да събере пет хартии и да отметне пет камиона с боклук, колкото му е нормата за деня. Красотата е вътрешна необходимост, тя е нужда, до която вероятно в някакъв етап от живота си могат да достигнат много хора, но никога всички. И понеже темата повдига много въпроси решихме, че най-добрият начин да разберем един толкова труден процес, какъвто е съвременното „улично“ общуване, е като потърсим отговорите. Затова днес стартираме инициативата си  , с която искаме да привлечем общественото внимание към проблема с грозните, цинични, заплашителни и дори опасни графити, които като някаква зараза са плъзнали в градовете ни. В същото време искаме да насърчим нуждата от улично изкуство, за да имаме един ден по нашите улици образци като тези: Основната ни цел ще бъде да ви разкажем за толкова много неща – как е възникнало рисуването по стените, какво ни провокира да го правим, защо рисуваме точно това, каква е тънката разлика между фасадната вандалщина и уличното изкуство, защо е тайно, кои са най-красивите графити градове по света, какво мисли МВР по въпроса, а знаете ли, че има дори култура на тоалетното изкуство, знаете ли всъщност какво краси фасадите в собствения ви град или колко трудно се чистят точно най-отвратителните драсканици, кои са най-честите политически символи по стените, ами спортните. А какво означават. Ще ви покажем какво мислят художниците. И психиатрите. И антрополозите. И кметовете... И още много-много неща. Ще ви направим и „съучастнници“ в инициативата ни като обявим конкурси за най-красивите и най-противните графити във вашия град. Ще ви „изпитваме“ за наученото чрез специални тестове. Ще разберете например дали „Локо София“ на стената на японски мемориал е изкуство. Или защо някой е надраскал рисунките на хиляди години в „Магурата“. Въобще ще се постараем да направим това лято изключително цветно, познавателно и... чисто. И всичко това в следващите 45 дни. Като след тях се надяваме, че именно кметовете ще решат да подкрепят проекта ни с помощта на фирмите по чистотата ще ни помогнат да отървем фасадите от най-ужасните и най-страшните графити. Които, вярваме, ще отворят място за творчеството на истинските стрийт артисти.", "date": "2019.08.01", "title": "Да иZчистим тези грозни-грозни неща"}
{"url": "https://clubz.bg/86159-arteks_ima_nebostyrgach_politicite_apartamenti_grajdanite_dela_za_100_000_lv", "text": "Така адвокат Никола Вапцаров, един от двигателите на инициативния комитет в \"Лозенец\", който от години протестира срещу изграждането на небостъргача \"Златен век\", коментира пред Клуб Z решението на Административен съд - София-град (АССГ), с което се отменя заповедта на строителния контрол за спиране на изграждането на сградата. Срещу самия Вапцаров \"Артекс\" заведе дело - за причинени неимуществени вреди, като си търси 100 000 лева. Както Клуб Z писа, съдия Мария Ситнилска постанови, че строителството на небостъргача на придобилата популярност покрай \"Апартаментгейт\" строителна фирма \"Артекс\", е спряно неправомерно. Спирането стана под натиска на премиера Бойко Борисов, не на самия строителен контрол. Компанията не само има валидно разрешително за строеж, но и има срок до 2028 г. да завърши зданието, смята още АССГ. Съдът не само пусна \"Златен век\", но и посочи срок за строежа му - 2028 г. Формално, ДНСК не спря градежа заради изтекло през 2017 г. разрешително за строеж, за каквото настояват от ИК и от Столична община, а заради нарушения. Съдът обаче констатира, че те са били отстранени преди връчването на заповедта. Но не само това. Тълкува и въпроса с разрешителното в контекста на последните изменения в Закона за устройство на територията (ЗУТ), предложени от ГЕРБ. Според тях за определени категории сгради, в които \"Златен век\" попада, разрешителните вече са за 10, а не за 5 години. ГЕРБ бе обвинявана в лобизъм за \"Артекс\" покрай сагата с властимащите, сдобили се с евтини апартаменти от компанията. От партията обясняваха, че измененията нямат ретроактивно действие. Съдът обаче тълкува нещата другояче - че ретроактивно действие има, \"Златен век\" попада в хипотезата на 10-годишното строително разрешително и то трябва да важи поне до 2022 г. Но не само: АССГ смята, че през 2018 г., издавайки две заповеди относно конструктивни решения по сградата, главният архитект на София Здравко Здравков е \"новирал\" цялостното разрешително и то започва да тече от 2018 г. с 10-годишен срок за действие - значи до 2028 г. Поправката \"Артекс\" не била поправка \"Артекс\". Съдът решава за \"Златен век\" Вапцаров зададе и въпрос: В заключение юристът посочи, че инициативният комитет остава в стачна готовност, като първо ще изчака да види какви действия ще предприеме ДНСК - първо ще обжалва ли пред Върховния административен съд. Спирането през април на изграждането на небостъргача \"Златен век\" е коствало на \"Артекс\" загуба от 1 800 000 лева. Това пък се казва в позиция на фирмата,   на сайта й днес - ден след оповестяването на решението на АССГ.  \"Артекс\" съди организатори на протеста срещу \"Златен век\" И дават заявка: Поправката \"Артекс\" не била поправка \"Артекс\". Съдът решава за \"Златен век\" \"Артекс\" съди организатори на протеста срещу \"Златен век\"", "date": "2019.08.01", "title": "\"Артекс\" има небостъргач, политиците - апартаменти, гражданите - дела за 100 000 лв.\""}
{"url": "https://clubz.bg/86173-evrostat_bylgariq_i_rumyniq_s_naj_mnogo_deca_rodeni_ot_majki_deca", "text": "Най-много деца от майки под 20 г. се раждат в България - 12,5 на сто от всички първи раждания през 2017 г. в страната. Подобен е процентът и в Румъния - 12,1 на сто. Следват Унгария с 8,5 на сто и Словакия с 8,1 на сто. Това сочат данните на Евростат към 2017 г. На другия полюс са Дания с 1 на сто, Италия и Словения с по 1,1 на сто, Холандия - 1,2%, Люксембург и Швеция по 1,4 на сто. В България през 2017 г. има родени общо 32 426 деца при първо раждане. 129 от тях са от деца между 10 и 14 г. В Румъния от общо 107 386 първи раждания 383 са от майки между 10 и 14 г. Има девет държави от ЕС, които са извън тази мрачна статистика, защото имат нула раждания от майки-деца. Това са Ирландия, Исландия, Норвегия, Холандия, Естония, Словения, Кипър, Финландия и Люксембург. Испания и Италия имат най-висок процент на жени, които раждат първото си дете на над 40-годишна възраст. В Испания делът им е 8,8 на сто, в Италия - 8,6 на сто. Следват Гърция - 6,6 на сто, Люксембург и Ирландия с по 5,9 на сто.  В другия край на класацията с под 2 на сто жени, които раждат първото си дете над 40 г., са Литва - 1,3 на сто, Словакия - 1,5 на сто и Латвия - 1,8 на сто. В ЕС най-голям е делът на жените - 92 на сто, които раждат първото се дете между 20 и 39-атата си година. 4 на сто са младите майки под 20 г., още 4 на сто са жените, които раждат след като навършат 40 г.", "date": "2019.08.01", "title": "Евростат: България и Румъния - с най-много деца, родени от майки-деца"}
{"url": "https://clubz.bg/86151-lyvyt_i_rozata_na_vsichki_frontove", "text": "„400 червени Лили Марлен цъфтят около лъва на НДК”. Това заглавие на сайта „Столица”, бе споделено от зам.-кмета на София по културата Тодор Чобанов преди три дни. Лъвът, разбира се, не е „на НДК” – това е „Войнишкият лъв” на скулптора Михаил Михайлов, част от монумента на загиналите от Първи софийски и Шести търновски полкове, чието възстановяване е обещано от Столична община. Но не лъвът, а Лили Марлен бе тази, която предизвика съмнения, въпроси и обвинения – ако не в споделяне на симпатии към нацизма, то в невнимателен избор на думи. Аргументите на критиците бяха, че „Лили Марлен” (това е песен, а не човек) е била любима на германските войници по време на Втората световна война, а днес вдъхновява участниците в Луков марш. Това вероятно е така – повечето от тези момчета надали знаят за „Лили Марлен” нещо друго, освен че е немска песен от времето на Хитлер. А тя всъщност е много повече. Луковите момчета едва ли четат (и то точно „Площад Славейков“), но ето малко допълнителна информация: Песента е композирана през 1937 г. от Норберт Шулце, плодовит автор на шлагери, който е бил женен за Ива Ваня (Иванка Янакиева) – българка с кариера в германското кино през 30-те години – която през 1942-ра също записва „Лили Марлен”. Вярно е, че през 1940 г. Шулце става член на Националсоциалистическата партия и започва да пише и пропагандни песни, но „Лили Марлен” не е от тях. Първоначално мелодията е писана за реклама за паста за зъби. Що се отнася до текста, той е създаден още през 1915 г. от популярния немски писател Ханс Лайп (издаван и у нас по времето на социализма) и разказва за един войник, който тъгува по своето момиче. Истинският нацист не би тъгувал, напротив – той би направил на момичето три деца, които един ще станат отлични войници и ще умрат за Райха. Макар и с известно закъснение, Йозеф Гьобелс също се сеща за този аргумент – но за това след малко. В началото на Войната песента бързо се превръща в хит (тогава му казвали шлагер) и сред войниците от Вермахта. Тя е сред малкото записи, които германското радио излъчва от Белград за войските си в Африка и я пускат всеки ден. Но военните искат да слушат записа отново и отново, а и цивилни граждани започват да пишат до радиото със същата молба. През същата 1941 г. германският министър на пропагандата и информацията нарежда песента да не се пуска повече по войнишките радиостанции, тъй като е твърде „упадъчна и депресивна” и изобщо не достатъчно „военна”. За правоверните нацисти песента изглежда антивоенна, близка дори до измяна, а за първата ѝ изпълнителка Лале Андерсен се смята, че съчувства на евреите. Песента е забранена, а Андерсен и Шулце са обвинени в „морален саботаж срещу националните идеали”. Тя е поставена на практика под домашен арест, а на него му е наредено да композира музика, възхваляваща нацистките идеи. Фелдмаршал Ромел не се съгласява с Гьобелс и моли Радио „Белград“ да пуска песента всяка вечер. Гьобелс е принуден да даде заден и да се преструва, че нацистите харесват песента. Шулце и Андерсен тръгват на национално турне из Германия. Британските войски в Африка също хващат емисиите на германското радио и любовния копнеж по Лили скоро завладява и тяхната армия. Войниците започват да припяват на радиоапаратите с оригиналните немски думи, което предизвиква известно объркване сред командния състав. В отговор на обвиненията, че войниците пеят вражеска песен на немски език, възниква предложението да бъде преведена на английски, което е направено бързо – песента е записана от Ан Шелтън, а Би Би Си започва да я популяризира възторжено. Текстът не е преведен буквалено, не е и декларативно антивоенно изявление, а сладко-горчива тъга по далечна любов. „Лили Марлен” има и няколко руски версии (една от тях е включена в песнопойката на Руската освободителна армия, която се е била на страната на хитлеристите), а друга с пародиен текст на немски, който би трябвало да деморализира германски войници, е включвана от руските фронтови радиопрограми. Години по-късно и Йосиф Бродски прави руски текст за „Лили Марлен”, но не превод от оригинала, а вариации по пародийния червеноармейски вариант. Песента допада много и на американските войници, които я свързват с единствената Марлен, която познават – Марлене Дитрих. Актрисата живее и работи в САЩ от началото на 30-те години и никога не е крила негативното си отношение към нацизма. През 1935 г. по време на гостуването ѝ в Лондон, представители на Гьобелс се свързват с нея с предложения да се върне, за да се снима в германски пропагандни филми. Тя категорично отказва. През цялата война Дитрих пее и „Лили Марлен” на живо пред войници, а през 1944-а я записва, при това в два варианта – на немски и на английски. Във Франция Сузи Солидор я записва на френски, сред изпълнителите се включва и Вера Лин (онази, за които пеят „Пинк Флойд” в The Wall). Следват още много записи – на Бинг Кросби, Едит Пиаф, Пери Комо, Жан Клод Паскал… Ханс Лайп умира през 1982 г., Норберт Шулце почина през 2002-ра. А „Лили Марлен” е жива и здрава. През 2006 г. компанията „Bear Family Records“ издава бокссет със седем диска – „Lili Marleen an allen Fronten“ (Лили Марлен по всички фронтове), с близо 200 версии на „Лили Марлен” на 48 езика, сред които иврит и латински, и книжка със 180 страници. *** Така че в „Лили Марлен” няма нищо лошо. По време на най-кръвопролитната война в историята на човечеството една песен предизвика всеобщ копнеж за мир и любов и кара войниците да мислят и въздишат и по любимите си. Напук на всякакви нацисти, пропагандисти, комунисти, политкомисари, фашисти, империалисти и милитаристи. Какво по-хубаво от това? Що се отнася да Войнишкия лъв, около него няма тонколони, от които да звучат националсоциалистически маршове. Има червени роза от сорта „Лили Марлен”, селектиран от германски градинар през 1959 г. И важният въпрос не е защо „Лили Марлен”, а не примерно „Роза Дамасцена” – а кога Общината ще изпълни обещаното и ще възстанови Войнишкия паметник.", "date": "2019.08.01", "title": "Лъвът и розата на всички фронтове"}
{"url": "https://clubz.bg/86168-polsha_nastoqva_germaniq_da_plati_reparacii_za_vtorata_svetovna_vojna", "text": "Полша не може да се съгласи с мнението на германските власти, че въпросът за репарациите за щетите, нанесени през Втората световна война, е закрит. Това заяви днес външният министър Яцек Чапутович в слово по случай 75-годишнината от Варшавското въстание, предаде ТАСС, цитирана от БТА. Външният министър на Германия Хайко Маас, който участва в церемониите във Варшава по случай годишнината, оповести на пресконефренция по-рано днес, че  . А по-късно в музея на Варшавското въстание той поиска прошка от поляците.  Темата за репарациите се обсъжда в Полша от юли миналата година, когато лидерът на управляващата партия \"Право и справедливост\" Ярослав Качински заяви, че страната никога не се е отказвала от идеята за компенсации от Германия. Полша изчисли: иска $ 850 милиарда репарации от Германия Според тогавашния министър на отбраната Антоний Мачеревич Варшава има всички правни основания да изиска репарации от Берлин. Варшавското въстание започва на 1 август 1944 г. и е потушено от нацистите до 2 октомври. През това време те напълно разрушават града и избиват около 200 000 жители.", "date": "2019.08.01", "title": "Полша настоява Германия да плати репарации за Втората световна война"}
{"url": "https://clubz.bg/86166-chobanov_ima_celenasocheno_dejstvie_na_prokuraturata_da_poluchi_dostyp_do_nashite_danni", "text": "Главният редактор на сайта \"Биволъ\" Атанас Чобанов отрече да има връзка с разследваната заради кибер атаката срещу Националната агенция за приходите фирма \"ТАД\" Груп. След като името на Чобанов и на разследващия сайт се появиха в публикаваните от прокуратурата доказателства по делото, от спецобвинението по-рано днес обявиха, че издават на негово име Европейска заповед за разследване (виж по-долу какво представлява тя, б.р.). Пред БНР Атанас Чобанов заяви: Той допълва, че в момента е на почивка в Европа и заяви, че ще съдейства на френските власти, когато те се свържат с него. Ето какво казва за предполагаемата връзка с разследваната заради кибератаката \"ТАД Груп\".  \"Преди около две седмици получихме от анонимен чат информация, че сайтът на Комисията за защита на личните данни е пробит. Обърнахме се към тях, към Националния център за реакция при инциденти в киберсигурността. Те затвориха пробойната и даже публикуваха благодарствен адрес. Направихме проверки - на 14 хиляди души данните бяха неправомерно достъпни. Това е анонимен източник, за който аз не знам кой е\", обясни Чобанов. Пред бТВ той е още по-яростен: Разобличавайки \"ТАД груп\", прокуратурата публикува ЕГН на Борисов, Цацаров и Пеевски По-рано днес Специализираната прокуратура обяви, че издава Европейска заповед за разследване на територията на Франция по казуса \"ТАД Груп\".  ще бъде изпратена на френските власти, тъй като там е постоянният адрес на главния редактор на сайта. Справка в регистъра показва, че собственик на Биволъ ЕАД е Асен Йорданов, като той е и единственото осигурено лице във фирмата. Разобличавайки \"ТАД груп\", прокуратурата публикува ЕГН на Борисов, Цацаров и Пеевски Какво представлява  Тя от една страна е \"искане до компетентен орган на друга държава членка за събиране на доказателства\", хем от друга страна не изключва   (1) Европейска заповед за разследване е акт, издаден от компетентен орган на държава членка, с който се отправя искане до компетентен орган на друга държава членка за събиране на доказателства, включително доказателства, с които последната държава вече разполага, или за извършване на действие по разследването и други процесуални действия. (2) Европейска заповед за разследване може да се издаде за: 1. наказателни производства, образувани от орган на съдебната власт или които може да бъдат образувани пред орган на съдебната власт за извършено престъпление в издаващата държава; 2. производства, образувани от административни органи във връзка с деяния, които са наказуеми по законодателството на издаващата държава, тъй като съставляват правонарушения, и където решението може да доведе до образуване на производство пред съд, компетентен по наказателни дела; 3. производства, образувани от органи на съдебната власт във връзка с деяния, които са наказуеми по законодателството на издаващата държава, тъй като съставляват правонарушения, и където решението може да доведе до образуване на производство пред съд, компетентен по наказателни дела; 4. деяния във връзка с производства по т. 1 - 3, които се отнасят до престъпления или нарушения, за които юридическо лице може да носи отговорност или да му бъде наложена санкция в издаващата държава. (3) Европейска заповед за разследване може да бъде издадена и за: 1. временно предотвратяване на територията на изпълняващата държава на действия по унищожаване, промяна, преместване, предаване или разпореждане с вещи, които могат да бъдат използвани като доказателство; 2. временно предаване в издаващата държава на лице, задържано в изпълняващата държава, за извършване на процесуални действия, изискващи присъствието на това лице, или временно предаване в изпълняващата държава на лице, задържано в издаващата държава с цел да участва в поисканото разследване. Разобличавайки \"ТАД груп\", прокуратурата публикува ЕГН на Борисов, Цацаров и Пеевски", "date": "2019.08.01", "title": "Чобанов: Има целенасочено действие на прокуратурата да получи достъп до нашите данни"}
{"url": "https://clubz.bg/86154-kniga_za_hari_potyr_prodadena_28_500_pyti_po_skypo", "text": "Първата книга за Хари Потър, съдържаща някои грешки при издаването й, беше продадена на търг и донесе на собственика й 28 500 лири, съобщи телевизия Скай нюз.  \n\tТръжната сесия беше организирана от \"Хенсънс окшъниърс\" в чест на рождения ден на Хари Потър и на авторката на фантастичната сага Джоан Роулинг. \n\tЛотът бе първата книга за момчето магьосник, озаглавена \"Хари Потър и философският камък\", издадена през 1997 г. Томът е бил отпечатан от издателство \"Блумсбъри\" в 500 екземпляра. То съдържа някой грешки, като изписването на думата \"философски\", а на 53-а страница в списъка за предметите за обучение, два пъти е спомената вълшебната пръчица. Самата авторка на произведението е изписана като Джоан Роулинг, а не като Джей Кей Роулинг, като в останалите книги. \n\tПо думите на 54-годишния офис работник, предложил рядкото издание на търг, той закупил книгата преди 20 години за 1 британска лира.", "date": "2019.08.01", "title": "Книга за Хари Потър продадена 28 500 пъти по-скъпо"}
{"url": "https://clubz.bg/86161-v_malajziq_predlagat_zakon_kojto_da_pazi_myjete_ot_tova_da_iznasilqt_jena", "text": "Закон, който да пази мъжете от това да бъдат \"съблазнени\" да изнасилят жена предложиха управляващите в Малайзия, съобщи в. \"Индепендънт\". Депутатът настоява, че действията и дрехите на жените могат \"да ни съблазнят да нарушим закона и да бъдем съдени.\" Малайзия ще съди ЕС, че не иска да гори палмово масло Законът има подкрепа и от депутати от най-голямата опозиционна партия го подкрепиха. Предложението обаче бе осъдено от редица неправителствени организации (НПО) в страната, сред които \"Общност за действие за всички жени\", според които то прехвърля вината от изнасилвачите върху жертвите на сексуално насилие. Според тях то ще създаде и усещане за безнаказаност за изнасилвачите и нарушава базови международни правни норми. Двама българи се разминаха с бесилото в Малайзия Малайзия е мюсюлманска страна, в която равенството между половете не е на особена почит. В закона обаче изнасилването е ясно дефинирано и се наказва изключително строго - със затвор до 20 години и бой с камшик, а при утежняващи обстоятелства (наранявания, заплахи, изнасилване на момиче под 12 години, на бременна жена и пр.)  - между 10 и 30 години. В последното десетилетие обаче докладваните случаи на изнасилване са наполовина по-малко, според НПО-та - не защото изнасилванията са намалели. Двама българи се разминаха с бесилото в Малайзия", "date": "2019.08.01", "title": "В Малайзия предлагат закон, който да пази мъжете от това да изнасилят жена"}
{"url": "https://clubz.bg/86156-lyft_spira_elektrokoleletata_si_v_san_francisko", "text": "Компанията за споделени пътувания Lyft спря услугата си за електровелосипеди в Сан Франциско, след като няколко от тях пламнаха, съобщи Engadget. Източникът на пламъците е батерията, разказва свидетел на първия случай пред местния в. \"Сан Франциско Екзаминър\". Втори свидетел пуска снимка на изгоряла батерия в социалните мрежи.   Властите в Сан Франциско са съгласни с решението, а общинската транспортна комисия ще направи проверка какви допълнителни мерки ще се вземат за осигуряване на безопасността на клиентите. Сменен Samsung Galaxy се запали и евакуира самолет Подобен казус с литиево-йонни батерии имаше и световният производител Samsung. Много бройки от техния тогавашен флагман Galaxy Note 7 пламнаха, някои в джобовете и чантите на потребители. Компанията се принуди да изтегли всички бройки от пазара и да смени батерията с такава с по-малка мощност. Литиево-йонните батерии с голям капацитет и малки размери често прегряват. Решението, което Lyft се принуждава да вземе, може да бъде голям удар за тях, в контекста на делото срещу общината, започнало през юни. Сан Франциско иска да покани и други компании да предлагат електрически велосипеди, докато Lyft настояват за ексклузивност. На тях им се наложи да спрат и други велосипеди, чиито спирачки бяха твърде силни и съответно опасни.", "date": "2019.08.01", "title": "Lyft спира електроколелетата си в Сан Франциско"}
{"url": "https://clubz.bg/86158-ek_chaka_vi_oshte_rabota_predi_da_padne_monitoringyt", "text": "България има да свърши още работа, за да падне мониторингът на ЕС върху съдебната система до края на мандата на Комисията „Юнкер“. Това заяви специално за Клуб Z говорителката на ЕК Мина Андреева. Брюксел: Позицията ни остава падане на мониторинга за България до 31 октомври Тя отново потвърди позицията на Комисията, изказана от председателя й Жан-Клод Юнкер, че Механизмът за сътрудничество и проверка (МСП) трябва да бъде прекратен. Това обаче ще стане само ако страната ни изпълни условията, поставени в последния доклад на Брюксел от ноември 2018 г. Мандатът на Комисията „Юнкер“ изтича на 31 октомври. Преди месец и половина правосъдният министър Данаил Кирилов заплаши да подаде оставка, ако мониторингът не бъде прекратен в този срок. Миналата седмица български евродепутати от съперничещите си партии БСП и ГЕРБ демонстрираха рядко срещано единство. Това стана при изслушване в Комисията по граждански свободи, правосъдие и вътрешни работи на еврокомисарката  Вера Йоурова. Емил Радев (ГЕРБ, ЕНП), който е един от зам.-председателите на комисията, обвини Европа в двоен стандарт не само при храните, но и в правосъдието. И той според него се прилагакъм България  Румъния, които, въпреки че според него са извършили необходимите реформи, все още са подложени на мониторинг. Петър Витанов (БСП, Прогресивен алианс на социалистите и демократите) изказа мнение, че МСП се е оказал  . Съпартийката му Елена Йончева заяви пред Йоурова, че  . Според нея българската прокуратура е безконтролна и изпълнява политически поръчки.", "date": "2019.08.01", "title": "ЕК: Чака ви още работа, преди да падне мониторингът"}
{"url": "https://clubz.bg/86150-sasht_germaniq_si_izmiva_rycete_kato_ne_se_vklyuchva_kym_misiqta_v_ormuzkiq_protok", "text": "Американският посланик в Берлин разкритикува днес нежеланието на Германия да се включи във военноморската мисия за опазване на сигурността в Ормузкия проток, предаде Ройтерс, цитирана от БТА. Вчера германският външен министър Хайко Маас изключи възможността Германия да участва в планираната мисия в протока, след като САЩ отправиха официална молба за германското участие. Иран е готов на преговори, ако САЩ вдигнат санкциите Маас обясни, че Берлин иска да намали напрежението с Иран и че трябва да се направи всичко възможно за избягвaне на ескалацията. ЕС, Франция, Германия и Обединеното кралство се опитват да намерят по-дипломатически подход от САЩ към ислямската република. След като Вашингтон се оттегли от ядреното споразумение през 2018 г. европейските държави се опитаха неуспешно да компенсират щетите върху иранската икономика, след като бяха възстановени американските санкции срещу Иран. Германия, Франция и Великобритания основаха дружество, за да подкрепят Иран Затова Техеран постепенно започва да нарушава клаузите по сделката и да се държи предизвиквателно пред доскорошните си партньори от Европа - дори задържа британския танкер \"Стена имперо\". Преди това Великобритания задържа ирански кораб край Гибралтар по подозрение, че е пренасял петрол към рафинерия в Сирия. Танкер с петрол за Сирия бе задържан край Гибралтар Германия, Франция и Великобритания основаха дружество, за да подкрепят Иран Танкер с петрол за Сирия бе задържан край Гибралтар", "date": "2019.08.01", "title": "САЩ: Германия си измива ръцете като не се включва към мисията в Ормузкия проток"}
{"url": "https://clubz.bg/86163-chernomorec_burgas_navyrshi_100_godini", "text": "Футболен клуб \"Черноморец\" (Бургас) навършва днес точно 100 години. Най-старото активно спортно дружество в морския град е учредено на 1 август 1919 г. от войници от 24-ти Черноморски на Н.В. Царица Елеонора полк, участници в Първата световна война. И клубът получава името си от това на военното формирование. Предложението за име е на един от учредителите Стефан Илич, който става и неговият първи председател. Почти веднага \"Черноморец\" (Бургас) се превръща в най-голямото спортно дружество в града и до 1944 г. е свързан с четири исторически събития и за българския футбол. В \"Черноморец\" играе първият англичанин в България (Антъни Кендъл), отборът е сред финалистите на първото държавно първенство през 1924 г., първият професионалист в страната ни облича екипа на \"Черноморец\" (привлеченият от \"Славия\" Димитър Манолов), а през 1937 г. при създаването на Националната футболна дивизия тимът отново е поканен. След като е унищожен от комунистическата власт, \"Черноморец\" бавно се възражда през 60-те години и набира сили, за да стане отново любимият клуб на Бургас. И впоследствие много големи имена на бургаския и българския футбол правят име и създадат история с екипа на \"акулите\". Като Тотко Дремсизов (112 попадения в \"А\" група), Руси Гочев (трикратен шампион с \"Левски\"), отишлите си без време голмайстори Владимир Стоянов и Иван Притъргов (шампион с ЦСКА и реализатор №1 на „А“ група с \"Ботев\" Пловдив), Валентин Делиминков (298 мача в \"А\" група), Любомир Шейтанов, Дражо Стоянов, Ваньо Костов, Пейо Николов, Петър Младенов, Панайот Костов, Ивайло Коцев, Георги Маджаров, Николай Русев... Следващата генерация е наистина впечатляваща, като включва героя от \"САЩ '94\" Златко Янков, участникът на Световно и на Европейско първенство Радостин Кишишев, записал 11 сезона по терените в Англия... Продукт на \"Черноморец\" е и един от най-успешните наши треньори - Димитър Димитров-Херо, единственият бургазлия водил националния отбор, при това два пъти. След няколко години на трудости днес \"Черноморец\" отново опитва да тръгне нагоре. \"Акулите\" са във \"В\" група, но всички в клуба са крайно амбицирани за завръщане в професионалния футбол. Юбилейният мач по случай \"100 години Черноморец\" е на 4 август (неделя) от 18:00 часа и ще противопостави бургаски легенди срещу футболни звезди на България. Час по-рано започва церемонията по награждаването на заслужилите ветерани, футболисти и деятели.", "date": "2019.08.01", "title": "\"Черноморец\" (Бургас) навърши 100 години "}
{"url": "https://clubz.bg/86165-otnovo_problemi_v_shesti_blok_aec_kozloduj", "text": "Две от главните циркулационни помпи на шести блок на АЕЦ \"Козлодуй\" са изключили. Заради това тази сутрин мощността  на блока е била намалена до 300 мегавата след задействане на автоматиката за разтоварване на блока. Това съобщоха от централата. Причините за изключването са отстранени. За да бъдат включени отново в работа двете циркулационни помпи, турбогенераторът на шести блок ще бъде изключен от електроенергийната система на страната и ще бъде присъединен отново до три часа след спирането. Радиационната обстановка е нормална. За спирането на блока са уведомени Агенцията за ядрено регулиране и Централно диспечерско управление на Електроенергийния системен оператор. Пети блок на АЕЦ „Козлодуй” работи с пълно натоварване на мощността. Това е второто спиране на реактора заради технически проблем в рамките на 30 дни. На 3 юли VІ блок остана извън строя за четири часа заради сработила \n\tелектрическа защита заради проблем в генератора, който е извън радиоактивната зона на реактора. Причината за задействането на защитата беше дефект в електрическата част на генератора на блока.", "date": "2019.08.01", "title": "Отново проблеми в шести блок АЕЦ \"Козлодуй\""}
{"url": "https://clubz.bg/86167-ruanda_zatvori_granicata_s_kongo_zaradi_epidemiqta_ot_ebola", "text": "Руанда затвори границата си с Демократична република Конго (ДРК), в която повече от 1 803 души загинаха след избухването епидемия от ебола миналата година, предаде \"Гардиън\". Епидемия от ебола застрашително нараства в Конго Втори смъртен случай бе потвърден тази сряда в западния конгоански град Гома, който е близо до граничния град на Руанда Гисени. Много от местните жители работят или изпращат децата си на училище в съседната държава. Световната здравна организация (СЗО), която обяви повторното избухване на епидемията миналия месец, препоръча да не се налагат ограничения за пътуване или търгуване с ДРК. Въпреки това обаче допълни, че рискът от разпространение в региона е  . Президентството на ДРК изрази съжаление за едностранното решение на властите на Руанда да ограничат трансграничното движение,  Здравните експерти са загрижени, тъй като при градове с високи гъстота на населението (в Гома живеят над 2 милиона души) и ниво на мобилност трудно може да се изолират пациенти и да се проследят контактите им с други хора. Епидемия от ебола плъзва в Конго Миналата седмица здравният министър на ДРК Оли Илунга Каленга си подаде оставката след масов протест поради неуспеха на правителството да задържи избухването на епидемията. Той обяви, че международни организации са подлагали на натиск правителството да позволи извършването на експерименти на нова ваксина, разработена от фармацевтичния гигант Johnson & Johnson. Ваксините срещу ебола трудно се произвеждат, тъй като трябва да бъдат тествани само, след като вече е избухнала епидемия. При предишната криза в Западна Африка една ваксина, произведена от Merck, бе успешно изпробвана в Гвинея. Това означава, че ваксините на Merck може да бъдат давани и на граждани от ДРК и потенциално да задържат избухването на епидемията.  Има ваксина срещу Ебола Илунга твърди, че изпитанието на ваксини в засегнатите от ебола региони, може да разруши публичното доверие в правителството. Ваксината на Merck се нанася еднократно, докато на Johnson & Johnson - двукратно. Според Илунга много от гражданите на засегнатите райони трудно могат да бъдат открити за повторно нанасяне поради високото ниво на мобилност. Заради епидемията миналата седмица Саудитска Арабия наложи визи на пътуващите от ДРК - малко преди ежегодното поклоничество в монархията. Епидемия от ебола плъзва в Конго Има ваксина срещу Ебола", "date": "2019.08.01", "title": "Руанда затвори границата с Конго заради епидемията от ебола"}
{"url": "https://clubz.bg/86113-georgi_harizanov_neka_da_se_kaje_che_sydebnata_reforma_sprq", "text": "  Аз в нито един момент не съм защитавал неговата кандидатура. Първо, защото това няма никакво значение. И второ, защото не съм човек, който разполага с каквато и да е юридическа експертиза, за да мога да имам мнение върху професионалните му качества. Излезем ли от мнението за професионалните качества, навлизаме в субективни категории – симпатичен ми е, не ми харесва, което няма никакво значение за избора на нов главен прокурор.  Това, което казвам, е, че фокусирането върху личността е ненужно. Превръщането на темата в политическа – също. И в крайна сметка тези две неща – личностната оценка за Гешев и превръщането на въпроса в политически, по-скоро пречи, отколкото помага.  Аз това казвам. То и няма как да бъде доказано, защото не бях в следствения арест заради обвинение, а заради една сглобка между ДАНС, някакъв мистериозен анонимен свидетел и тогавашния шеф на следствието Петьо Еврото, че съм щял да си нарушавам условията по гаранцията, определена от съда, която беше подписка. Смехотворна работа. Аз имам проблем с институцията на главния прокурор с нейните гигантски правомощия и с липсата на контрол. А не с личността на конкретния главен прокурор, който и да е той. Когото и да изберем, той е всесислен, подлежи на формален контрол и еднолично управлява цялото държавно обвинение.  Нека обърнем внимание на начина, а не на това, че Гешев е единственият кандидат в момента. Колкото и да са те, единият от тях ще стане главен прокурор, който ще е всесилен. Аз това имам предвид – темата се персонализира и се политизира погрешно. Вместо да се каже, че реформата се спря. Вместо да се каже, че ГЕРБ и г-н Борисов обещаха реформа да има след Цацаров, а тя не се прави. След като Христо Иванов заяви, че прокурорите не са магистрати и това, че те сами си определят кандидати, не е магистратско самоуправление, нека се извади прокуратурата от съдебната власт, нека стане държавно обвинение, както е в САЩ, съдиите да бъдат оставени на мира. Да се знае, че държавното обвинение е политизирано, но за него управляващите носят отговорност. Сега процедурата е проведена по буквата на закона. Затова и няма формално нарушение на процедурата. Това, че г-н Гешев е единствен кандидат, не е негов проблем. Затова и не се присъединявам към хора на хората, които го плюят. Но това не значи, че го защитавам или имам положително мнение за институцията.  Това трябва да е политическият разговор. Защото в момента какво ни казват извънпарламентарните партии – това е кандидат на статуквото, защото всички от парламентарната квота са го подкрепили. Добре, а вашата парламентарна квота къде е? Нямате такава, значи така е преценил избирателят. Съгласно закона парламентарните партии имат квота във Висшия съдебен съвет, която Христо Иванов държеше да е по-голяма в Прокурорската колегия. И тази квота номинира прокурор. На кого да се сърдим в момента. Аз не мисля, че е смълчаване, напротив. И петимата представители на парламентарната квота в прокурорската колегия подкрепят кандидатурата на г-н Гешев. Това не е смълчаване, а е ясна позиция.  Така е конструиран законът в момента. И тук се сблъскват две тези, които бяха повод за голямата правителствена криза от 2015 г. и оставката на Христо Иванов като правосъден министър. Едната е логичната и вярна ваша теза – парламентарната квота гарантира мълчаливото съгласие на главния прокурор да не закача избралите го партии. От другата страна е г-н Иванов, който си подаде оставката за това, че парламентарната квота не беше увеличена, казвайки, че ако прокурорската квота има надмощие, живеем в прокурорска република и Цацаров взема надмощие над парламента. Няма как и двете тези да са еднакво верни. Аз мисля, че е по-добре парламентарната квота да е по-малка, а професионалната по-голяма. Затова и онази криза беше измислена, а запъването 5 на 6 и 6 на 5 беше смехотворно. Реформата можеше да продължи, ако г-н Иванов и г-н Кънев не бяха изоставили битката.  Остана формална тази процедура. Г-н Иванов подаде оставка на етап конституционни промени, а впоследствие г-жа Екатерина Захариева внесе промените в Закона за съдебната власт и отчетността на главния прокурор пред парламента. А имаше още много какво да се свърши.  За съжаление не виждам в този парламент конституционно мнозинство, което да осъществи реформата след Цацаров. Нито една от партиите, явила се на последните избори през 2017 г., не е дала заявка за тежки правосъдни реформи. Избирателите пък не подкрепиха партиите, които акцентираха върху тях.  От миналата седмица ние се намираме в условия на управление на малцинството. След изключването на тримата депутати на „Атака“ от групата на \"Обединени патриоти\" управляващите разполагат с 119 народни представители. Но нито в \"Обединени патриоти\", нито във „Воля“, нито в БСП има кой знае какъв ентусиазъм около провеждането на предсрочни избори. Това ще удължи живота на парламента докрай, но не означава, че няма да има кризи с кворума, номера и опити за предизвикване на нестабилност. Целта ще е не да се предизвикат предсрочни избори, а да се намали популярността на ГЕРБ. Съпротивата ще е дозирана.  Защото ДПС нямат интерес от предсрочни избори, те решиха проблема си с ДОСТ през 2017 г. Второ, местните избори им дават възможност наново да консолидират структурите си, да приберат част от бегълците, подлъгали се да тръгнат с Местан. И трето, ДПС има сериозни позиции в местната власт и успява добре да използва влиянието в парламента, за да си осигури политически комфорт, а в някаква степен и комфорт за прословутите обръчи от фирми и бизнес кръговете около тях. Колкото повече \"Обединени патриоти\" се карат помежду си, колкото повече отслабва влиянието на Веселин Марешки, толкова повече се засилва влиянието на ДПС. И много добре я играят тази игра.  Зависимост – не, защото ДПС не е част от управлението. За разлика от доста партии еднодневки ДПС е относително постоянен и надежден партньор, що се касае до важните решения във фискалната и данъчната политика, в икономиката и външната ориентация на страната. Това, че те гласуват заедно с ГЕРБ, е техен начин да извлекат позитив, а не е негатив на ГЕРБ. Не можете да забраните на опозицията да ви подкрепи. В момента, в който оцеляването на правителството зависи от ДПС, бъдете сигурни, че Борисов моментално ще предизвика отново предсрочни избори. Той е наясно какво значи да управляваш официално с ДПС и не мисля, че би го допуснал.  Никаква представа нямам. Дали е някакво страхопочитание, дали е някакъв респект към медийната мощ на г-н Пеевски, която за мен е силно надценена – тя към днешна дата се изразява в два-три вестника. Дали е някакво съобразяване с оглед на тънкия лед, по който се ходи за кворума в парламента и това да не ядоса ДПС. Аз нямам такъв комплекс и не разбирам защо оставаме с впечатлението, че това са едва ли не „онези, чието име не бива да се произнася“. Нищо чудно. ГЕРБ е партия, която се променя интензивно от мига на своето създаване. Целият първи състав на изпълнителната комисия отдавна не е част от партията. Няма ги вече Душана Здравкова, Искра Фидосова, Костадин Хаджигаев, Мирослав Найденов и т.н. Те дори не са в политиката. В ГЕРБ никога не е имало страх от интензивни промени. Аз не очаквах г-н Цветанов да излезе от ГЕРБ и от политиката, но и това доживяхме. Мисля си обаче, че неговата липса ще се усети. Но това показва, че партията е по-важна от всяка една личност, хубаво е всеки да го помни. Изкушението на хората да се самозабравят и да си помислят, че са незаменими, е много голямо, особено когато заемат някакъв пост или, да речем, кмет на областен град. „Бог високо, цар далеко“ – ако и кметът е координатор на партията, основен кадровик, самозабравянето е на една крачка.  Засега знам само за г-н Иван Тотев (кмет на Пловдив, бел. ред.), но има и няколко областни града, особено на север от Стара планина, където предстоят сериозни промени.  Там е по-особен случай, но си мисля, че има и други градове, в които ще има интересни събития. Не съм сигурен дали и г-н Стоилов в Русе ще кандидатира за нов мандат.  За момента не виждам такава тенденция, но това би било странно. Ако един такъв процес се проведе самоцелно, това би довело до самоубийство.  Енергия за нови политически проекти аз скоро не съм видял. Това го потвърждава и представителството в парламента с изключение на г-н Марешки. Колкото до г-н Слави Трифонов, той е постигнал всичко, стигна абсолютния връх, що се касае за телевизия и шоубизнес. В политиката обаче всичко, с което се е захванал до момента, е неуспех. Той изпусна засилката, изпусна момента. Ако беше сформирал партия след референдума, когато Борисов подаде оставка (есента на 2016 г., бел. ред.), щеше да има доста сериозно присъствие в сегашния парламент. Пропусна онзи момент, сега пропуска и местните избори. Надценяването на г-н Трифонов като участник на политическия терен винаги ми е било странно.  Вариант е да подкрепи някаква кандидатура. Но какво значи шоумен да подкрепи някаква кандидатура? Това би било толкова комично, колкото и прессъобщението: КНСБ подкрепя Йорданка Фандъкова за кмет. Колебания не бих казал, има тактическо изчакване, за да се види какво е разпределението на политическия терен. На 31 юли свършиха и номинационните събрания в ГЕРБ-София. Те ще посочат кандидати за районни кметове и фаворити за листата. В София ГЕРБ няма проблем с избора на кмет, а с листата за общински съветници.  От една страна, да. В годините се създаде традиция, че ако някой е бил общински съветник, едва ли не му се полага пак да бъде. Нещо, което не е вярно. Второ, в някаква степен има капсулиране на партийните структури. Не се привличат нови качествени хора. И ако отново в нея попаднат мълчаливи и анонимни хора, това ще е проблем по време и след изборите.  Добре, че е Тома Биков, който и не е член на ГЕРБ. В общинския съвет има качествени хора, но не са достатъчни за цялата листа. Трябват повече хора с мнение и позиции и лоялността им да не е единственото качество. Защото има много хора, при които партийната им лоялност е единственото им качество.  Издигането на лоялността в култ води до такива проблеми. Според мен първо трябва да се гледат качествата и чак след това да се култивира лоялността. Не може да искаш от интелигентни хора да са лоялни към партията дори когато тя прави откровени глупости. В този смисъл страхът да се заградиш от независими хора и такива с мнение е основателен за политическите лидери. Но е крайно време да се разбере, че обраното води рязко до сваляне на качеството и на партията, и на управлението, и на начина, по който се развива държавата. Дано и този път лоялността не бъде издигната в култ.  В бизнеса основният капитал са контактите. В една стартираща пазарна икономика, в която частен ресурс реално няма, да познаваш важните хора реално е незаменим ресурс. Това е основно предимство пред всички останали. Хората, които са били близо до властимащите тогава, са познавали важните хора. Но 30 години по-късно нито един шофьор не би могъл да развие и да съхрани онзи капитал, който е попаднал случайно в неговите ръце в началото на 90-те. Не знам защо хората се вторачват в тези, които са се провалили или са били „господин за един ден“. Аз не виждам защо един Спас Русев, който стана част от световния бизнес елит и който има качества, трябва да се чувства виновен или да бъде критикуван за това, че е тръгнал от много ниско стъпало. Никой не се е родил милионер, важно е кой ще задържи придобитото и кой ще успее да го развие. А такива останаха много малко. Към днешна дата не виждам чак толкова много хора, които са необяснимо богати.", "date": "2019.08.01", "title": "Георги Харизанов: Нека да се каже, че съдебната реформа спря"}
{"url": "https://clubz.bg/86127-bolsonaro_vyrza_tenekiq_na_frenskiq_vynshen_ministyr", "text": "Бразилският президент Жаир Болсонаро е \"вързал тенекия\" на френския външен министър Жан-Ив Льо Дриан, съобщават бразилски вестници, цитирани от Франс прес. Изданията се питат какви последици би имало това за двустранните отношения и изразяват хипотеза, че може да има забавяне в ратификацията на договора за свободна търговия между Европейския съюз и Меркосур. \n\tСрещата на френския дипломат номер едно и Болсонаро е трябвало да се състои в понеделник следобед. Тя е била анулирана от Болсонаро с аргумента, че той имал натоварен работен график. Този натоварен график на президента обаче не му е попречил да отиде на фризьор точно в часа на отменената среща с Льо Дриан и после да се появи на живо в продължение на 12 минути във Фейсбук с новата си прическа. Като се позовава на дипломатически източници, в. \"Фоля ди Сао Пауло\" пише, че отзвукът от този жест е бил ужасен и може да има последици върху процеса на ратификация на договора за свободна търговия между Меркосур и ЕС. Преди две седмици по време на работна закуска с чужди журналисти Болсонаро изрази недоверие във връзка с тази среща. Тогава дори погрешка той нарече Льо Дриан \"френски премиер\". Текстът на споразумението между ЕС и Меркосур включва и раздел, посветен на устойчивото развитие, обхващаш \"устойчивото развитие и опазването на горите, спазването на правата на работниците и насърчаването на отговорно поведение от страна на компаниите\". Страните членки на двете организации трябва също да се ангажират да спазват Парижкото споразумение за климата. Болсонаро беше заплашил малко след избирането си начело на Бразилия, че ще изтегли страната си от договора, сключен през 2015 г. във френската столица. Льо Дриан пък беше предупредил, че има червени линии, които не трябва да се прекрачват, за да може да бъде ратифицирано споразумението между ЕС и Меркосур. Сред тези червени линии е спазването на екологичните и санитарните норми. Екологията е деликатна тема за президента Болсонаро, който е известен климатоскептик. Неотдавна той породи полемика, като постави под въпрос официалните данни за нарасналото обезлесяване в страната и поиска да бъде информиран за тях, преди те да бъдат правени обществено достояние. Бразилия официално започна преговори за търговско споразумение със САЩ, каза бразилският министър на икономиката Пауло Гедес, цитиран от Ройтерс. Гедес заяви, че преговорите са съвместими с търговското споразумение, постигнато неотдавна с Европейския съюз. Той каза след среща в бразилската столица с американския министър на търговията Уилбър Рос, че САЩ имат голямо желание да сключат сделка и да могат да продават повече стоки на Бразилия, включително етанол. Бразилия се тревожи, че споразумението за свободна търговия между ЕС и южноамериканския търговски блок Меркосур може да създаде трудности за подобна сделка между нея и САЩ, каза бразилският президент Жаир Болсонаро след среща с Рос, посочва ДПА. Рос предупреди преди това, че САЩ и ЕС имат различни стандарти в някои икономически сектори. В Меркосур влизат Аржентина, Бразилия, Парагвай и Уругвай. БТА", "date": "2019.08.01", "title": "Болсонаро \"върза тенекия\" на френския външен министър"}
{"url": "https://clubz.bg/86125-trymp_predlojil_pomosht_na_putin_za_pojarite_v_sibir", "text": "Американският президент Доналд Тръмп предложи в телефонен разговор с руския президент Владимир Путин помощ за справяне с пожарите в Сибир, предаде ТАСС, като се позова на Кремъл. Путин благодарил на Тръмп за \"внимателното отношение, предложението за помощ и подкрепата\" и казал, че ако е необходимо, Русия ще се възползва. Горски пожари опустошават Сибир, учени заговориха за \"екологична катастрофа\" Путин оценил предложението на Тръмп за помощ в борбата с пожарите като залог за нормализиране на отношенията между САЩ и Русия, каза Кремъл. \n\tДвамата лидери са се разбрали да продължат контактите, включително при лични срещи, пише БТА.", "date": "2019.08.01", "title": "Тръмп предложил помощ на Путин за пожарите в Сибир"}
{"url": "https://clubz.bg/86129-grigor_dimitrov_otpadna_v_meksiko", "text": "Григор Димитров отпадна във втория кръг на турнира на твърди кортове в Лос Кабос (Мексико) - 4:6, 2:6 срещу аржентинеца Гуидо Пея. Българинът записа вчера победа за първи път от около два месеца, но днес показа, че все още е далеч от най-добрата си форма и е рано да се говори за завръщане. Всъщност играта му не беше много по-различна от първия кръг, отново допусна грешки, от които съперникът този път се възползва. Двубоят продължи по-малко от час. Димитров беше пробит още в първия гейм, след което върна брейка и стабилизира представянето си за 2:2. В седмия гейм Пея стигна до втори пробив и малко след това затвори първия сет. Във втората част Григор попално изпусна контрола и противникът му дръпна с 5:0. Върна един брейк, но нищо повече. Така логично дойде и загубата. Следват два Мастърс турнира в Северна Америка, предшестващи US Open.", "date": "2019.08.01", "title": "Григор Димитров отпадна в Мексико"}
{"url": "https://clubz.bg/86148-kuba_vyvede_tavan_na_cenite_na_hranitelnite_stoki", "text": "Кубинското правителство въведе ограничение на максималните цени на хранителните продукти и напитките в страната, за да контролира риска от инфлация, дължащ се на повишението на заплатите на държавните служители и производителността, която е в застой, предаде Асошиейтед прес, цитирана от БТА. В Куба - първи нов влак от 40 години. Минава 915 км за 15 часа Експериментът започна преди няколко седмици в някои провинциии. Днес влиза в сила за цялата държава според високопоставени правителствени източници. Ценовият таван е част от пакет от мерки, оповестени от кубинското правителство, които включват увеличение на заплатите на над 1 милион държавни служители и пенсионери. Куба преминава в момента през трудна икономическа ситуация, която се дължи на слабото производство и големите разходи за внос: най-вече на хранителни продукти и гориво. Тези проблеми са придружени и с икономическия срив на Венецуела, най-близкия съюзник на Куба. Администрацията на президента на САЩ Доналд Тръмп се опитва да намали приходите на Куба от сектори като туризма. Тя забрани круизи до островната държава и ограничи пътуванията на американски граждани до острова.  Хавана наложи ограничения в количествата продукти като пилешко месо, олио за готвене, фасул и други, които хората могат да получават. Президентът на Куба Мигел Диас-Канел се изправи пред икономика в много тежко състояние, след като пое поста през април миналата година. Кубинската икономика все още не е в рецесия. Светлината в тунела идва от туризма и продажбите на ром и цигари и разработването на мини, които са допринесли за известен растеж, но той не е достатъчен, за да повиши забележимо стандарта на живот. Куба омагьосва богатите туристи с лукс  Куба омагьосва богатите туристи с лукс ", "date": "2019.08.01", "title": "Куба въведе таван на цените на хранителните стоки"}
{"url": "https://clubz.bg/86130-fed_poniji_lihvata_za_pyrvi_pyt_ot_11_godini", "text": "Управлението за Федерален резерв (УФР) на САЩ понижи днес водещите си лихви за първи път от 11 години, обезпокоено от световните икономически перспективи и ниската инфлация, предаде Франс прес, цитирана от БТА. \n\tЦентралната банка на САЩ намали очаквано водещата си лихва с четвърт пункт до 2-2,25 процента. Референтните стойности бяха на това равнище преди вдигането на лихвите през декември миналата година, което беше четвъртото за 2018 година.  \n\tРешението беше взето след двудневно заседание на УФР. Понижението беше огласено след остри критики на президента Доналд Тръмп към централната банка за повишаването на показателите. Президентът многократно заяви, че това се прави твърде бързо и може да потисне икономическия растеж. Вчера той настоя за \"силно\" понижаване на лихвите. По-късно днес Тръмп разкритикува председателя на Управлението за Федерален резерв (УФР) Джером Пауел за това, че не е направил по-значително лихвено понижение, предадоха световните агенции, цитирани от БТА. \"Както обикновено, Пауел ни разочарова\", заяви Тръмп в туитър, след като УФР направи лихвено понижение от четвърт пункт. \n\t\"Пазарът искаше да чуе от Джей Пауел и Федералния резерв, че това е началото на продължителен и агресивен цикъл на лихвено понижение, който да бъде в крак с Китай, Европейския съюз и други страни по света\", каза президентът. САЩ \"във всеки случай печелят\", добави той, \"но със сигурност Федералният резерв не ми помага особено\". \n\tНа пресконференция Джером Пауел отрече централната банка да е взела решението си заради натиска от Тръмп. Централният банкер подчерта, че УФР е разтревожен за последиците от търговската война между САЩ и Китай и вялата икономика в чужбина, допълва Асошиейтед прес. \n\tСлабият световен растеж и търговското напрежение се отразяват на американската икономика, каза той. \n\tПауел каза още, че вялата ситуация в някои от секторите на американската икономика като промишлеността наред с ниската инфлация, която е под целевата, определена от УФР, оправдават намаляването на лихвата сега.  \n\tТова не е началото на дълга поредица от понижения на лихвата, подчерта той.", "date": "2019.08.01", "title": "Фед понижи лихвата за първи път от 11 години"}
{"url": "https://clubz.bg/86126-keli_kraft_e_novata_poslanichka_na_sasht_v_oon", "text": "Американският Сенат утвърди Кели Крафт за нов постоянен представител на САЩ в ООН на мястото на Ники Хейли, която се оттегли миналата година, предадоха световните агенции. \n\tКрафт беше утвърдена въпреки съпротивата на демократите, които я разкритикуваха заради липса на опит и конфликт на интереси. Тя е отдавнашен активист и дарител на републиканците. Посланичката на САЩ в ООН напусна по семейни причини Кели, която в момента е посланик на САЩ в Канада, получи подкрепа от 56 гласа в 100-членния Сенат. Против нейната кандидатура гласуваха 34 сенатори. \n\tПо този начин беше уреден въпросът със запълването на посланическия пост на САЩ в ООН, останал незает повече от седем месеца.", "date": "2019.08.01", "title": "Кели Крафт е новата посланичка на САЩ в ООН"}
{"url": "https://clubz.bg/86103-iran_iska_ogranichen_voenen_sblysyk_sys_sasht_v_zaliva", "text": "Иран отказва да приеме споразумение с Великобритания за взаимно освобождаване на двата танкера, които държавите задържаха през този юли, съобщи анонимен източник, присъствал на преговорите между страните. Лондон: Ако Иран иска да излезе от мрака, трябва да освободи танкера ни Решението на Техеран е продиктувано от факта, че съгласно сделката ислямската република е трябвало да признае, че задържният от Обединеното кралство кораб \"Грейс 1\" край Гибралтар е пътувал за рафинерия в Сирия и че е бил част от търговския флот на Революционна гвардия. Споразумението също уреждало процеса по взаимното освобождаване на танкерите - първоначално да бъде пуснат \"Грейс 1\", който превозвал петрол на стойност 100 милиона долара. След това Техеран трябвало да освободи британския кораб \"Стена имперо\", както и 32-ма души от екипажа му. Танкер с петрол за Сирия бе задържан край Гибралтар Предложението е било подготвено от представители на държава от Персийския залив, която е била посредник между двете страни. Иран \"конфискува\" британски танкер Според източника иранците възприемат споразумението за неприемливо. Той посочва, че Техеран търси ограничен военен сблъсък със САЩ в региона, защото смята, че той може да провокира преговори на по-високо равнище, които да доведат до отмяна на американските санкции. Властите в ислямската република разчитат, че ЕС, САЩ и съюзниците на Вашингтон не са в състояние (нито желят) да предприемат сериозни военни действия, които да застрашат световната икономика. САЩ са били на крачка от удар по Иран (ВИДЕО) Затова след ограничен сблъсък Америка ще апелира за преговори при всякакви условия и тогава Техеран ще настоява за премахване на американските санкции. Източникът е сигурен, че иранците не се интересуват толкова много от разрешаването на казуса с двата танкера - те го възприемат само като техническо решение, ако не води след себе си облекчаване на американските санкции. Нещо повече - Иран предполага, че ако приеме споразумението, САЩ ще наложат дори по-строги санкции, които ще доведат до по-сериозни проблеми за икономиката. Иран е готов на преговори, ако САЩ вдигнат санкциите Източникът твърди, че преговорите за освобождаването на танкерите на този етап са замразени, но това не означава, че предстои военен сблъсък в региона. Според него ЕС е загрижен от перспективата Иран да прекрати операциите по задържане на опиум от Афганистан, който след това може да залее европейските пазари. Според него последните наложени американски санкции срещу аятолах Хаменей и висши длъжностни лица на иранските институции представляват голям удар срещу икономиката и режима в страната. Затова се очаква аятоласите и Революционната гвардия да увеличат опитите си да предизвикат напрежение в региона, като те няма да са насочени само към САЩ, а и към ЕС - Иран смята, че Съюзът е нарушил обещанието си да помогне на ислямската република да тушира ефекта на американските санкции. ЕС иска от САЩ сдържане към Иран Твърдата политика на Иран се крепи на подкрепата на Русия и Китай. Източникът разкрива, че някои служители от Вашингтон и повечето лидери на ЕС настояват да бъде позволено на Техеран да продава петрол в рамките на 1 милиона барела дневно (към настоящия момент износът на горивото се равнява на 300 000 барела дневно). \"Ястребите\" от американската администрация обаче били твърдо против подобно предложение. Позицията на САЩ и на западните държави относно освобождаването на двата танкера и въобще кризата в Ормузкия проток е противоречива. Лондон и Вашингтон вече са изразили нежелание да участват във военен сблъсък с Иран, но същевременно и двете държави предприемат санкции, които застрашават устоите на иранската държава и предизвикват агресивна реакция от страна на аятолах Хаменей и Революционната гвардия, споделя източникът.  Хаменей: Крайният губещ ще са САЩ, а Иран - победителят Друг източник твърди, че Иран може да организира подривни действия в различни европейски градове, подобни на случаите във Франция и Дания, където бяха задържани представители на спецслужбите на ислямската република, подготвящи заговори срещу ирански дисиденти. Танкер с петрол за Сирия бе задържан край Гибралтар Иран \"конфискува\" британски танкер САЩ са били на крачка от удар по Иран (ВИДЕО) Иран е готов на преговори, ако САЩ вдигнат санкциите ЕС иска от САЩ сдържане към Иран Хаменей: Крайният губещ ще са САЩ, а Иран - победителят", "date": "2019.08.01", "title": "Иран иска ограничен военен сблъсък със САЩ в Залива"}
{"url": "https://clubz.bg/86132-sydyt_ne_samo_pusna_zlaten_vek_no_i_posochi_srok_za_stroeja_mu_2028_g", "text": "Строителството на небостъргача на придобилата популярност покрай \"Апартаментгейт\" строителна фирма \"Артекс\" - \"Златен век\", е спряно неправомерно. Компанията не само има валидно разрешително за строеж, но и има срок до 2028 г. да завърши зданието. Това са  на Административен съд - София-град (АССГ), по делото, заведено от собствениците на строителната компания сем. Мирянови срещу Дирекцията за национален строителен контрол (ДНСК), конкретно срещу заповедта за спиране на градежа.  Както е известно, през април след много съпротива ДНСК се принуди да спре изграждането на 34-етажното здание по настояване на премиера Бойко Борисов. Това стана, след като Борисов се срещна с представители на инициативния комитет в квартал \"Лозенец\", които от години протестират срещу небостъргача. \"Артекс\" обжалва спирането на строежа на \"Златен век\" Сагата се точи с месеци, като за строителния контрол \"Артекс\" има валидно разрешително за строеж, но за Столичната община то е изтекло преди две години. От ДНСК твърдяха, че именно общината е \"презаверила\" разрешителното с различни актове на главния архитект Здравко Здравков. В скандала бяха намесени и последните поправки в Закона за устройство на територията (ЗУТ), предложени от ГЕРБ. Според тях за определени категории сгради, в които \"Златен век\" попада, разрешителните вече са за 10, а не за 5 години. ГЕРБ бе обвинявана в лобизъм за \"Артекс\" покрай сагата с властимащите, сдобили се с евтини апартаменти от компанията. От партията обясняваха, че измененията нямат ретроактивно действие. Съдът обаче тълкува нещата другояче.  Въпреки премиера: институциите пак си прехвърлят \"Златен век\" АССГ констатира, че голяма част от посочените като основание за спиране на целия строеж нарушения всъщност са били отстранени преди връчването на самата заповед за спиране. Допълва, че не е приложен принципът за сърезмерност. В случая - вместо да бъде спряна само тази част от строежа, при която са констатирани отклонения, строителният контрол решава да спре целия строеж. От решението става ясно още, че от ДНСК не са предоставили достатъчно доказателства за основанията за спиране на строежа -  Поправката \"Артекс\" не била поправка \"Артекс\". Съдът решава за \"Златен век\" Съдът намира за неоснователно и искането на строителния контрол Здравко Здравков да дава становища по казуса. В хода на скандала, докато институциите си прехвърляха топката, ДНСК обяви, че главният архитект трябва да се произнесе, срещу което той възрази. Съдът потвърждава мотивите му. \"Артекс\" спря строежа на небостъргача \"Златен век\" И уточнява, че по същество това, което е поискано от Здравков, е да изрази мнение, без то да има правна стойност: Началникът на ДНСК е този, който е компетентен да се произнесе налице ли е незаконен строеж, отсича АССГ. Пак след намеса на Борисов: спира строителството на \"Златен век\" Съдът посочва още, че е напълно съгласен с тълкувателните становища на зам.-министъра на Министерството на регионалното развитие и благоустройството Валентин Йовев, изпратени в т.ч. до началника на строителния контрол. Както е известно, за Йовев поправката в ЗУТ, с която за определени категории сгради строителното разрешително се увеличава от 5 на 10 години, важи и за \"Златен век\". Или вместо до 2017 г. - до 2022 г. И не само това. АССГ цитира и практиката на Върховния административен съд (ВАС),  . С други думи - небостъргачът може да бъде завършен и през 2028 г. \"Артекс\" отговаря: \"Златен век\" е с разрешение за строеж до 2020 г. В хода на скандала самият Здравков тълкуваше по друг начин издадените от него две заповеди през изминалата година - не като допълване на разрешителното за строеж, а като заповеди за конструктивни изменения по сградата спрямо първоначално планираното. Столичната община поддържа тезата, че \"Златен век\" е с изтекло изцяло строително разрешително още през 2017-а.  В заключение Административен съд - София-град, постановява отмяна на заповедта на ДНСК, като осъжда и дирекцията да заплати на \"Артекс\" разноските по делото в размер на 1562 лева. Решението може да бъде обжалвано пред ВАС в 14-дневен срок. От ДНСК коментираха пред Клуб Z, че ще вземат решение дали ще обжалват, след като се запознаят с мотивите на Административния съд в София-град. Въпреки премиера: институциите пак си прехвърлят \"Златен век\" Поправката \"Артекс\" не била поправка \"Артекс\". Съдът решава за \"Златен век\" \"Артекс\" спря строежа на небостъргача \"Златен век\" Пак след намеса на Борисов: спира строителството на \"Златен век\" \"Артекс\" отговаря: \"Златен век\" е с разрешение за строеж до 2020 г.", "date": "2019.08.01", "title": "Съдът не само пусна \"Златен век\", но и посочи срок за строежа му - 2028 г."}
{"url": "https://clubz.bg/86131-kolko_bylgarski_otbora_shte_prodyljat_v_evropa", "text": "И четирите български отбора в турнира Лига Европа играят реваншите от втория предварителен кръг тази вечер. Натоварената за родния футболен фен програма открива \"Левски\", който от 19:30 часа приема АЕК (Ларнака). Задачата на \"сините\" е най-тежка - те загубиха с 0:3 преди седмица. Освен това пак ще играят на празен стадион заради наказание от УЕФА. Трудни съперници дебнат ЦСКА-София, \"Левски\" и Локо  \"Левски\" ще бъде без най-добрия си футболист в последните месеци - Давиде Мариани, продаден на \"Шабаб Ал Ахли\" от ОАЕ. \"Лудогорец\" трябва да довърши исландския \"Валур\", след като избегна срамно поражение на чужд терен - 1:1 в добавеното време. Реваншът на \"Лудогорец арена\" започва в 20:30 ч. Следващият съперник на нашия шампион отново се очертава да е лек - \"Дъ Ню Сейнтс\" от Уелс. Лек втори съперник ще чака \"Лудогорец\" в Лига Европа Мачовете на ЦСКА-София и \"Локомотив\" (Пловдив) отново са с еднакъв начален час - 21:45. \"Червените\" гостуват на хърватския \"Осиек\", след като много трудно успяха да го надвият в София с 1:0. Очертава се тежък реванш. Локо успя да се справи в Пловдив със \"Спартак\" (Търнава) с 2:0 в много правилно тактически изигран двубой. Сега трябва да вземе своето в Словакия и да стигне до третата предварителна фаза. Лек втори съперник ще чака \"Лудогорец\" в Лига Европа", "date": "2019.08.01", "title": "Колко български отбора ще продължат в Европа"}
{"url": "https://clubz.bg/86133-britaniq_dava_2_mlrd_paunda_da_podgotvi_brekzit_bez_sdelka", "text": "Правителството на Великобритания каза, че заделя 2,1 милиарда лири за подготовка за излизане от Европейския съюз без сделка, предадоха Асошиейтед прес и Ройтерс, цитирани от БТА. \n\tФинансовият министър Саджид Джавид заяви, че допълнителните пари за Брекзит ще бъдат използвани за наемане на 500 гранични служители, осигуряване на снабдяване с лекарства, информиране на обществеността и други дейности. \n\tПравителството планира да похарчи 1,1 милиард лири веднага. Милиарди лири бяха похарчени преди първоначално предвижданата дата за Брекзит на 29 март. \n\tМинистър-председателят Борис Джонсън казва, че Великобритания ще напусне ЕС на новата дата 31 октомври със или без сделка. \n\tИкономисти предупреждават, че никакви приготовления не могат да премахнат отрицателните последици от Брекзит без сделка. Много инвеститори казват, че Брекзит без сделка би предизвикал сътресения в световната икономика, би вкарал Великобритания в рецесия, би причинил смут на финансовите пазари и би отслабил позицията на Лондон като водещ международен финансов център.", "date": "2019.08.01", "title": "Британия дава 2 млрд. паунда да подготви Брекзит без сделка"}
{"url": "https://clubz.bg/86134-stopani_skachat_na_protesti_sreshtu_ministerstvoto", "text": "Собствениците на свине излизат на протести срещу заповедта на министерството на земеделието да ги заколят до утре като мярка срещу африканската чума, предаде Би Ти ВИ.  Само там на протести излизат днес 31 села. В студиото на Би Ти Ви министърката на земеделието Десислава Танева каза, че ще сформира специален екип, който да прати в района.  Протестиращите искат България да приложи литовския модел на борба с африканската чума по свинете, който дава възможност стопаните да запазят незаразените животни, като вземат мерки за биосигурност. Те са недоволни, че правителството възприема модела на Чехия, който предполага поголовно унищожаване на всички животни. Танева каза, че Литва продължава да се бори пета година с упоритата зараза, срещу която няма ваксина и че все още в страната има 113 огнища на чума по свинете. Тя добави, че, за разлика от България, ползвалите там помощ от ЕС за биосигурност от €2000 на стопанство са били регистрирани и вече са имали някакво ниво на такава сигурност. У нас заразата до момента е обхванала 126 000 прасета в индустриални стопанства и 526 в лични. На евтаназиране подлежат всички животни в 65 регионални свинекомплекса. Около останалите 60 свинекомплекса на 18 областни територии има 20 километрови санитарни зони, каза Танева. До момента в страната са регистрирани 28 огнища на болестта, каза тя. Чумата по свинете не е опасна за човека, поради което стопаните могат да усвоят месото от закланите животни за лично ползване, посочи Танева. Разпространението на африканската чума по свинете започва още през 2000 г. от  Русия, където заразата продължава 12 години и унищожава 1 милион домашни свине, каза Танева. През 2012 г. са регистрирана заразени диви свине в България. Според министърката властите са взели всички необходими мерки за ограничаване на заболяването сред дивите прасета.", "date": "2019.08.01", "title": "Стопани скачат на протести срещу министерството"}
{"url": "https://clubz.bg/86135-sasht_nalagat_sankcii_na_iranskiq_vynshen_ministyr", "text": "Американското правителство наложи санкции на иранския външен министър Мохамад Джавад Зариф в момент на засилващо се напрежение между двете страни, предадоха световните агенции, цитирани от БТА. \n\tФинансовото министерство на САЩ каза, че санкциите се налагат заради това, че Зариф действа от името на иранския върховен водач аятолах Али Хаменей. Санкциите срещу Зариф предвиждат блокиране на евентуално негово имущество или интереси в САЩ. Той обаче каза, че няма такива. Американското правителство заяви, че ще взема решения дали да предостави пътна виза на Зариф, включително за пътувания до ООН, конкретно за всеки случай, оставяйки отворена възможността той да присъства на годишната сесия на Общото събрание на световната организация през септември в Ню Йорк. \n\tВисш американски служител заяви, че Тръмп е готов за преговори с Иран, но каза, че правителството на САЩ не смята Зариф за партньор в евентуален диалог и иска да контактува с ирански представител, който да е важна фигура, вземаща решения. \n\tНаказването на ръководителя на дипломацията на друга страна е доста необичайна стъпка, предприета месец след като американският президент Доналд Тръмп подписа указ за налагане на санкции на Хаменей, отбелязва Асошиейтед прес. Иранският президент Хасан Рохани разкритикува новите американски санкции срещу Зариф и ги нарече детински и пречка пред дипломацията, предаде Асошиейтед прес, цитирана от БТА. \n\tТвърде необичайния ход да се наложи такава наказателна мярка срещу външен министър на чужда страна е част от кампания за оказване на натиск върху Ислямската република. По-рано бяха обявени и санкции срещу иранския върховен лидер аятолах Али Хаменей, припомни АП. Американското правителство удължи действието на изключенията, позволяващи на чуждестранни фирми да работят с ирански ядрени обекти, без да бъдат подложени на санкции от САЩ, предаде Асошиейтед прес, цитирана от БТА. \n\tДържавният департамент изпрати уведомление до Конгреса, в което заяви, че е удължил с 90 дни срока на изключенията, позволяващи на европейски, руски и китайски компании да осъществяват сътрудничество за граждански цели в няколко ирански ядрени обекта. \n\tИзключенията, чието действие трябваше да изтече днес, бяха обект на разгорещени вътрешни дебати, при които поддръжниците на твърдия подход към Иран се противопоставиха на тяхното удължаване, а други настояха, че е необходимо повече време, за да се даде възможност на компаниите постепенно да спрат своите дейности. \n\tИзключенията се отнасят за обекта за обогатяване на уран Фордо, атомната електроцентрала Бушехр, завода за тежка вода Арак и изследователския реактор в Техеран. ЕС съжалява за решението на САЩ да санкционират Мохамад Джавад Зариф и ще продължат да работят с него. Това заяви днес в Брюксел говорител на върховния представител на Съюза за външната политика Федерика Могерини.", "date": "2019.08.01", "title": "САЩ налагат санкции  на иранския външен  министър"}
{"url": "https://clubz.bg/86137-plamen_georgiev_veche_e_pochisten_v_peralnqta_na_nap_i_e_svej_za_sledvashta_upotreba", "text": "Оставката на Пламен Георгиев като председател на антикорупционната комисия е  . Тя обаче е   и целта е Георгиев да бъде \"изпран\" в пералнята на Националната агенция за приходите (НАП), която проверяваше имуществото му, за да може отново да бъде използван от властта. Това заяви в студиото на бТВ бившият регионален министър и дългогодишен кмет на Благоевград от левицата Костадин Паскалев. Атанасов: КПКОНПИ е излишен орган, имитира борба с корупцията И допълни: За Паскалев казусът с терасата на бившия вече шеф на КПКОНПИ е \"изключително елементарен\" - незаконно строителство, което трябва да бъде премахнато. Пламен Георгиев: Чаках НАП да потвърди, че съм чист човек За КПКОНПИ в \"мандата\" на Георгиев бившият министър и кмет посочи, че  . Паскалев подложи и на съмнение способността на КПКОНПИ да реализира всички поискани от нея запори. Ако и   - посочи той  .  Като \"много притеснително\" определи Паскалев изказването на единствения номиниран за главен прокурор - Иван Гешев относно атаката на НАП. Паскалев визира \"издавани от Гешев присъди\" без да има произнасяне от съда.  Кирил Добрев: Мая Манолова е най-подходящият кандидат за кмет на София Неизменно бе попитан и дали той ли ще е кандидатът на БСП за кмет на София, какъвто слух има от дни.  Паскалев заяви, че не може да каже дали омбудсманът и бивш депутат на левицата Мая Манолова ще се кандидатира за кмет на София поради факта, че самата тя все още не е оповестила решението си. Той коментира и решението на административния съд в София да отмени заповедта на ДНСК, с която бе спряно изграждането на небостъргача \"Златен век\". А то бе спряно не по желание на строителния контрол, а след личното настояване на премиера Бойко Борисов. Съдът не само пусна \"Златен век\", но и посочи срок за строежа му - 2028 г. , посочи в заключение бившият министър.  , допълни. \"Симулация на демократичен процес\". Така пък Паскалев коментира решението на ГЕРБ и \"присъдружните й организации\" да намалят партийната субсидия от 11 лева на глас на 1 лев. Но и да позволят безлимитно финансиране от бизнеса и частни лица.  Пламен Георгиев: Чаках НАП да потвърди, че съм чист човек Кирил Добрев: Мая Манолова е най-подходящият кандидат за кмет на София Съдът не само пусна \"Златен век\", но и посочи срок за строежа му - 2028 г.", "date": "2019.08.01", "title": "\"Пламен Георгиев вече е почистен в пералнята на НАП и е свеж за следваща употреба\""}
{"url": "https://clubz.bg/86136-vsichko_e_ok_s_dohodite_na_sina_na_borislav_sarafov_nap_proveri", "text": "Това съобщават от прокуратурата. Покрай разкритията за властимащи с приятни апартаменти в началото на април излиза и историята на сина на Сарафов - роден през 1997 г. През 2018 и 2019 г. той е купил апартамент, ателие и гараж в луксозния комплекс \"Еделвайс\" в Бояна за общо 540 000 лв., пише тогава \"Биволъ\". Според журналистите младежът нямал участие във фирми и нямал сключени ипотечни кредити. Баща му Борислав Сарафов - който първо бе зам. главен прокурор на Сотир Цацаров, а после бе назначен с нов мандат за директор на НСлС и... зам. главен прокурор на Сотир Цацаров - не е обявил такива суми в декларацията си пред Инспектората на ВСС. Цената на апартаментите определено изглежда преференциална, а на пазара подобни имоти се предлагат значително по-скъпо, пише \"Биволъ\" и прилага оферти от совбодния пазар. Първата имотна придобивка на 21-годишния тогава Боби Сарафов е на 9 август 2018 г., когато купува ателие от 133.700 кв. м с тераса 76,80 кв.м за 291 030 лв. и гараж 57 кв. м за 57 600 лв. И ако цената на гаража е пазарна, то за ателието би трябвало да плати поне 80 000 отгоре според обявените цени в сайта на комплекс “Еделвайс”. Вторият апартамент е купен на 12 март 2019 г. и отново се води ателие – мезонет с площ 122.100 кв. м и тераса – 86,50 кв. м.  пишат журналистите през април т.г. За щастие, само месец преди тази придобивка Боби успява да продаде панелка в \"Люлин\" от 65 кв. м. за 132 966 лв. Сравнението говори само по себе си... Това значи, че апартаментът в блок 602 в жк \"Люлин\" 6 Пламен Георгиев: Чаках НАП да потвърди, че съм чист човек Вчера вече стана ясно, че чист след проверка на НАП - също препоръчана от прокуратурата, е и Пламен Георгиев - доскорошен председател на КПКОНПИ. Той обаче подаде оставка пред парламента, НС му я одобри и сега се върща като прокурор в най-важната прокуратура, която бори високата корупция и в която се получават до 6 заплати бонус годишно - Специализираната.  заради това, че през 2012 г., преди да купи апартамента, е било установено незаконно строителство и нищо не е направено. Днес дойде и новината, че насред ваканцията - на 5 август, прокурорската колегия на ВСС се събира извънредно на заседание с единствена точка: \"Молба от Пламен Георгиев Димитров за възстановяване на длъжност „прокурор” в Специализираната прокуратура.\"  ", "date": "2019.08.01", "title": "Всичко е ок с доходите на сина на Борислав Сарафов - НАП провери"}
{"url": "https://clubz.bg/86141-afp_kristalina_georgieva_e_s_naj_golqm_shans_za_shef_na_mvf", "text": "Европейският съюз все още не е постигнал консенсус за кандидат, който да замести Кристин Лагард като директор на Международния валутен фонд (МВФ), предаде днес AФП. Според агенцията сред петимата кандидати в крайния списък на Европа с най-големи шансове е българката Кристалина Георгиева.   Кристалина Георгиева сред тримата „финалисти“ на ЕС да оглави МВФ Лагард подаде оставка, след като бе номинирана за президент на Европейската централна банка. Петима кандидати са на арената. Двама от тях са от южните европейски страни - министърката на икономиката и бизнеса на Испания Надя Калвиньо и португалският й колега и сегашен председател на Еврогрупата Мариу Сентену.  Другите двама са от северните страни - бившият председател на Еврогрупата и бивш финансов министър на Холандия Йерун Дейселблум и управителят на финландската централна банка Оли Рен. Има и един кандидат от Източна Европа - българката Кристалина Георгиева, която е вторият най-важен човек в Световната банка, предаде Франс прес, цитирана от БТА. Преди две седмици на срещата на министрите на финансите от Г-6 във френския град Шантийи френският министър на икономиката и финансите Брюно Льо Мер беше натоварен от колегите си със задачата да проведе разговори за определяне на европейски кандидат за наследник на Кристин Лагард начело на МВФ от тази есен.  В опит да намери решение Льо Мер , обяви министерството. Ако не бъде постигнат консенсус, европейските правителства биха могли да бъдат приканени да гласуват за определянето на кандидат. При това противопоставяне между южноевропейските и северноевропейските страни кандидатурата на Кристалина Георгиева е  . Тя обаче скоро ще навърши 66 години и ще премине възрастовата граница, която е определена от МВФ. Постът на управляващ директор на МВФ е запазен за европеец, докато Световната банка се ръководи от американец, припомня агенцията. ", "date": "2019.08.01", "title": "АФП: Кристалина Георгиева е с най-голям шанс  за шеф на МВФ"}
{"url": "https://clubz.bg/86139-djonsyn_nqma_da_razseche_vryzkite_s_evropa", "text": "Политиката на новия британски премиер Борис Джонсън за излизане на Обединеното кралство от ЕС са водеща тема в днешните британски издания. \n\tВ. \"Гардиън\" публикува статия на Ги Верхофстат, озаглавена   в Европейския парламент и бивш белгийски премиер, посочва, че вече няма време да се ограничат щетите от рязко откъсване от най-големия в света търговски блок. \n\tВерхофстат пише, че освен ако не бъде договорено ново отлагане, или член 50 не бъде отменен до 31 октомври, когато изтича срокът на сегашната отсрочка за членството на Великобритания в общността, драматичен шок очаква световната икономика и всички ще загубим. Малцината, които ще се облагодетелстват, са богати банкери и управители на хеджфондове, които вече заложиха на хаос. Изправени пред такова безотговорно позиране, очаквам правителствата от ЕС да останат спокойни и да запазят единството си, пише Верхофстат. Опитите за оказване на натиск върху Ирландия само ще предизвикат вълни на солидарност от останалите в ЕС, прогнозира той. \n\tОтношенията между ЕС и Обединеното кралство са на кръстопът и навлизаме в нов период на \"Брекзит\" треската, след като беше формиран възможно най-евроскептичният кабинет. Парадоксално, подчертава Верхофстат, е, че същевременно Великобритания призовава европейски военноморски сили да защитават маршрутите за корабоплаване в Персийския залив, тъй като реалностите на американската политика \"Америка на първо място\" се усещат в Лондон.  \n\tНикакво самохвалство, самозалъгване или фалшиви новини не могат да скрият присъщите противоречия на проекта за \"Брекзит\". Въпреки безотговорния език на самозваните рушители, които сега са в сърцевината на британското правителство, е ясно, че британското благоденствие и европейската сигурност са преплетени. \"Брекзит\" е нещо повече от трагедия - това е загуба за всички ни, в епоха, когато Китай и САЩ се борят за глобална хегемония, а кризата с климата заплашва самото ни съществуване. Британия дава 2 млрд. паунда да подготви Брекзит без сделка Обединена Европа може да е крепост на свободния свят, смята Верхофстат. Заедно можем да станем глобален лидер в справянето с неотложните неща, свързани с климата, и в задаването на условия за глобална търговия. Като англофил, пише Верхофстат, все още вярвам, че тихото мнозинство разумни британци искат тяхната държава да е свързана с общността. Връзките на нашето колективно наследство са прекалено силни, за да може Джонсън или Найджъл Фараж да ги разсекат. Никой не трябва да пада в капана като мисли, че \"Брекзит\" без сделка е единственият изход от тресавището, в което Консервативната партия ги вкара. \n\tНе трябва да позволим вредна стратегия за \"Брекзит\", погрешно опакована в британското знаме, да навреди на всички ни, предупреждава Ги Верхофстат. БТА.", "date": "2019.08.01", "title": "Джонсън няма да разсече връзките с Европа"}
{"url": "https://clubz.bg/86138-86_ot_bylgarite_smqtat_che_chernomorieto_e_prezastroeno_65_che_e_mrysno", "text": "37% от българите няма да почиват през лятото. Това става ясно от национално представително проучване на \"Маркет линкс”, проведено сред 1034 лица над 18 г. в периода 23-30 юли по поръчка на бТВ. Според социолозите тази тенденция е свързана с ниския социалния статус. Близо половината от тези, които ще почиват, ще го направят в България. 9 на сто са отговорили, че предпочитат Гърция, а 8% - друго място в чужбина. Проучването показва, че през последните години са се увеличили пътуванията на българите в чужбина. Нагласите на българите към нашето Черноморие показват, че те са изострени по отношение на предлаганите услуги. 86% са съгласни, че по морските ни курорти е презастроено, 65% - че е замърсено, и 45% - че е лошо обслужването. По отношение на възможностите за забавление, цените и обслужването у нас и в Гърция резултатите са почти равни, но Гърция изпреварва страната ни по всички показатели. На въпрос: \"Ако нямате финансови ограничения, къде бихте избрали да почивате?\", 24% отговарят - на Българското Черноморие, 29% - в Гърция, и 29% - другаде.", "date": "2019.08.01", "title": "86% от българите смятат, че Черноморието е презастроено, 65% - че е мръсно"}
{"url": "https://clubz.bg/86140-prosveta_s_4_nominacii_za_prestijna_evropejska_nagrada", "text": "Всички четири издания, предложени от „Просвета“, пребориха силната конкуренция и стигнаха до финалния кръг на най-престижния конкурс за европейски учебни материали BELMA. \n\t  Българската издателска група участва с 4 поредици, които след внимателен прочит и анализ 8-членното авторитетно международно жури постави сред 33, заслужаващи награда. Това са поредиците: Оспорваната надпревара продължава. В края на август ще стане ясно кои от предложените заглавия получават награда. Но крайното класиране ще остане тайна до церемонията по награждаването на Международния панаир на книгата във Франкфурт през октомври. \n\t \n\tТази година в конкурса участваха рекорден брой издателства – 28 от 17 европейски страни, като повечето се представят с повече от едно заглавие. \n\t \n\tНоминираните заглавия се състезават в четири възрастови категории, като има и специална награда за иновативен издателски проект.", "date": "2019.08.01", "title": "\"Просвета\" с 4 номинации за престижна европейска награда"}
{"url": "https://clubz.bg/86146-gyrciq_zabrani_vnosa_na_svinsko_ot_bylgariq", "text": "Гърция забрани вноса на свинско месо от България. Строги проверки са въведени на граничните пунктове. Под пълна забрана са вносът на свинско месо и продукти, съобщава БНР. Стопани скачат на протести срещу министерството Вземат се превантивни мерки срещу разпространението на африканската чума по свинете, допълва националното радио. Силен е контролът на властите и в пограничните райони с България. Агенцията по безопасност на храните в Гърция въведе извънредни мерки по контрол по свинете в България. Заразата мина Балкана... Няма мярка, която да не сме взели освен тоталното унищожение, твърдят властите Няма регистриран случай в Гърция, заявиха пред медиите от аграрното министерство. Специалисти обаче предполагат, че е въпрос на време вирусът да засегне и свинефермите в Гърция. В пограничните райони е наложен строг контрол. Всички собственици на свинеферми са информирани и задължени да вземат превантивни мерки. Екипи на специалисти са в постоянен контакт с животновъдите и извършват изследвания на свинете. Проверяват също  . Премиерът Кириакос Мицотакис се информира лично за прилагане на мерките, които са предприети срещу разпростпраняването на африканската чума. Заразата мина Балкана... Няма мярка, която да не сме взели освен тоталното унищожение, твърдят властите", "date": "2019.08.01", "title": "Гърция забрани вноса на свинско от България"}
{"url": "https://clubz.bg/86145-sasht_napuskat_raketen_dogovor_s_rusiq_na_2_avgust", "text": "САЩ официално ще напуснат руско-американския Договор за ликвидация на ракетите със среден и малък обсег (ДЛРСМО) в петък на 2 август, предаде руската агенция ТАСС, цитирана от Фокус. САЩ започват процедура по излизане от договора за ракетите Това заяви помощникът на президента на САЩ по национална сигурност Джон Болтън на студентска конференция на консервативния фонд „Млада Америка“ във Вашингтон. Той за пореден път обвини Русия, че нарушава ДЛРСМО. Болтън посочи и друг проблем, който според него е свързан с ДЛРСМО. Болтън каза също, че руско-американският Договор за мерки за по-нататъшно намаляване и ограничаване на стратегическите нападателни оръжия (START, неофициалното име е START-3) едва ли ще бъде удължен, но администрацията на Вашингтон все още не е взела никакви решения по този въпрос. Той посочи важността на воденето на преговори за контрол над въоръженията с Русия и Китай. САЩ вярват, че е дошъл моментът да се откажат от двустранните договори и искат да преговарят с Русия и Китай по въпросите на контрола върху оръжията, заяви Болтън.", "date": "2019.08.01", "title": "САЩ напускат ракетен договор с Русия на 2 август"}
{"url": "https://clubz.bg/86149-vratite_na_sofijskoto_metro_se_otvoriha_kym_relsite", "text": "Малко преди 8 ч тази сутрин на столичната метростанция \"Сердика\" вратите на влакчето се отварят не към перона, а към релсите, съобщава гражданин във Facebook. Добрата новина е, че никой от пътуващите в посока \"Обеля\" не се засилва да излиза от грешната страна. Съответно паднали на релсите няма, а като допълнителен късмет по съседните релси в този момент не минава насрещното влакче. Ето ги новите метростанции и влакове Много от пътниците обаче разбираемо са се стреснали от грешката. В метрото по принцип има предупреждение хората да не се облягат на вратите, но много го правят от вътрешната страна на влакчето. В коментарите под снимката в групата \"Забелязано в София\" много отбелязват като положителен и факта, че инцидентът става в по-ненатоварено време и в България - като дават примери с метрото в Ню Йорк и Токио, където натискът от множеството пътници почти сигурно щеше да избута хора на релсите.", "date": "2019.08.01", "title": "Вратите на софийското метро се отвориха към релсите"}
{"url": "https://clubz.bg/86147-desnite_oprovergavat_borisov_podkrepihme_sdelkata_za_f_16", "text": "С тези думи от Демократична България опровергават премиера Бойко Борисов за вчерашното му изказване по повод сделката за придобиването на американския изтребител F-16. Преди заседанието на Министерския съвет, в традиционното си \"слово\" за пред камерите, заснемащи протоколни кадри, Борисов заяви: Бойко Борисов: Никой извън България не би видял корупция за F-16 Което обаче не е вярно. И именно това предизвика реакцията на дясната коалиция днес. И прилагат позицията по сделката със САЩ, изразена още в началото на 2019-а: Със 128 гласа Народното събрание окончателно одобри сделката за F-16 Румен Радев с 6 въпроса за F-16, иска нов дебат в парламента Румен Радев наложи вето на договорите със САЩ за F-16 Със 128 гласа Народното събрание окончателно одобри сделката за F-16 Румен Радев с 6 въпроса за F-16, иска нов дебат в парламента Румен Радев наложи вето на договорите със САЩ за F-16", "date": "2019.08.01", "title": "Десните опровергават Борисов: Подкрепихме сделката за F-16"}
{"url": "https://clubz.bg/86144-borisov_nie_da_blokirame_makedoniq_za_es_i_nato_ne_iskam_da_si_go_mislq", "text": "Премиерът Бойко Борисов заяви, че не иска да дори да си помисля за вариант, при който България блокира Северна Македония за ЕС и НАТО заради исторически спорове. Борисов е в Скопие по повод две години от подписването на договора за приятелство и за съвместно честване на Илинденско-Преображенското въстание. Изявлението му бе съвместно с премиера на Македония Зоран Заев. Премиерът призова смесената комисия да работи ежедневно, за да може да приключи до октомври. Премиерът заяви, че не иска да мисли да за вариант, при който България поставя условия на Македония, защото той лично е положил много усилия и жертви за перспективата на страната към ЕС и НАТО. \"На всеки хълм, където прелетяхме, са гинали десетки хиляди хора. Както искате наричайте сега тези хора. Загинали, за да сме заедно, за да има перспектива този регион. Няма едно възвишение, където да не е загинал човек. И да си поставим този въпрос сега, когато е рядък шанс. Докараме ли я там ще ми се смеят. Аз съм се борил с целия си авторитет за да има това, което е в момента. Те (македонците - б.р.) направиха много и правят много. Ако гледаме българския интерес няма по-добро от Северна Македония в НАТО и ЕС. Сега като дойдат и новите изтребители. F-16, най-добрите в региона, ще можем да охраняваме и да помагаме и на Северна Македония. Само да не каже някой, че ще ги нападаме...\", каза още Борисов. Той заяви на македонска журналистка, че в медийната среда в Северна Македония се месят външни сили. Според него сегашните отношения между България и Гърция са по-добрия вариант, защото \"половината Гърция е по нашите курорти\", имайки предвид планинските, а половин България е в Гърция на море. \"Комисията има историческа задача да остане в историята и до октомври да приключи с тези теми\", заяви Борисов. И двамата със Заев заявиха, че компромис трябва да се постигне.", "date": "2019.08.01", "title": "Борисов: Ние да блокираме Македония за ЕС и НАТО? Не искам да си го мисля"}
{"url": "https://clubz.bg/86124-ubili_li_sa_sasht_sina_na_osama_bin_laden", "text": "САЩ смятат, че синът на убития през 2011 г. лидер на терористичната организация Ал Каида Осама бин Ладен - Хамза бин Ладен, е мъртъв, заяви американски служител, цитиран от Ройтерс. \n\tИзточникът, пожелал анонимност, не даде повече подробности, включително кога или къде е умрял Хамза. \n\tПреди това американският президент Доналд Тръмп отказа коментар, след като телевизия Ен Би Си Нюз съобщи, че правителството на САЩ разполага с разузнавателни данни, свидетелстващи за смъртта на Хамза. \n\tВ. \"Ню Йорк таймс\" съобщи, че САЩ са имали роля в операцията, довела до смъртта на Хамза, която според изданието е била извършена през последните две години. \n\tПрез февруари Държавният департамент обяви, че предлага награда до 1 милион долара за информация, която би довела до \"разпознаването или установяването на местонахождението\" на Хамза, определен от ведомството като важен лидер в Ал Каида. \n\tСпоред института \"Брукингс\" Хамза, за когото се смята, че сега би могъл да е 30-годишен, е бил с баща си в Афганистан преди нападенията в САЩ на 11 септември 2001 г. и е прекарал време с него в Пакистан, след като предвожданата от САЩ операция в Афганистан принуди голяма част от висшето ръководство на Ал Каида да се премести в Пакистан. \n\tСмяташе се, че Хамза е бил под домашен арест в Иран, когато баща му беше убит от американски командоси в Пакистан през 2011 г. \n\tПрез март 2019 г. Саудитска Арабия каза, че е отнела гражданството на Хамза, като заяви, че решението е било взето с кралска заповед през ноември 2018 г.", "date": "2019.08.01", "title": "Убили ли са САЩ сина на Осама бин Ладен"}
