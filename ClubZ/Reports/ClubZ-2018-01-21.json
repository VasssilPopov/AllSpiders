{"url": "http://clubz.bg/63148-irakchani_i_sauditci_kupuvat_naj_mnogo_imoti_v_turciq", "text": "През 2017 г. чужденци са купили 22 234 недвижими имота в Турция - ръст от 22.2% спрямо предишната година, а иракчаните са на първо място сред тях. Продажбите на жилища на чужденци бяха отбелязали спад от 20.3% през 2016 г. в сравнение с предходната, регистрирайки 18 189 сделки. Причина за понижения интерес бяха опасенията, свързани със сигурността в Турция заради атентатите и опита за военен преврат. Иракчаните са купили 3805 имота в Турция през 2017 г., според данните на Турския статистически институт (TÜİK). Те са последвани от Саудитска Арабия с 3345, Кувейт с 1691 сделки, руснаци с 1331 имота и афганистанци - 1078. За сравнение, по последни данни на БНБ, над половината от сделките с жилища в България се падат на граждани на Русия. Борисов: С Турция  да се работи, отношенията с Русия да се нормализират При продажбите на жилища на чужденци, Истанбул е номер едно като имотна дестинация с продадени 8182 имота през 2017 г., показват данните на TÜİK. Средиземноморският курорт Анталия е втората най-популярна дестинация с 4707 броя, продадени на чужденци, следвана от северозападните провинции Бурса и Ялова съответно с 1474 и 1 079 имота. Общият брой продадени имоти в Турция е отбелязал ръст от 5.1% през 2017 г. в сравнение с предходната. Миналата година са продадени 1.4 млн. жилищни имота, а Истанбул е с най-голям дял от продажбите - 16.9% или 238 383 броя. Данните на TÜİK сочат, че в столицата Анкара и Измир продажбите достигат съответно 150 561 (10.7% дял) и 84 184 (6%) от общите продажби на жилища. Турция е номер едно по износ на брашно в света 473 099 от всички продажби в Турция са на ипотекирани жилища, а 936 215 - на други жилища, според данните на TÜİK. Отчетен е и ръст от 5.2% на продажбите на ипотекирани имоти в Турция през 2017 година. Турция е номер едно по износ на брашно в света", "date": "2018.01.21", "title": "Иракчани и саудитци купуват най-много имоти в Турция"}
{"url": "http://clubz.bg/63195-evrodeputat_bylgariq_ne_e_posledna_po_useshtane_za_korupciq_v_evropa", "text": "България не е последна по усещане за корупция в Европа, заяви евродепутатът от ГЕРБ Емил Радев в ефира на бТВ. Радев участваше в студиото със свои колеги от левицата - Петър Курумбашев, и от патриотите - Ангел Джамбазки. В края на пространен разговор за официалната среща на Бойко Борисов той вметна: Дали под \"Европа\" Радев има предвид Европейския съюз или целия континент не стана ясно, но и в двата случая данните му не съвпадат с публичните изследвания напълно. Отчасти тези данни се появяват в  . Преди три години в България е отчетено, че 84% от анкетираните  . Освен мнение или усещане обаче 4% от европейците спрямо 11% от българите заявяват, че им е бил поискан подкуп в последната година. Само 9% от гражданите в България - това е най-ниският процент в ЕС - смятат, че тези престъпления се преследват достатъчно, че да бъде спряна корупцията.. В Гърция 99% са заявили, че смятат корупцията за широко разпространена в родината си, а в Италия - 97%. Но 7% от гърците заявяват, че им е бил поискан подкуп в последната година. 10 държави са пред нас в класацията - но само по един от въпросите на анкетата. Данните на Радев обаче са не само непълни, а и остарели. Според  , дело на \"Трансперънси Интернешънъл\", България е на последно място в ЕС и на дъното в Европа на базата на различни анкети. България е пред Косово, Босна и Херцеговина, Турция, Русия, Украйна на общо 75-о място. Гърция е на 69-о, Сърбия също е пред България. В добавка - ново  . цитира редица други данни, които поставят България и нейни региони на дъното в разнообразни изследвания за корупцията.", "date": "2018.01.21", "title": "Евродепутат: България не е последна по усещане за корупция в Европа"}
{"url": "http://clubz.bg/63194-kak_cvetanov_poznava_vytreshen_chovek_ot_naglite_pitat_ot_bsp", "text": "Откъде Цветан Цветанов познава \"вътрешен\" човек от \"Наглите\"? Този въпрос поставят от БСП в основата на един от общо пет сигнала за корупция, които пращат до прокуратурата. Атанас Зафиров от левицата съобщи за корупционните схеми на пресконференция днес. В интервю бившият главен секретар на МВР Калин Георгиев казал, че залавянето на престъпната група станало именно благодарение на Цветанов, тогава вътрешен министър. Това поставя въпроси, свързани с морала и закона при осъществяването на срещи между министър и \"вътрешен\" човек от престъпния свят, подчертават от БСП. Вторият е срещу кмена на Тетевен за безпринципни назначения, трети - във връзка с охранителната фирма на Министерство на отбраната МОБА. Четвъртият за съмнения за злоупотреба с обществени поръчки в община Дулово. Петият е за Цветанов, а социалистите обещават още сигнали и за други общини като Шумен, Бургас и Септември в следващата седмица. Нинова: Има заплаха за националната сигурност, Борисов я прикрива БСП настояват и на утрешното извънредно съвместно заседание на парламентарната финансова и вътрешна комисия да бъдат изслушани и представителите на МВР, ДАНС и прокуратурата във връзка със системата на агенция \"Митници\", БАЦИС, за която се разбра, че е била пробита.", "date": "2018.01.21", "title": "Как Цветанов познава \"вътрешен човек\" от \"Наглите\", питат от БСП"}
{"url": "http://clubz.bg/63193-kirios_kym_dimitrov_vqrvaj_video", "text": "Григор Димитров и Ник Кириос демонстрираха приятелските си отношения след гигантския сблъсък на осминафинал на \"Аустрелиън оупън\". Двамата се прегърнаха и размениха окуражителни думи в края на спечеления от българина двубой. Григор измъкна страхотна битка, отива на четвъртфинал (СНИМКИ) На видеото личи, че австралиецът няколко пъти казва на Димитров \"Believe\" (\"Вярвай\"). Григор пък похвали своя опонент в първото си интервю на корта. А отношенията между Гришо и Ник са поредното доказателство, че първата ни ракета намира общ език на и извън корта с всички големи личности на тениса. Той е в отлични отношения както с безспорни авторитети като Рафаел Надал, Роджър Федерер, Новак Джокович и Анди Мъри, така и избухливи и скандални \"лоши момчета\" като Ник Кириос. Сега на Димитров предстои мач с Кайл Едмънд (Великобритания), на когото оказа помощ по време на мача им в Бризбън по-рано през януари.", "date": "2018.01.21", "title": "Кириос към Димитров: Вярвай! (ВИДЕО)"}
{"url": "http://clubz.bg/63197-germaniq_poe_kym_shiroka_koaliciq_izhodyt_neizvesten", "text": "След 58-минутна емоционална реч на Мартин Шулц и 5-часови бурни дебати делегатите на извънредня конгрес на Германската социалдемократическа партия (ГСДП), проведен днес в Бон, гласуваха с мнозинство за начало на коалиционни преговори с десницата на Ангела Меркел по сформиране на широка управленска коалиция в Берлин. Социалдемократите в Германия ще преговарят за коалиция с Меркел В залата присъстваха 600 делегати плюс 45-членното ръководство на партията, всички с право на глас. От общо 642 делегати, подали валидна бюлетина, 362 се обявиха в подкрепа на преговорите, 279 - против, а един се въздържа. Така крехко мнозинство от 56 на сто от гласувалите дадоха зелена светлина за начало на коалиционни преговори. Конгресът започна с пламенна реч на партийния лидер Мартин Шулц. Последваха изказвания на 50 делегати, като близо 80 на сто от тях се обявиха категорично за варианта ГСДП да е в опозиция и в никакъв случай в управление под канцлерството на Ангела Меркел. Меркел пое към широка коалиция. Шулц още мисли Изненадващо последен взе думата отново Шулц с драматично обръщение към делегатите да гласуват за начало на коалиционни преговори с цел съставяне на широка коалиция. Ораторът предупреди, че другата алтернатива биха били предсрочни избори, от които биха спечелили десните популисти. Избирателите нямало да простят на социалдемократите да тласнат страната в политическа криза. Шулц оповести, че изходът от днешния вот на делегатите е ключов момент в най-новата история на ГСДП, а Германия и Европа са отправили взор към решението на конгреса в Бон. Шулц изрази уважението си към онези делегати, обявили се срещу решението на партийното ръководство да се започнат коалиционни преговори и същевремнно призова към размисъл:  Днешното решение на мнозинството от делегатите на конгреса на ГСДП обаче не е край на драмата около сформирането на управленска коалиция в Берлин. След приключване на коалиционните преговори предстои да се направи писмено допитване до всичките 440 300 партийни членове на ГСДП. Те ще получат писма, към които ще бъде приложен коалиционният договор. Този процес ще отнеме две до три седмици. Въпрос без отговор е дали членската маса ще подкрепи договора, а така и съставянето на широка коалиция. При \"да\" според прогнозите Германия ще има правителство в навечерието на Великден. Страната отбелязва тази година Възкресение на 1 април. Меркел пое към широка коалиция. Шулц още мисли", "date": "2018.01.21", "title": "Германия пое към широка коалиция, изходът неизвестен"}
{"url": "http://clubz.bg/63196-okoto_na_mosul_za_id_te_sa_izrodi_jivotnite_sa_dobri", "text": "Анонимният хроникьор на дейнията на \"Ислямска държава\" с прякора \"Окото на Мосул\" разказа в \"120 минути\" по бТВ за работата си в северноиракския град. Иран обяви края на \"Ислямска държава\" Той дава информация за мъчени, екзекуциите, разрушенията в града в продължения на 2 години и 39 дни.  На въпроса как би ги описал, той отсече: \"Окото на Мосул\" бяга от Мосул преди да бъде разкрит. Най-страшното нещо, което вижда? Хванали го на един пазар за кражба, обясни иракчанинът. След три години ислямисти освободиха 82 ученички  Какво ще прави сега? Няма отговор. Пътищата между Мосул и Сирия били функциониращи, така че първо тръгнал натам, после в Турция. Семейството му е останало в Ирак, брат му е загинал при минохвъргачен огън по дома. Майка му отказва да напусне. Преводачката Мая Ценова видно се разстрои, но продължи без колебание. \"Окото на Мосул\" завърши с обяснение защо ИД унищожават библиотеки: След три години ислямисти освободиха 82 ученички ", "date": "2018.01.21", "title": "\"Окото на Мосул\" за ИД: Те са изроди, животните са добри"}
{"url": "http://clubz.bg/63190-dps_iska_demontaj_na_vlastta_i_programno_pravitelstvo", "text": "Държавата буксува, защото ГЕРБ и \"Обединените патриоти имат много различни програми. Затова е нужен \"демонтаж\" на властта, смята зам.-председател на ДПС Ахмед Ахмедов. Според Ахмедов е нужна спешен план за решаване на ключови проблеми - в здравеопазването, образованието, сигурността, и за борба с корупцията. Решението на ДПС е: Можело и без участие на ДПС в това програмно правителство, допусна Ахмедов. ГЕРБ и ДПС приеха \"закона Пеевски и компания\" за банковата несъстоятелност Като много други и той се опита да тълкува коледният изказвания на почетния председател на партията Ахмед Доган:", "date": "2018.01.21", "title": "ДПС иска демонтаж на властта и програмно правителство"}
{"url": "http://clubz.bg/63186-magnatyt_bari_shyrman_i_jena_mu_jertvi_na_ubijstvo", "text": "Канадският магнат в сферата на фармацията - Бари Шърман, и съпругата му Хъни са били убити - това е заключението на частни детективи, наети в разследването на изненадващата смърт на основателя на фармацевтичния гигант \"Апотекс\" (Apotex), съобщава \"Скай нюз\". Детективите бяха ангажирани от децата им. Шърман е 12-тия най-богат канадец, твърди \"Форбс\". Семейство Шърман бяха открити мъртви в дома им в Торонто на 15 декември миналата година от брокер на недвиоими имоти. От полицията съобщиха, че смъртта е настъпила в следствие на задушаване, но няма следи за влизане с взлом в дома, а и първоначално бе съобщено, че не се издирва извършител. Това наведе на съмнения, че се разследва самоубийство или убийство и самоубийство, припомнят медийни публикации. Основната версия бе, че 75-годишният Бари е убил 70-годишната си съпруга, след което се е обесил. Четирите деца на двойката обаче обявиха пред \"Торонто стар\", че версията са убийство и самоубийство няма никаква логика и започват собствено разследване.  Адвокатът Брайън Грийнспън е наел детективи, а те поискаха нова аутопсия. Патоанатомът е открил следи по ръцете на съпрузите. Според детективите белезите показвали, че ръцете им са били връзвани с корда или пластмасови въжета, въпреки че при откриването на телата не са били вързани и не е имало следи от въжета или корда наоколо. Другото твърдение на паралелното разследване е, че смъртта на Бари и Хъни е настъпила в следствие на удушаване с мъжки кожен колан. Съмненията са, че става дума за професионално убийство.", "date": "2018.01.21", "title": "Магнатът Бари Шърман и жена му - жертви на убийство?"}
{"url": "http://clubz.bg/63185-koshlukov_ne_smqtam_che_dyljim_obqsneniq_na_izdaniq_na_medijni_bosove", "text": "БНТ е на обществото, настоява в свой пост във \"Фейсбук\" новият програмен директор на националната телевизия Емил Кошлуков. Той пише в отговор на някои хора, \"които силно се вълнуват\" от целите и задачите на обществената телевизия, в 12 точки. Програмният директор Кошлуков става и водещ по БНТ. За по-сигурно Бившия кадър на ТВ \"Алфа\" (АТАКА) и TV7 пое и мястото на водещ в основното публицистично предаване \"Още от деня\", за да \"даде пример\" като водещ. И отбелязва, че обществените телевизии в Европа имат висок рейтинг, а БНТ \"не винаги, но го постига\" и \"нашата цел\" е предаванията да станат по-добри. Кошлуков подхвана културата Програмният директор постави условие на единственото всекидневно предаване за култура в целия български ефир \"Денят започва с култура\"  да удвои рейтинга си. Ясно е дал да се разбере, че в противен случай екипът ще бъде сменен. Това става след предавания, в които участват хора, които критикуват властта, обсъжда се свободата на словото и се споменава медийния бос Делян Пеевски. Кошлуков добавя, че знае, че кара \"някои хора да работят повече, отколкото са свикнали.\" Кошлуков има и конкретна критика: Лукарски не е участвал в БНТ по темата, така че програмният директор или има предвид друга телевизия, или дава примера с лидера на СДС на принципа: \"казвам ти, дъще, сещай се, снахо...\"  Кошлуков завършва с обещание: Кошлуков подхвана културата", "date": "2018.01.21", "title": "Кошлуков: Не смятам, че дължим обяснения на издания на медийни босове"}
{"url": "http://clubz.bg/63177-kartofi_i_qdreni_reaktori_chovechestvoto_se_gotvi_za_mars", "text": "НАСА тества ядрен реактор за пръв път от 60-те, учени разработиха семена, оцеляващи с малко храна и на ниски температури и най-накрая потвърдиха, че на Марс има предостатъчно лед. Това е обобщението само за последната седмица в заформящите се световни усилия за колонизиране на Червената планета. София - част от заселването на Марс Американската космическа агенция съвместно с местното министерство на енергетиката тества малък ядрен реактор в пустинята в Невада. Кръстен симпатично KRUSTY (\"с коричка\", но всъщност Kilowatt Reactor Using Stirling Technology, \"Киловатов реактор, използващ технология на Стърлинг\"), той ще е подходящ за осигуряване на енергия за бъдеща мисия на Марс. Ройтерс съощи, че първо реакторът е включван във вакуумна среда, а пълноценни тестове ще се проведат през март.  В миналото NASA използва радиоизотопни термоелектрически генератори, които използват косвено топлина от разпадащи се радиоактивни елементи. Сегашният реактор обаче работи с активна реакция - буквално \"цепене на атоми\", което води до по-висока ефективност. Прототипът ползва уран-235 в ядро с размерите на ролка тоалетна хартия. Междувременно екип от ирландски учени от Технологичния университет в Лимерик създадоха семена за картофи, пригодени за оцеляване с малко хранителни вещества и при ниски температури. Съставът на почвата на практика е без значение, стига да не е силно киселинна. Ще им е нужна предимно вода. Предстоят стрес-тестове на селекцията.  Те ще бъдат пратени в станция в Антарктида, където ще се провери колко точно студ могат да понесат. Предвижда се разработка на семена за домати, краставици, салати, спанак и ягоди. Шейн Бърн от Лунната и планетна лаборатория към Университетаа в Аризона затвърди теорията, че на Червената планета има огромни количества лед. На Марс е валяло преди повече от милиони години, но на определена височина има запазен предостатъчно вечен лед, който може да бъде ценен източник на вода за посетители и дори колонизатори.", "date": "2018.01.21", "title": "Картофи и ядрени реактори - човечеството се готви за Марс"}
{"url": "http://clubz.bg/63191-grigor_izmykna_strahotna_bitka_otiva_na_chetvyrtfinal_snimki", "text": "Григор Димитров отново е на четвъртфинал на Откритото първенство на Австралия по тенис след победа с 3:1 сета - 7:6(3), 7:6(4), 4:6, 7:6(4), срещу приятеля си Ник Кириос. Двамата направиха страхотен мач на централния корт \"Род Лейвър\". Тенисът бе на много високо ниво. Следващият съперник на българина е британецът Кайл Едмънд, когото Димитров победи трудно с 2:1 в Бризбън по-рано този месец. За втора поредна година №3 в световната ранглиста има шанс да стигне полуфинал. Няма съмнение, че \"Аустрелиън оупън\" е най-успешният за Григор турнир от Големия шлем. През 2014-а той стигна до четвъртфинал в Мелбърн, което прави три участия сред най-силните осем в такава надпревара. Никъде другаде първата ни ракета не е постигал подобно нещо. Кириос към Димитров: Вярвай! (ВИДЕО) А другата четвъртфинална двойка от този поток е Рафаел Надал (Испания) - Марин Чилич (Хърватия). Очертава се изключителен сблъсък. По-рано днес Рафа надви Диего Шварцман (Аржентина) с 6:3, 6:7(4), 6:3, 6:3, като загуби първия си сет от началото на турнира.  А Чилич обърна майсторски Пабло Кареньо Буста (Испания) - 6:7(2), 6:3, 7:6(0), 7:6(3). Също в четири сета пък Кайл Едмънд елиминира Андреас Сепи (Италия) - 6:7, 7:5, 6:2, 6:3. Днес Григор Димитров бе считан от някои специалисти за аутсайдер срещу Ник Кириос, който се намира в отлична форма от началото на годината и с който са приятели. Австралиецът се представяше по-убедително, докато хасковлията показваше колебания. Ник победи Григор в Бризбън с обрат, детронира го и после взе титлата. В първите два сета обаче българинът показа защо е №3 в света. В тях той се доближи до най-добрия си тенис.  В първата част не се стигна до пробиви, но Димитров бе по-близо до такъв, при 3:2 той имаше три възможности за брейк, но се съперникът му се измъкна с бомбения си сервис. Григор постепенно набираше скорост и беше много стабилен на своето подаване. Така се стигна до тайбрек, в който Гришо още в началото направи минипробив, задържа аванса си и реализира още първия сетбол за 7:3 и 1:0. За първи път от началото на турнира Кириос загуби тайбрек. Във втората част Димитров бе първият от двамата тенисисти, който реализира брейк за 4:3. Последва затвърждаване - 5:3. Ник показа колебания и в следващия сервис гейм, но някак успя да оцелее, пък и българинът направи някои непредизвикани грешки. Това явно вдъхна кураж на Кириос, но при своето подаване Димитров имаше сетбол, от който не успя да се възползва. И ексцентричният австралиец го проби! След бърза размяна се стигна до нов тайбрек. В който Григор отново показа класа, като спечели със 7:4 още от първия шанс. Така дръпна с 2:0. Тук мачът се завърза ще повече, Кириос отказа да се предаде. При 2:2 той проби Димитров, а до края показа самочувствие и не допусна спадове. При 4:5 Григор отрази един сетбол, но след това при началния удар на Ник нямаше никакъв шанс. Кириос би на нула и намали след 6:4. В четвъртия сет австралиецът не вкарваше толкова добре първия си сервис, но продължи да бъде сравнително доста ефективен на втория. Често го пласираше с над или около 200 км/ч, което е изумително. Така при 2:1 Димитров поведе с 40:15 при начален удар на своя опонент. Ала той оцеля. Последва труден гейм и за Григор Димитров с точка за пробив. Драмата в сета започна при 4:3 за третия в света. Той проби след грешка при воле на противника си - 5:3, и сервирише за спечелване на мача. Поведе с 15:0, но след това за първи път от началото на сета показа нестабилност. Така Кириос обърна и върна пробива - 4:5. След което изравни, а след сервис геймове, спечелени на нула, двамата отново трябваше да решат нещата с тайбрек.  Там нещата причилаха на развръзките в първия и втория сет. В крайна сметка Григор показа, че е боец и отново спечели - на четири. Последната точка бе извоювана с минаващ удар - българинът затвори мача като истински майстор и напълно заслужен №3 в ранглистата. Добрата новина за Димитров, освен класирането напред разбира се, е, че днес той вдигна нивото на представянето си, особено в първите два сета беше отличен. А нататък компенсираше грешките с характер и силна психика. При това срещу крайно неудобен съперник, намиращ се във възход. Днес съдбата (и класата на Григор) върна на Ник трите спечелени сета с тайбрек в предишния кръг срещу Жо-Вилфред Цонга. С обратен знак. Григор Димитров е боец от началото на първия за годината турнир от Големия шлем. А формата му още не е най-добрата. Сега го чака нова битка с намиращ се в отлично състояние тенисист. Кайл Едмънд отново е машина за асове, той също удря топката много силно. За добро или лошо е по-предсказуем от Ник Кириос.", "date": "2018.01.21", "title": "Григор измъкна страхотна битка, отива на четвъртфинал (СНИМКИ)"}
{"url": "http://clubz.bg/63138-vyv_venecuela_veche_ne_izdavat_i_pasporti_nqmalo_hartiq", "text": "  - Страна, превзета от насилието. То се извърша от един режим, който има намерение да упражнява пълен контрол върху 30-милионното й население. Венецуела е на ръба на пропастта. Там цари несигурност, защото правовата държава бе ликвидирана. Страдаме от катастрофална криза на управлението, от огромно неравенство в икономически и социален план. Ние сме в момента страната с най-високата инфлация в света. В реултат на лошото и некадърно управление липсват не само стоки от първа необходимост, но също така лекарства И в резултат ряко се увеличи смъртността. Такава е днешната картина от Венецуела. Венецуелски опозиционер избяга, като мина през 29 КПП - Но сега венецуелците масово започнаха да бягат със салове. В отчаянието си те търсят спасение на близките острови Аруба, Кюрасао, Бонайре. - Не. Но много хора нямат паспорти. Няма да повярвате, но властите бавят издаването на такива паспорти, когато е изтекъл срокът на старите. Оправдават се с липсата на хартия. Разбира се, нещата се оправят веднага с един солиден подкуп. Но колцина могат да си го позволят? Освен това огромна част от венецуелците нямат пари да си купят самолетен билет. Отделно хиляди хора всеки ден пресичат границата с Колумбия - това със сигурност ви е известно. Всеки търси спасение от немотията и безработицата. Говори се, че днес в чужбина има цели 4 милиона венецуелци. Такова нещо не се е случвало досега в цялата ни история. - Бягството ми бе изпълнено с рискове. Точно днес, когато разговаряме , се навършиха два месеца от него. Слава Богу, успях да се измъкна и да мина през всички военни или полицейски постове по пътя ми. Пътувах цяло денонощие по шосетата, преди да стигна до свободната територия на Колумбия. - Точно така. Най-малко толкова бяха. Решението за бягство бе лично мое, никой не го е организирал. Нито едно правителство не е свързано с това, не вярвайте на писанията. Осъзнавах всички рискове, защото трябваше да измина над 1000 километра. Беше си като руска рулетка. Имаше огромна опасност да ме разпознаят. Още повече, бягството ми е било усетено почти веднага и слушах по радиото как съобщават, че ме издирват с червена бюлетина. Всички телевизии постоянно показваха снимката ми. Не знам как никой от охраняващите постовете не ме позна. Пристигах в граничния град Кукута в Колумбия и незабавно уведомих местните власти. Президентът Хуан Мануел Сантос веднага ми предостави убежище. Но аз отидох в Испания, където живее семейството ми. И оттам ще водя борбата, която водят милиони венецуелци. Същевременно вече започнах да обикалям Европа, Северна и Южна Америка. Крадат животни от зоопарк заради глада във Венецуела Хиляди венецуелци се втурнаха за храна в Колумбия (ВИДЕО) - Разбира се, че имаше хора, които знаеха. Не бях сам в колата. Но нямах фалшив паспорт. Ще дойде времето и ще разкажа подробно как избягах. Но не сега. - Не, аз съм венецуелец и никога не бих искал да имам друго гражданство. Но свободна и демократична Испания ми предостави всички възможности за пребиваване и свободно придвижване, за което съм благодарен. Скоро ми предстои пътуване до Източна Европа. Засега няма да ви казвам нищо повече. Всичко с времето си. - Има разногласия, които смятам, че могат да бъдат разрешени. Особено ако става дума за бъдещето на Венецуела. Така например, въпреки противоречията вътре в опозицията, на свикания от нея референдум народът се изказа твърдо против измисленото от режима \"Учредително народно събрание\". Неговата единствена цел е да заеме мястото на законно избрания парламент, в който ние спечелихме убедително. Разногласията обаче са нещо нормално, когато става дума за една демократична опозиция. При демокрацията няма как всички да мислят еднакво. Само че всеки режим се възползва от това. И извлича максимална полза. Ето какво се получава. - Не, в никакъв случай. Това може да стане единствено с мирни средства. Но е необходимо едно демократично преустройване на опозицията. Явно имаме някои недостатъци, за което вината вероятно е в ръководителите. Това вероятно се отнася и за мен. Една огромна част от венецуелския народ - 80 на сто, искат да бъде сложен край на диктатурата. Трябва да ги мобилизираме и да спечелим доверието им. Същевременно сме подготвили съдебен иск срещу Мадуро, който ще депозираме пред Организацията на американските държави (ОАД). Става дума за убийството на 8 души на 15 януари.  Това е убийство на предали се невъоръжени хора, което е нарушение на член 8 на Римския статут. Обвиняваме то и по член 15 - серийни убийства. Мадуро е един масов убиец. Полицейски пилот поведе бунт срещу Мадуро (ВИДЕО) - Който и да бъде, трябва да е само един. И да бъде избран след зачитането на всички фактори. Точно този въпрос поставих наскоро, при първата ми обиколка зад граница след моето бягство. Много е важно посланията на кандидата да бъдат твърди и ясни. Те трябва да включват обещания не само за по-добър живот, но например и за граждански контрол върху армията, какъвто в момента липсва. На пръв поглед тази подробност може да изглежда маловажна, но не е така. Венецуела е една от страните, където военните са властвали доста по-малко. Не сме свикнали да живеем в казарма, както в някои други страни на американския континент. - Не е първата ми мечта. Моята главна мечта е свободата на Венецуела. Казвам ви го съвсем искрено. - Самият аз се смятам за либерален социалдемократ. Но да, аз съм вляво от центъра, така да го кажем. Съществува един стереотип, според който десницата е консервативна и защитава статуквото, а левицата се бунтува. Но това е от по-стари времена. Във Венецуела има немалко хора, които не са наясно какви са. Самият аз се смятам за гражданин, който защитава частната собственост и смята, че върховенството на закона трябва да се уважава, че всички граждани трябва да имат достъп до образование и здравеопазване. Пък вие ме определяйте както си искате. Крадат животни от зоопарк заради глада във Венецуела Хиляди венецуелци се втурнаха за храна в Колумбия (ВИДЕО) Полицейски пилот поведе бунт срещу Мадуро (ВИДЕО)", "date": "2018.01.21", "title": "\"Във Венецуела вече не издават и паспорти - нямало хартия\""}
{"url": "http://clubz.bg/63180-merki_za_vyzduha_kolite_s_vklyuchen_dvigatel_do_3_min_bagerite_s_visoka_taksa", "text": "Във вторник предстои вероятно последното заседание на комисията по екология към Столична община, на която местните парламентаристи трябва да одобрят окончателно мерките за справяне с мръсния въздух преди общинският съвет да ги гласува на 25-и. Тези мерки, част от по-големия план на \"Московска\" 33 за подобряване на качеството на въздуха претърпяха редица метаморфози, бяха подлагани и на публични обсъждания. На последното заседание на екокомисията, на 16-и, председателят й Лорита Радева пое ангажимент да бъдат разгледани предложенията на неправителствения и гражданския сектор преди окончателното гласуване. Предвид факта, че последното обществено обсъждане се провали, защото не бяха обсъждани мерките по същество, НПО внесоха писмени предложения с надеждата да бъдат взети предвид. Голяма част от тези предложения са съвсем резонни и до голяма степен отговарят на критиките на гражданите към плана на СО. Ето ги и тях: \"За 2017 г. нормата е превишена в 5 от 6-те пункта за мониторинг на въздуха. Това показва, че замърсяването по показател ФПЧ10 не е фокусирано само в централната част на града, а засяга цялата територия на общината. В тази връзка териториалният обхват на мярката е неадекватен и изглежда дискриминационен спрямо по-крайните столични квартали\", посочват от НПО. Затова предлагат увеличението за таксите да бъде въведено за цялата територия на Столична община.   Аргументите на организациите тук са като за предходната мярка. Те предлагат увеличението за таксите да бъде въведено за цялата община.   \"В София е масово разпространена практиката спрели превозни средства в изчакващ режим да са с включен двигател, както и на работна техника по строителни обекти в режим на неизвършване на дейности. Родители, съпрузи, приятели редовно изчакват своите близки на включен двигател на спирките на градския транспорт по 5, 10 и повече минути. Световната практика на големи градове и столици по света показва, че от повече от 10 години ефективно са въведени специални нормативни режими за гарантиране незамърсяването от изгорели газове поради неизключване на съответната техника/превозно средство\", посочват гражданите. Затова и подкрепят предложението на СО за ограничаване на престоя с включен двигател до 3 минути. Тази мярка е хубава, но е под въпрос как ще бъде следено за нарушители, как ще се засича от точно колко минути някой е спрял за престой.   Обсъжданият механизъм се базира на допускането, че настоящата система за прогноза на замърсяването работи адекватно и коректно предвижда периодите с високи нива на замърсяване. Ако това допускане е невярно обаче, то тогава целият механизъм е опорочен. Затова трябва да се прави постоянна проверка на резултатите от системата за прогноза спрямо реално измерените стойности и при несъвпадение над 10% на месечна база да се възложи промяна/доразработка на системата с цел постигане на по-голяма точност. Уточняване: под „несъвпадение над 10%“ се разбира, че в повече от 3 дни в месеца системата за прогноза не е прогнозирала правилно интервала, в който попада средноденонощната концентрация в дадения пункт\". Предложението на НПО е да има ежемесечен мониторинг на системата на БАН и при установяване на разминаване, тя да се се \"ъпдейтва\".   Според НПО-тата информационната кампания не е достатъчна. Според тях тя не трябва да се провежда както сега - чрез еднократни прессъобщения и интервюта, а чрез систематична информационна кампания включваща клипове, билбордове и други средства за ефективно информиране на обществото.   В момента липсва яснота дали съответните мерки се предприемат при превишаване в една, две или във всички постоянни градски автоматични станции за мониторинг (такива се появиха само по отношение на най-големите замърсявания - от над 200 µg/m , б.р.). От НПО предлагат да се въведе изискване за поне 2 пункта за измерване на въздуха. Имайки предвид, че в София живеят и работят между 2 и 3 милиона души, експозиция към сериозно наднормено замърсяване имат грубо между 650 000 и 1 000 000 души, посочват сдруженията.Оттам настояват още мерките да се задействат не след прогноза за два \"мръсни дни\", а за един.   В настоящия си вид Механизмът не съдържа мярка, с която да се информират гражданите за очакваните нива на замърсяване на атмосферния въздух. От НПО предлагат да се доабви в текстовете: \"СО информира гражданите за очакваните наднормени нива на замърсяване чрез радио и телевизионни медии (например като част от прогнозата за времето)\". Липсва мярка и за информиране на училища и детски заведения за очаквани наднормени концентрации на ФПЧ, посочват още гражданските организации. И предлагат до ясли, училища, частни учебни заведения и пр. да се изпращат съобщения на електронната поща, с които според нивото на замърсяване, да се ограничават дейностите на децата на открито, или направо да се спират.   Не става ясно кога, къде и как СО ще оросява, което прави мярката неприложима, посочват организациите и предлагат: СО предприема механизирано оросяване в периода май-октомври на всички пътни артерии в районите, в които се очаква да има наднормено замърсяване (когато е приложимо).   \"Горичка\", \"Грийнпийс\" и останалите НПО не са съгласни с отпадането на двоната такса за Соня зона, каквото предложение направи на последното заседание на екокомисията зам.-кмета по околната среда Йоана Христова. Те предлагат СО да въведе двойно увеличение на таксата за паркиране и в „Синя“, и в „Зелена“ зона и увеличаване на работното време и честотата на градския транспорт (без това да води до използване на силно замърсяващи автобуси). Те предлагат още тази мярка да се използва при замърсяване от над 150 µg/m , а не над 200, каквото бе намерението на общината.   Сега от СО предлагат такъв на цена от един лев за целия ден да се въведе след като вече са били измерени високи стойности на замърсяване (над 200 µg/m , т.е. постфактум, след като критичните дни са отминали. От НПО обаче не са съгласни и настояват „зелен билет“ да се въведе директно след прогноза за средноденонощни концентрации на ФПЧ над 150 µg/m . \"Въздействията върху човешкото здраве при тези нива на замърсяване са значителни, затова смятаме, че е необходимо да се пристъпи към изпълнение на мярката още при наличие на прогноза\", мотивират се те.   Тази мярка касае проверки за спазването на националното законодателство. Нормативното изискване, че всяко МПС трябва да спазва определените емисионни стойности, трябва да се спазва постоянно, а не само в дните с повишено замърсяване, посочват НПО. Междувременно от общината дадоха заявка, че ще се откажат от едни от последните предложения за затваряне на части от столицата за коли с четни и нечетни номера. Както и от варианта безплатен градски транспорт.  ", "date": "2018.01.21", "title": "Мерки за въздуха: Колите с включен двигател до 3 мин., багерите - с висока такса"}
{"url": "http://clubz.bg/63178-marsh_na_jenite_sreshtu_trymp_v_sasht_snimki", "text": "Стотици хиляди американци излязоха на протест срещу президента Доналд Тръмп тази събота в десетки градове в страната съобщиха световните медии. Шествието е обявено като вторият \"Марш на жените\", с който се отбелязва първата година на държавния глава на поста. 1 година управление на Тръмп - раздори и данъчни облекчения Основните протестни шествия са във Вашингтон, Ню Йорк, Лос Анджелис и Чикаго, но по-малки протести ще има в още 250 други населени места. Според протестиращите администрацията на Тръмп набляга на политики, вредни за жените. Говорители призовават американските граждани да гласуват по-активно за изборите за Конгрес през ноември. Организаторите на протеста са си поставили за цел да докарат 1 милион нови глапосодаватели до урните през ноември и да вкарат повече политици, защитаващи позициите на жените във властта. Там са най-много протестиращи - 600 000 души, съобщиха от градската управа. В Чикаго са между 200 и 300 хиляди.  Тръмп пък написа в Туитър, че е постигнал икономически успехи, които са повлияли позитивно на жените през последната година. В действителност трудовото министерство на САЩ показа спад в безработицата при нежния пол през декември до 3,7% от средните за страната 4,1%. От началото на президентската си кампания Тръмп има сериозни загуби в одобрението си от жените. Около 46% от мъжете одобряват работата му според изследване на Pew Research Centre, спрямо едва една трета от жените.  ", "date": "2018.01.21", "title": "\"Марш на жените\" срещу Тръмп в САЩ (СНИМКИ)"}
{"url": "http://clubz.bg/63163-es_reshi_veche_mojem_da_qdem_bubolechki", "text": "Преди три години известният италиански готвач Роберто Флоре решава да предложи на гостите на събитие в Милано меню с насекоми. Когато разбират за това, властите отнемат лиценза му. Само няколко дни по-рано обаче готвачът е предложил същото меню на европейски чиновници в Брюксел и всичко е минало по план. Флоре е един от готвачите, станали жертва на различните национални регулации, които определят дали до масите ни могат да стигат буболечки или не. От началото на тази година, вече няма повод за притеснение. На   във всички страни от Европейския съюз. Ако искате да опитате ларви в менюто си, вече свободно можете да го направите и в Италия. Според предишните европейски правила (т.нар. регулация на новите храни, която се отнася за непознатите преди 1997 г. продукти, например киноа), не е ясно дали производителите могат да продават цели насекоми за консумация от хората, или само крила, например. Националните власти имаха свободата да забранят бургера със скакалци например, както прави Италия. Жена напълни метро в Ню Йорк с буболечки, то блокира Много природозащитници и експерти определят   в сравнение със замърсяващите околната среда телена и прасета. Освен отвращението на много хора и нежеланието им да опитат храна с насекоми, производителите в Европа винаги са се сблъсквали с липсата на ясни регулации. Според международна организация от два килограма храна, дадена на буболечки, се получава един килограм годна за ядене от човека храна. Едно теле например за осем килограма храна, която получава, може да осигури един килограм храна за човека. Освен това насекомите произвеждат много по-малко парникови газове и амоняк, отколкото добитъка. Това ги прави добра алтернатива за изхранване на непрекъснато растящото население на земята, което ще достигне 9 милиарда през 2050 г., твърди Агенцията по храните на ООН.", "date": "2018.01.21", "title": "ЕС реши: вече можем да ядем буболечки"}
{"url": "http://clubz.bg/63192-50_000_protestirat_v_solun_sreshtu_priznavaneto_na_makedoniq_snimki", "text": "50 000 души се събраха в центъра на Солун и редица други градове в Гърция на протест днес, съобщиха световните медии. Причината - възможността името на Република Македония да бъде признато. Около 500 автобуса са пристигнали в града от цялата страна, съобщават гръцките медии. Смята се, че близо 30 000 души ще протестират в цялата страна. Пробив в ООН за името на Македония или още дълги преговори Дебатът за името между съседките ни бе възобновен през декември. Новото правителство за Македония си постави за цел да приключи ключовия спор тази годинаа, което ще им отвори врати към НАТО и ЕС. Гърция още нарича страната БЮРМ, или \"Бивша югославска република Македония\". Гръцкото правителство видно търси компромис - за това призова днес и премиерът Алексис Ципрас. Според протестиращите обаче \"Македония означава Гърция\" и искат името напълно да бъде изключено като възможност за северната им съседка. В момента се обсъждат варианти като \"Нова Македония\" и \"Вардарска Македония\". В протеста се включват гръцки сдружения и организации от диаспората, спортни и християнки асоциации, кметове и митрополити, както и местния футболен клуб ПАОК. Те твърдят, че протестът не е партиен, но в него ще участва и предсавители на \"Златна зора\" и \"Съюзът на центристите\". Статуя на Александър Македонски била на път да предизвика сблъсъци, съобщи специалният екип на българската телевизия, но ситуацията била овладяна. По-ррано днес бе организиран и контрапротест в друга част на Солун срещу национализма под мото \"фашистите навсякъде по света говорят един и същ език\".", "date": "2018.01.21", "title": "50 000 протестират в Солун срещу признаването на Македония (СНИМКИ)"}
{"url": "http://clubz.bg/63189-2017_a_rekordno_goreshta_i_to_bez_el_nino", "text": "Светът през 2017-а видя едни от най-високите средни температури, които някога са били отчитани. И това изненада учените, които очакваха по-ниски температури в сравнение с рекордите от предишните години, пише \"Ню Йорк таймс\". Учените от НАСА преди дни класираха 2017-а като втората най-гореща година, откакто има измервания на температури, т. е. от 1880 г. По-гореща от нея е била само 2016 г. Националната океанологична и атмосферна служба, която използва различна методология, ѝ отреди третото място  - след 2016-а и 2015-а. Това, което е по-особеното през 2017г., обаче е, че нямаше Ел Ниньо, горещото течение от Тихия океан, което задължително повишава средните температури. Даже напротив годината би трябвало да е по-студена заради Ла Ниня, която обикновено се свързва с по-ниски температури на въздуха.  \"Това е новото нормално\", казва Гевин Шмид, директор на  Goddard Institute for Space Studies, обединението на НАСА, което извършва анализите. \"След 10 години ще казваме: О, вижте ново десетилетие на рекордно горещи температури\", добавя той. Анализ от частната независима организация Berkeley Earth определя миналата година като най-горещата без Ел Ниньо. Зики Хаусфадър, изследовател в организацията, обяснява, че освен слабата Ла Ниня \"няма други доказателства, че има охлаждане\". 17 от 18-те най-горещи години са били след 2001 г., отчитат учените. От края на 19 век температурите са се увеличили с над 1 градус по Целзий. За да се избегнат най-лошите последици за промени в климата температурите не бива да се увеличат с повече от 2 градуса по Целзий. Същевременно американският президент Доналд Тръмп отхвърля глобалното затопляне и извади САЩ от Парижкото споразумение за климата. Температурите в Арктика, където затоплянето е два пъти по-бързо отколкото в другите части на планетата, скочиха отново през 2017 г., а регионът продължи да губи морски лед. Учените очакваха, че 2017-а ще сложи край на трите последователни години на температурни рекорди. Което не се случи.", "date": "2018.01.21", "title": "2017-а - рекордно гореща. И то без Ел Ниньо"}
{"url": "http://clubz.bg/63183-nastyplenieto_na_turciq_v_siriq_prodyljava", "text": "Турция започна сухопътна атака в региона Африн в Сирия днес, съобщи \"Асошиейтед прес\". Премиерът Бинали Йълдъръм уточни, че армията е навлязла в страната сутринта от турското село Гюлбаба. Офанзивата \"Маслинена клонка\" е с цел да се атакуват кюрдите от \"Сили за народна самоотбрана\" (YPG) в региона. Засега са поразени 153 цели в региона - укрития, заслони и складове за муниции, използвани от кюрдските въоръжени части Турция нанесе удари по кюрдите в Сирия Артилерийският обстрел продължава.  Той каза още, че турската армия ще разбие кюрдите и Вашингтон няма да може да им помогне. И обвини свои съюзници, че са им предоставили 2000 самолетни товара и 5000 камиона с оръжие. Турция заплашва с атаката от седмици, тя започна с въздушни удари в петък 19-ти януари. YPG обаче са съюзник на САЩ срещу \"Ислямска държава\", което предизвика напрежение между двете страни и призиви от страна на Турция американците да си оттеглят подкрепата от тях, тъй като ги счита за терористи. Междувременно и френският министър на отбраната Флоренс Парли призова Турция да прекрати офанзивата си, тъй като кюрдите са ключов съюзник срещу Ислямска държава, съобщи АФП. Докладвано е за един ранен турски войник до момента - от ракетна стрелба през границата. ", "date": "2018.01.21", "title": "Настъплението на Турция в Сирия продължава"}
{"url": "http://clubz.bg/63176-%E2%80%9Ebalzen%E2%80%9C_ili_kak_biskvitkite_prevzemat_sveta", "text": "\"Харибо\" - бонбоненият концерн, роден в перално помещение Те не са толкова известни в България, но в Германия всички ги знаят отлично – хрупкавите златистожълти назъбени правоъгълничета „Лайбниц“ на сладкарския концерн „Балзен“. Нямат претенциите да са най-големият деликатес на света, но за сметка на това са изключително популярни и се радват на масов интерес, който донася значителни печалби на фирмата. Тя може да се похвали с повече от вековна история – създадена е през 1889 година, със само няколко служители в началото, докато днес без уговорки може да бъде наречена империя. Основателят Херман Балзен е едва 30-годишен, когато решава да се втурне в непознатия му дотогава бизнес, купувайки една западаща английска фабрика за бисквити в Хановер. В Германия тогава дори няма дума за бисквита – фирмата e за производство на английските „cakes“, с което Херман не е много наясно, но поне познава продукта благодарение на работата си в Лондон като вносител на захар. Първоначално източник на рецептите е именно Великобритания – оттам са купени, но усъвършенстването им се извършва на място в Хановер. А и името, с което се сдобиват, е на един виден син на северногерманския град – техен кръстник е известният философ, учен и математик Вилхелм Лайбниц. Балзен иска, както казва, маслените му бисквитки да се открояват и да се разпознават. Затова кръщава и други свои продукти на видни мислители, но шампионът е „Лайбниц“, удостоен със златен медал на Световното изложение в Чикаго само четири години след излизането си на пазара. Междувременно Херман Балзен построява собствена фабрика, броят на служителите му достига 100. А той иска да продължи напред – установява контакти с производители на сходни продукти във Франция и Великобритания, негова, т.е. на бисквитите „Лайбниц“ е една от първите светещи реклами, инсталирана в центъра на Берлин. Под мотото „Какво друго освен „Лайбниц“ да си похапне човек на път“ сладкишите намират все по-широко разпространение по гари и будки, сдобили се вече и с подходяща опаковка, която позволява по-продължителното им съхранение. Сдобиват се и с погерманченото име „Keks“, което измества английското „cakes“ и няколко години по-късно дори официално е включено в основния речник Дуден. През 1912 работещите във фирмата са почти 2000, а конвейери се използват още преди да ги популяризира Хенри Форд – от 1905. Палитрата на продуктите се разширява, а за комфорта на служителите се полагат специални усилия: „Не е без значение в каква среда работиш“, казва Херман Балзен, който не само се грижи за интериора във фабриката, но и предоставя на своите подчинени квалификационни курсове, библиотека и зъболекар. Освен това очаква от тях да се къпят веднъж седмично в банята, която също е изцяло на тяхно разположение. Когато започва Първата световна война, Херман Балзен е убеден, че Германия ще я спечели и е пълен с нови проекти – като например за градче, обединяващо фабриката, жилищен квартал, училище, театър и църква. Но дотам така и не се стига. Основателят на фирмата умира през 1919, оставяйки четирима синове, които обаче са все още твърде малки, за да поемат нещата. „Балзен“ закъсва, банките не са склонни да отпускат кредити и спасението изглежда невъзможно, докато не се намесва дългогодишният бизнес-партньор на Херман – англичанинът сър Грант. Именно той успява да набави необходимите средства във времената на чудовищна инфлация, когато парите дори вече не се броят, а се теглят с кантар. Но кризата продължава да подлага бисквитеното производство на изпитания, „Лайбниц“ ни най-малко не е изгубил привлекателността си за клиентите, но за много от тях цената е твърде висока. Накратко - има нужда от нововъведение, което в крайна сметка прилагат встъпилите в семейното предприятие трима от четиримата синове: нов вид метални опаковки по половин килограм за една райхсмарка. Този продукт тутакси се превръща в шлагер и се радва на огромен успех – през 1933 се произвеждат по 25 000 кутийки на смяна. По време на Втората световна война фирмата е включена сред тези, чието производство се определя като важно за военните цели на Германия – в този период акцентът е върху сухарите за армията. От 1941 нататък във фабриката започват принудителна работа и украинки, и полякини, без обаче да са третирани неравностойно. Впоследствие заявяват, че са били сравнително доволни от условията, при които са били поставени, а за да излезе максимално начисто, през 1999 „Балзен“ създава фондация за обезщетение на прилагалите принудителен труд. След войната няма как да се залага на деликатесите – произвежда се предимно хляб, но още през 1945 бисквитките пак са на пазара. Синовете си разпределят задълженията: единият е инженер, другият управлява, третият се занимава с разработката на нови продукти. Сред тях са, например, картофените чипсове, различните соленки и кексове (вече в българското значение на думата), чрез които „Балзен“ разширява присъствието си в световен мащаб и през 60-те години вече има 11 хиляди служители. С течение на годините в ръководството на фирмата влизат и внуците на основателя, което не минава безпроблемно – налага се да си поделят сладкия и соления сегмент, което се случва в началото на 90-те. Пак с тези времена се свързва и една разтърсила предприятието афера, довела до щети, възлизащи на 50 милиона марки: заради съмненията, че са заразени със салмонела, се налага от пазара да бъдат изтеглени почти 20 милиона пакета чипс. Последвалото сътресение вече е от съвсем друг характер: през 2013 безскрупулен крадец смъква и отнася от фирмената централа в Хановер златната бисквита от емблемата. За връщането й поставя следните условия – да се предоставят безплатни бисквитки на една детска болница, а освен това да се дарят средства на приют за бездомни животни. Точно две седмици по-късно скъпоценната бисквита се връща в емблемата и оттогава насам се охранява с видеокамери. 140 000 тона сладкиши, основна част от които са двата милиарда бройки бисквити „Лайбниц“ – на толкова възлиза актуалното годишно производство днес, което осигурява на хрупкавите правоъгълничета твърдо първото място в Германия по популярност. И дори са направени изчисления, съгласно които ако се подредят едно върху друго, те ще се издигнат на 8 000 километра височина.", "date": "2018.01.21", "title": "„Балзен“ или как бисквитките превземат света"}
{"url": "http://clubz.bg/63188-tir_skysa_3_mantineli_i_parapet_i_se_privodni_v_marica", "text": "Турски ТИР скъса три мантинели и парапет и падна от 30-метров мост в река Марица край Харманли. Инцидентът станал тази сутрин след 5:00 часа на автомагистрала „Марица“, съобщава , съобщи „Сакарнюз”. Борисов: Не е все едно дали един тираджия се връща до България или до Белгия Тежкотоварният камион е идвал от посока изток. Тирът се е подхлъзнал заради поледицата на моста. Скъсал е едната мантинела на северното платно, втората и третата на южното, разбил е парапета на моста и е паднал в реката. Шофьорът се е заклещил в кабината, а спасители от харманлийската пожарна се притекли незабавно на помощ. По-късно шофьорът е откаран в харманлийската Заради инцидента южното платно на АМ „Марица“ от Харманли до Любимец бе затворено, а обходният маршрут е по пътя Е80. Симптоматично у нас турски шофьори карат употребили алкохол, отбелязват полицаи. Първата причина е тежкият режим на продажба и цените на напитките в родината им, както и фактът, че често смятат, че при спиране от българския КАТ могат \"да се оправят\" по различни неописани в Закона за движение начини.", "date": "2018.01.21", "title": "ТИР скъса 3 мантинели и парапет и се приводни в Марица"}
{"url": "http://clubz.bg/63184-lekarstva_bez_obshtestveni_porychki_ako_sa_bez_alternativa", "text": "Снабдяването на болници с лекарства за пациенти, за които няма алтернативно лечение у нас и въпросните медикаменти се се предлагат на пазара ни ще става без обществена поръчка. Това ще се случи, ако депутатите приемат промяна в Закона за обществените поръчки, предложена от Данаил Кирилов и Даниела Дариткова от ГЕРБ. Поправката в закона е внесена в петък. Става дума за лекарства, които са включени в списъка по чл. 266а от Закона на лекарствените продукти в хуманната медицина - тоест такива, които са регистрирани в страна членка на ЕС, разрешени са за употреба, но не се предлагат в аптеките и нямат пазарна дистрибуция. Най-често това са медикаменти за редки заболявания, а приложението им е подходящо за малък брой пациенти.  Сега по закон болниците са длъжни в такива случаи да обявят обществена поръчка. Според депутатите от ГЕРБ обаче това създава риск доставката на медикаментите да се забавя, защото процедурите са дълги, става ясно от мотивите. Освен това за въпросните лекарства обикновено няма повече от 1 вносител, така че отпадането на задължението са се провежда търг не би довело до нарушаване на принципите на конкуренцията, се казва още в аргументацията на вносителите за законопроекта. Също така заради относително малкия брой пациенти, които биват третирани с такива медикаменти, болниците нямат възможност да прогнозират кога и от кое от лекарствата в списъка биха имали нужда, за да бъдат доставени с предварително обявен търг.  Промяната идва след поредица от скандали, свързани с идеята на ГЕРБ да наложат мораториум върху плащанията от страна на НЗОК на иновативни медикаменти през 2018 г. Президентът Румен Радев наложи вето над тази част от бюджета на НЗОК за тази година и в крайна сметка след масово недоволство текстовете бяха отменени.  Сега идеята е лечението с иновативни терапии да става само в определени от здравните власти болници - идея, която също среща отпор сред организации за защита на правата на пациентите.", "date": "2018.01.21", "title": "Лекарства без обществени поръчки, ако са без алтернатива"}
{"url": "http://clubz.bg/63179-spodelq_li_rumen_radev_syveti_za_parichni_krediti_na_turski", "text": "Профилът на президента Румен Радев в социалната мрежа Фейсбук е бил хакнат тази нощ. Това съобщиха от прессекретариата на държавния глава. Става дума за споделена публикация от турски сайт на турски език.  Службите са уведомени и проверяват случая. Споделената страница е типична реклама за бързи кредити - заглавието на публикацията е \" Acil Para Lazım Kredi Çekemiyorum – Para Bulma Rehberi", "date": "2018.01.21", "title": "Споделя ли Румен Радев съвети за парични кредити на турски?"}
{"url": "http://clubz.bg/63181-ide_li_kraqt_na_erata_martin_shulc", "text": "Днес е съдбовен ден за лидера на Германската социалдемократическа партия (ГСДП) Мартин Шулц. В Бон се открива партиен конгрес, на който 600 делегати трябва да решат дали партията да участва или не в широка управленска коалиция с десницата – Християндемократическия съюз (ХДС) на Ангела Меркел и баварския Християнсоциален съюз (ХДС). Шулц призова съпартийците си да влязат в коалиция с Меркел Преди това бяха проведени конгреси на местни структури на ГДСП в редица федерални провинции, сигналът не бе оптмистичен. Социалдемократите от най-многолюдната федерална провинция Северен Рейн-Вестфалия с население от 18 милиона души са категорично против широка управленска коалиция в Берлин. Също и тези от провинция Хесен. Двете федерални провинции изпращат най-много делегати на днешния конгрес в Бон – 216 от общо 600 или над една трета от присъстващитне на партийния форум. Младежката организация на ГСДП също е категорично против съвместно управление с десницата. Конгресът започва в 12 ч българско време с едночасова реч на партийния лидер Мартин Шулц. Че ще говори пламенно, е ясно. Не се знае обаче дали ще убеди мнозинството от делегатите да гласуват в полза на широка управленска коалиция. А и се помни каква позиция зае Шулц след парламентарните избори, проведени на 24 септември м. г. – категорично против участие на партията му в управлението на държавата. Впоследствие се обърна на 180 градуса. Шулц: Няма зелена светлина за широка коалиция Ето хронологията: Вечерта на 24 септември м. г., когато стана ясно, че ГСДП печели едва 20,5 на сто от бюлетините, най-лошият изборен резултат на партията в историята на ФРГ, Мартин Шулц обяви:”Абсолютно ясно е, че избирателите пожелаха да сме в опозиция.” На следващия ден: “Няма да участвам в правителство на Ангела Меркел!” На 20 ноември след провала на преговорите по съставяне на управленска коалиция между десницата, либералите и зелените: “Не сме на разположение за сформиране на широка коалиция.” На извънредния конгрес на ГСДП, проведен на 7 декември: “Не бива да управляваме на всяка цена. Но не бива и на всяка цена да не управляваме.” На 21 януари т. г. след края на проучвателните преговори с десницата: “Вярвам, че постигнахме забележителни резултати.” Как ще гласуват днес делегатите на конгреса на ГСДП, дори опитни политолози не се решават на прогноза. Редица влиятелни медии в Германия коментират, че днешният ден може да се окаже началото на края на политическата кариера на Мартин Шулц Шулц: Няма зелена светлина за широка коалиция", "date": "2018.01.21", "title": "Иде ли краят на ерата Мартин Шулц?"}
{"url": "http://clubz.bg/63182-syrceto_na_es_moje_da_e_otvoreno_no_tova_na_britaniq_ne_e", "text": "Последните вопли на Доналд Туск, че сърцето на Европейския съюз е все още отворено за Великобритания, ако тя промени мнението си относно напускането на блока, вероятно няма да бъдат чути отвъд Канала. Туск обяви пред Европарламента, че \"Брекзит\" е обратим Винаги е имало значителна част от британското население, която е емоционално свързана с Европа, но тя винаги е била по-малка от враждебно настроените или напълно прагматичните. В миналото общественото мнение се люлееше между остра опозиция и широка подкрепа за Европейския съюз, в зависимост от това доколко британците вярваха, че получават облаги от членството си. Британската подкрепа за ЕС има склонността да се базира на рационални аргументи като търговията например, вместо на емоционални възгледи за единна Европа. От юни 2016 г. броят на хората, които искат втори референдум е значително по-малък от тези, които не искат, дори според проучвания, които сочат превес на лагера за оставане в ЕС по други въпроси. Въпреки вдигнатия шум сред британските политически среди и въпреки ръста на инфлацията, цените на храните и обезценяването на паунда, промяната на общественото мнение след референдума не е голяма. Гласоподавателите вярват, че “Брекзит“ е ключово предизвикателство пред страната, но остават разделени по въпроса как трябва да стане това, въпреки че “мекият Брекзит“ има все повече поддръжници в страната. За повечето няма съмнение, че Великобритания напуска блока, дори въпреки че отношенията с общия пазар, митническия съюз и други елементи на ЕС поставят разделителни линии. Емоционалният призив на Туск, по-късно повторен и от председателя на Европейската комисия Жан-Клод Юнкер, обобщава разликите между възгледите на пост-военна Европа в нациите в сърцето на Европа, и Великобритания, остров, който толкова често е бил изолиран, емоционално и физически, от континента. Неговото предложение за мир, ако това представляваше призива му, е малко закъсняло. Ако ЕС искрено се боеше, че Великобритания ще напусне блока, щеше да направи значителни отстъпки например по въпроса със свободата на движението още преди години. Трудностите за емоционалните европейци идват от там, че начинът им на мислене съвпада с този на емоционално избралите варианта “напускане“ британски гласоподаватели. Тези, които са подкрепили оставането в Съюза от друга страна са мотивирани не от чувствата си, а от икономически аргументи като бариерите, които ще се появят при търговия с останалата част на Европа.  Предсказването на бъдещето не е лесно. Данните обаче сочат, че единствено катаклизъм – драматичен “Брекзит“ без сделка и последвалата рецесия например – би накарал британците да премислят своето решение да напуснат и да се хвърлят обранто в отворените ръце на Европа.", "date": "2018.01.21", "title": "Сърцето на ЕС може да е отворено, но това на Британия не е"}
