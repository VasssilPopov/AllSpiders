{"url": "http://clubz.bg/76307-naprejenie_mejdu_rusiq_i_ukrajna_v_kerchenskiq_protok_video", "text": "Украйна обвини днес Русия, че е обстрелвала и пленила три нейни кораба и е ранила двама души от екипажите им,  съобщи украинската агенция УНИАН.  Инцидентът е станал в Керченския проток, който свързва Черно с Азовско море край анексирания от Русия Кримски полуостров. Руски кораб нападна украински конвой В съобщението на украинските ВМС се говори за двама ранени украински военни моряци. Според него в момента още не е известно откривали ли са огън украинските военни.  \n\t Агенцията напомня, че по-рано днес руските военни са открили огън по украински брониран катер. В результате той е бил повреден и е бил ранен украински военен. Агенцията отбелязва, че \"агрессията Русия започна, докато украинска корабна група се връщаше в базата си в Одеса\". \n\t ", "date": "2018.11.25", "title": "Напрежение между Русия и Украйна в Керченския проток (ВИДЕО)"}
{"url": "http://clubz.bg/76305-valeri_bojinov_ogorchi_levski_na_gerena_i_podari_syrca_na_sinite_snimki", "text": "За първи път от 30 години \"Ботев\" (Враца) би \"Левски\" в елита на родния футбол, при това го направи на \"Герена\" - 3:1 в мач от 16-ия кръг. Головете за гостите вкараха левскари по душа - Валери Божинов (2) и заменилият го Валери Домовчийски, който е юноша на \"сините\". \"Левски\" откри резултата от дузпа в 20-ата минута, точен бе Давиде Мариани. В 34-ата Божинов изравни, също от наказателен удар. В 76-ата ветеранът реализира впечатляващ гол след отличен пас на Юлиян Ненов. Веднага след това Божинов поиска смяна, а влезлият на терена вместо него Домовчийски майсторски матира защитата и вратаря на домакините за крайното 3:1. При радостта си Валери Божинов се извини на \"синята\" публика, като показа сърца с ръцете. В края на срещата изгонени бяха треньорът Славиша Стоянович и Хали Тиам, който получи втори жълт картон. Така \"Левски\" записа втора поредна загуба след 0:1 от \"Черно море\" и изостава вече на седем точки от лидера \"Лудогорец\" и на четири от ЦСКА-София. \"Ботев\" (Враца) дели 7-9 място. Тази вечер тимът на Сашо Ангелов изигра най-силния си мач от началото на сезона, като създаде много проблеми на \"сините\". За гостите бе първата чиста голова ситуация - Даниел Генов изскочи сам срещу вратаря Божидар Митрев, който изби топката при удара му. В 14-ата топката срещна гредата на вратата на гостите след изстрел на Габриел Обертан и рикошет. В следващите минути \"Левски\" натисна и това даде резултат в 20-ата, когато при статично положения Венцислав Керчев задържа Аймен Белаид и съдията Георги Кабаков отсъди дузпа. Мариани с лекота вкара за 1:0. Секунди по-късно \"сините\" пропуснаха да решат може би всичко. При разбъркване с попадение се разминаха първо Паулиньо, а след това и Станислав Костов, но дял има и вратарят Красимир Костов, който прояви отлична реакция. \"Ботев\" отвърна и стигна до изравняване - пак от 11-метров удар, отсъден за нарушение на Милош Цветкович срещу Генов. Решението е спорно. Тук Божинов се прояви за първи път. Домакините здраво \"стъпиха на газта\" веднага след почивката. Топката отново срещна гредата на врачанската врата след плонж и удар с глава на Мариани. Последваха пропуски на швейцареца и на Тиам. Така се стигна до втория гол на Божинов, предшестван от атрактивна странична \"ножица\". В края дойде и попадението на Домовчийски, с което всичко приключи. \"Етър\" - \"Ботев\" (Пловдив) 1:0, \"Берое\" - \"Верея\" 6:0.", "date": "2018.11.25", "title": "Валери Божинов огорчи \"Левски\" на \"Герена\" и подари сърца на \"сините\" (СНИМКИ)"}
{"url": "http://clubz.bg/76281-mnogoto_zahar_v_detstvoto_vodela_do_pristrastqvane_kym_alkohol_po_kysno", "text": "Децата, които ядат много захар и мазни храни, са по-застрашени да се пристрастят към алкохола като младежи, съобщава Der Standard. Екип от европейски учени в рамките на дългосрочния проект IDEFICS си поставя за задача да изследва дали съществува пряка връзка между хранителните предпочитания в детството и употребата на алкохол по-късно.. В проучването са били включени за проследяване 16 хил. души на възраст от 7 до 17 г., от осем европейски държави.  След което събраната информация е била анализирана в Университета на Гьотеборг от екип начело с Кирстен Мелинг. Потвърждава се първоначалната хипотеза, че деца, които употребяват много сладко и хапват мазни неща, в бъдещето са по-склонни към постоянна употреба на алкохол в сравнение с участниците от контролната група. Резултатите от изследването показват как нездравословната храна в детството може да се отрази на здравето по-късно Затова и употребата на този път продукти трябва да бъде контролирана - като например с въвеждането на данък върху захарните изделия , е сред изводите от изследването. Още по-крайно за вредите от захарта е друго изследване, огласено през октомври. Прекаляването със сладки храни и напитки предразполага децата към прояви на насилие, увеличава желанието им да пият алкохол и да пушат. Най-вредни за тях са енергийните напитки, защото съдържат  кофеин и други химикали, са изводите от него, съобщи \"Дейли мейл\". Учени от университета Бар Илан в Израел направили мета анализ на предишни проучвания, проведени в 25 европейски държави и Канада със 137 284 деца на възраст 11, 13 или 15 години. Изследователите сравнили консумацията на захар със съобщените случаи на сбиване, тормоз на други деца, тютюнопушене или напиване. Резултатите показват “силна и последователна връзка” между захарта и лошото поведение. Едно от изследванията установява, че децата, приемащи много захар и енергийни напитки, три и половина пъти по-често тормозят връстниците си. Друго разкрива, че голямото количество захар ги предразполага два пъти повече към сбивания и напиване. Енергийните напитки са още по-вредни от шоколада и бонбоните заради съдържащия се в тях кофеин. В обобщение учените изчислили, че децата, които злоупотребяват със захарните изделия са: Изводите от метаанализа на изрелските учени бяха публикувани в специализираното издание ", "date": "2018.11.25", "title": "Многото захар в детството водела до пристрастяване към алкохол по-късно"}
{"url": "http://clubz.bg/76303-pobeden_kraj_na_sezona_za_lyuis_hamiltyn_vyv_formula_1", "text": "Люис Хамилтън завърши с победа шампионския за него сезон във Формула 1. Британецът бе най-бърз на пистата \"Яс Марина\" за Гран При на Абу Даби, след като потегли от първа позиция. Втори зад пилота на \"Мерцедес\" се нареди Себастиан Фетел (\"Ферари\"), а трети - Макс Верстапен (\"Ред Бул\"). Четвърти и пети са съответно Даниел Рикардо (\"Ред Бул\") и Валтери Ботас (\"Мерцедес\"). Надпреварата в Абу Даби бе последна за двукратния световен шампион Фернандо Алонсо (\"Рено\"). Той се нареди 11 - извън зоната на точките. Беше почетен преди и след състезанието. Край на пътя за Фернандо Алонсо във Формула 1 (ВИДЕО) \"Мерцедес\" имаше отлична стратегия за Хамилтън с едно спиране в бокса за смяна на гуми, а останалото реализира вече 5-кратният първенец, който и догодина ще брани титлата си. Люис се изравни с Хуан Мануел Фанджо, а пред него със 7 шампионски трофея е само Михаел Шумахер. Този сезон британецът доминираше с 11 победи в 21 старта. Той приключва с 408 точки, а далеч назад е Фетел с 320.", "date": "2018.11.25", "title": "Победен край на сезона за Люис Хамилтън във Формула 1"}
{"url": "http://clubz.bg/76306-zemetresenie_ot_64_udari_iran", "text": "Земетресение с магнитуд от 6,4 по Рихтер удари днес провинция Керманшах в западен Иран, предаде Франс прес. Ройтерс цитира Пирхосейн Куливанд, шеф на иранските служби за извънредни ситуации, че до момента няма данни за жертви. Трусът е усетен малко след 18 часа българско време на 20 километра западно от град Сарпол-е-Захаб, близо до границата с Ирак на дълбочина 10 километра.  ", "date": "2018.11.25", "title": "Земетресение от 6,4 удари Иран"}
{"url": "http://clubz.bg/76295-microsoft_izmesti_apple_kato_naj_skypata_publichna_kompaniq_za_malko", "text": "За един ден на борсата Microsoft измести Apple от трона на най-скъпата публична компания в света, съобщи Digital Times. В петък на вътрешното търгуване в Nasdaq, Ню Йорк, пазарната капитализация на компанията на Бил Гейтс достигна 753,34 млрд. долара. Apple пък падна до 746,82 млрд. долара. Победата за Microsoft бе кратка - до затваряне на борсата хората на покойния Стийв Джобс се възвърнаха стойността на акциите до 817 млрд. долара, спрямо 791,19 млрд. за Microsoft. Според анализаторите обаче това е първа стъпка към окончателното детрониране на Apple от позицията, която компанията държи в САЩ от 2010 г. насам. Apple загуби $100 млрд. капитализация за две седмици Инвеститорите на Applе се отдръпнаха след лошите прогнози за продажбите на новия iPhone, както и отказът на Apple да съобщи колко са точно те за последното тримесечие. Високата цена на новия флагман, в комбинация с факта, че ъпгрейдът спрямо миналогодишния iPhone X не е осезаем за потребителите, доведе до очаквания спад. Apple дори за кратко мина психологическата бариера от 1 трилион долара, но бързо падна под нея. Apple вече не струва трилион Битката за първото място обаче продължава, а малко зад Microsoft и Apple са други два технологични гиганта - Amazon и Alphabet (бащината компания на Google) с 737 и 726 млрд. долара пазарна капитализация съответно. Apple вече не струва трилион", "date": "2018.11.25", "title": "Microsoft измести Apple като най-скъпата публична компания - за малко"}
{"url": "http://clubz.bg/76304-rivyr_plejt_i_boka_huniors_nqma_da_igraqt_i_dnes_snimki", "text": "Часове преди началото за пренасрочения за днес (22 ч наше време) финал за \"Копа Либертадорес\" между \"Ривър Плейт\" и \"Бока Хуниорс\" официално бе обявено, че мач няма да има. Заяви го босът на латиноамериканската конфедерация КОНМЕБОЛ Алехандро Домингес. По-рано \"Бока\" поиска ново отлагане с писмо до КОНМЕБОЛ. Не e ясно кога ще се играе финалният реванш (първата среща завърши 2:2). Босовете на двата клуба ще решат това на среща в централата на конфедерацията във вторник. Големият финал на Южна Америка остава под въпрос Реваншът трябваше да се играе снощи, но бе отложен заради инцидент с автобуса на \"Бока\", атакуван яростно и счупен по пътя към стадион \"Монументал\". Аргументът на \"генуезците\" е, ако срещата е днес, двата отбора ще бъдат неравнопоставени, тъй като ранените от стъкла футболисти Пабло Перес (капитан) и Гонсало Ломардо не са в състояние да играят. Те и останалите са психически травмирани, посочва клубът. Мачът \"Ривър\" - \"Бока\" отложен с ден заради безредици и ранени играчи (СНИМКИ) Също така \"Бока\" иска наказание за вечния си съперник, позовавайки се на конкретен член от правилника на КОНМЕБОЛ. Там е записано, че домакинът носи отговорност за всичко, което се случва на терена и извън него. Могат да му бъдат отнети точки, да бъде анулиран резултат от мач или да бъде изваден от турнира. Последното се случи през 2015-а с \"Бока\", когато играчи на \"Ривър Плейт\" бяха напръскани със спрей в очите, а двубоят от четвъртфиналите на \"Копа Либертадорес\" бе прекратен. Няколко часа днес вървяха преговори между шефовете на КОНМЕБОЛ и на \"жълто-сините\". Вчера се намеси и президентът на ФИФА Джани Инфантино, който заплаши \"Хуниорс\" с дисквалификация, ако не излезе на терена. \"Ривър Плейт\" вече плати глоба заради това, че някои привърженици са влезли на стадиона вчера без билети. Клубът, който вчера подкрепи \"врага\" в желанието за отлагане, не казва нищо официално за новата молба от стадион \"Ла Бонбонера\". Когато на тренировка дойдат над 50 хиляди души (ВИДЕО, СНИМКИ) В Буенос Айрес напрежението се усеща във всяка точка, по улиците има хиляди полицаи, а запалянковците са доста нервни и заради неяснотата дали ще има мач и кога. Още миналата нощ аржентинската преса написа, че сблъсъкът може да не започне и днес, тъй като \"Бока\" се страхува и не иска да играе. Съперничеството между \"Ривър Плейт\" и \"Бока Хуниорс\" - двата най-големи аржентински клуба, е считано за най-лютото в клубния футбол и се нарича Суперкласико. Създадените в един и същи картал преди повече от сто години тимове за първи път в историята са на финал на \"Копа Либертадорес\". Тази година за последно мачовете са два - догодина ще е само един, на неутрален терен. \"Ривър Плейт\" взе предимство в първия финал срещу \"Бока\" (СНИМКИ) Головете на чужд терен не се зачитат, така 2:2 от първата среща не дава предимство на \"милионерите\". Мачът \"Ривър\" - \"Бока\" отложен с ден заради безредици и ранени играчи (СНИМКИ) Когато на тренировка дойдат над 50 хиляди души (ВИДЕО, СНИМКИ) \"Ривър Плейт\" взе предимство в първия финал срещу \"Бока\" (СНИМКИ)", "date": "2018.11.25", "title": "\"Ривър Плейт\" и \"Бока Хуниорс\" няма да играят и днес (СНИМКИ)"}
{"url": "http://clubz.bg/76302-molitva_pred_parlamenta_rehavi_protesti_v_stranata", "text": "Поредна серия от рехави протести се проведе в няколко града в страната в неделя. В София около 200 представители на протестантските църкви демонстрираха срещу промените в Закона за вероизповеданията. Въпреки обещанията на ГЕРБ и ДПС, че най-драстичните поправки ще отпаднат, от няколко седмици християнските общности отстояват религиозните си права и своободи с „национална молитва“ пред Народното събрание. Поне 3000 души за регистрация на вероизповедание Те протестират срещу предложенията вероизповедание да се регистрира при 3000 членове, а не 300 както беше досега; срещу включването на свещенослужителите им в регистри към Дирекция „Вероизповедания“; срещу списъците на молитвени домове, в които ще водят службите си и които трябва да предават в началото на всяка година. Все още не са сигурни и, че при второто четене на поправките от тях ще отпаднат изискванията проповедниците да са само български граждани, с диплома от наше висше училище, даренията да се обявяват, а да не са вече анонимни, както и вероизповеданията да не се финансират от чужбина. Междувременно в няколко града малки групи опитаха да подновят протестите срещу високите цени на бензина, за по-добър живот, истинско правосъдие, по-ниски данъци и смяна на системата. Поредно автошествие имаше и в Силистра. За кратко на няколко места в града движението бе затруднено. В града днес имаше и протест на местната протестантска общност. Борисов за протестите: Бяха една десета от срещата „ГЕРБ-предприемачи“ Петдесет-шейсет души се събраха на протест в Пловдив с настояване за по-висок стандарт на живот у нас. Недоволните преминаха на шествие по главната улица, като скандираха „Българи юнаци” и „Пловдив, събуди се”, предаде Дарик. Борисов за протестите: Бяха една десета от срещата „ГЕРБ-предприемачи“", "date": "2018.11.25", "title": "Молитва пред парламента, рехави протести в страната"}
{"url": "http://clubz.bg/76276-kitajskite_zaemi_vkarvat_bednite_v_kapan", "text": "МВФ предупреждава повече от година за нарастващите нива на дълга в страните с ниски доходи. Сега разговорите за спасителни операции с Пакистан и исканията за помощ от Ангола, Замбия и други държави принуждават международната финансова институция да се изправи срещу належащия въпрос: до каква степен задлъжнялостта в развиващия се свят е поради кредитирането от страна на Китай?, пише Financial Times. Китайски пари или \"китайска стена\" между Стара и Нова Европа Проблемът е, че никой не разполага с необходимата информация, за да отговори на този въпрос - и така да гарантира, че Пекин играе роля във всякакви отписвания на дълг към официални кредитори. През последното десетилетие Китай навлезе в голямата ниша, оставена от западните донори, предлагайки безвъзмездно финансиране на политически съюзници и проекти, които развиват търговските и геополитически интереси на Пекин. При липсата на официални данни е трудно да се оцени дори мащабът на отпускането на заеми. Изследователи от университета \"Джон Хопкинс\", които казват, че тяхната задача е \"по-близка до разузнавателна работа, отколкото до счетоводство\", смятат, че китайското правителство, банки и изпълнители са отпуснали заеми за около 143 млрд. долара на африканските правителства и държавните предприятия между 2000 и 2017 г. Липсва каквато и да е информация за матуритета и разходите по обслужването им. Това е огромно предизвикателство за МВФ. Първият голям тест за решимостта на МВФ да се справи с проблема е искането на Пакистан за спасителен заем: преговорите ще бъдат възобновени през януари, след като срещата тази седмица приключи без споразумение. Трудно е да се обясни защо клиент, чиято последна спасителна програма е приключила през 2016 г., вече е в затруднение. Но непрозрачният характер на китайското кредитиране прави трудна преценката доколко устойчив е дългът на страната. Държавният дълг на Пакистан е висок за развиващия се пазар -  около 70% от БВП. Около половината може би се дължи на Китай, който обеща да финансира проекти на стойност около $60 милиарда и превърна Пакистан в крайъгълен камък на инициативата \"Един пояс, един път\", чиято основна цел е да се изгради инфраструктура в повече от 80 страни. Япония със свой собствен пояс и път срещу Китай На въпрос за Пакистан миналия месец, Кристин Лагард, управляващ директор на фонда, бе категорична, че МВФ ще изисква \"абсолютна прозрачност\" относно естеството, размера и условията на дълга.  Но разликата в подхода между Китай и МВФ разкрива все по-голямо несъответствие между две конкурентни визии за глобално развитие. МВФ представлява Вашингтонския консенсус, който е за многостранните инициативи, открити обществени поръчки и финансова прозрачност. Подходът на Китай е до голяма степен двустранен, като подробностите за проектите се скриват и договорите се възлагат предимно на китайски държавни фирми. През октомври МВФ предупреди, че над 45% от страните с ниски доходи са изложени на висок риск - или вече са в затруднение заради дълговете си, в сравнение с една трета през 2016 г. и една четвърт през 2014 г. Няколко правителства от Субсахарска Африка поискаха помощ от Фонда - китайските заеми са сред препятствията пред напредъка на Ангола, която се обърна към МВФ през август, и Замбия, която беше блокирана в преговорите за месец. Китай понякога демонстрира готовност да отпусне нови заеми или да отложи изплащането, когато заемополучателите изпитват затруднения. Сега пък може да прояви гъвкавост - отчасти за да се избегне по-нататъшен конфликт със САЩ, отчасти защото се опасява, че толкова много заеми няма да могат да бъдат изплатени. Китай отваря пазара си Япония със свой собствен пояс и път срещу Китай Китай отваря пазара си", "date": "2018.11.25", "title": "Китайските заеми вкарват бедните в капан"}
{"url": "http://clubz.bg/76296-ruski_korab_napadna_ukrainski_konvoj", "text": "Русия и Украйна си размениха обвинения заради инцидент, възникнал днес в морето близо до спорния Кримски полуостров, предаде Асошиейтед прес, цитирана от БТА. Това засили напрежението между двете страни и подтикна Москва да блокира движението през Керченския проток.  \n\tРуската брегова охрана казва, че три украински военни кораба са навлезли без разрешение в руски териториални води, а Украйна твърди, че един от нейните кораби е бил блъснат от съд на руската брегова охрана.  \n\tСпорът възникна, след като украинският военноморски флот заяви, че кораб на руската брегова охрана се е врязал в негов влекач, който се е движел заедно с два украински бронирани катера от Одеса в Черно море към Мариупол в Азовско море, минавайки през Керченския проток. Киев заяви, че руската брегова охрана е действала открито агресивно срещу украинските плавателни съдове и от удара, нанесен от един от нейните катери, е повредено машинното отделение и обшивката на влекача. Загубен е бил и спасителен сал. В съобщението на украинския флот се казва, че руската страна е била своевременно информирана за маршрута на украинските съдове.  \n\tСлед случилото се Русия прегради протока с голям товарен кораб, блокирайки движението. Десетки товарни кораби чакат да минат през пролива.  \n\tКерченският проток е единственият воден път, свързващ Черно с Азовско море. Над протока неотдавна бе построен мост, който свързва Крим с Русия. Не е ясно колко време Русия смята да запази блокадата. Ако гражданското корабоплаване бъде спряно за по-дълго време, това ще е равносилно на икономическа блокада на украинските градове на брега на Азовско море, отбелязва Асошиейтед прес.  \n\tРуската Федерална служба за сигурност заяви днес, че украинските кораби незаконно са влезли в руски териториални води и обвини украинския военен флот, че е разиграл инцидента с цел провокация. В изявлението на ФСС не се споменава за украинския влекач.  \n\tДоговор от 2003 определя Керченския проток и Азовско море като общи териториални води на Украйна и Русия, но от 2015 г. Русия упражнява по-голям над движението по него, отбелязва АП.", "date": "2018.11.25", "title": "Руски кораб нападна украински конвой"}
{"url": "http://clubz.bg/76294-borisov_za_protestite_bqha_edna_deseta_ot_sreshtata_%E2%80%9Egerb_predpriemachi%E2%80%9C", "text": "Така премерът Бойко Борисов отговори в Брюксел на журналистически въпрос дали се опасява от разрастване на протестите срещу високите цени на горивата у нас. Какво се полага на протестиращ насред пътя? Нарушение има, нарушител няма Горанов: Имотът, в който живея, няма връзка с Домусчиев Макар същото да се случва и във Франция, и в Белгия, той не е обсъждал въпроса с европейските лидери. Борисов бе в Брюксел за участие в извънредния Европейски съвет, посветен на \"Брекзит\". Той не пожела да коментира скандала с апартамента на финансовия министър Владислав Горанов: Горанов: Имотът, в който живея, няма връзка с Домусчиев", "date": "2018.11.25", "title": "Борисов за протестите: Бяха една десета от срещата „ГЕРБ-предприемачи“"}
{"url": "http://clubz.bg/76300-petyr_stojchev_shampion_v_ledenite_vodi_na_antarktida_video_snimki", "text": "Пореден си голям успех в кариерата си постигна Петър Стойчев. Днес той спечели първия в историята организиран плувен маратон на Антарктида с дължина 1000 метра, предаде агенция \"Илиев спорт\". Близо до остров Тринити, в залива Микелсон Харбър, българинът финишира с аванс от една минута пред конкуренцията, а последните метри дори плува бътерфлай. 15 състезатели от 9 държави взеха участие в невероятно тежкото състезание. Типично за този край на света веднага след като плувците слязоха от кораба на лодките заваля и сняг, като температурата на въздуха варираше около минус 2 градуса. На водата беше минус 0,8 по Целзий.          Времето, за което роденият в Смолян шампион изплува дистанцията, е 11:08:38 минути. След него финишира най-бързата жена в ледени води Виктория Мори (Аржентина) -  12:09:31 минути, а трети на 30 секунди зад Мори е Диего Лопес от Испания.  ", "date": "2018.11.25", "title": "Петър Стойчев - шампион в ледените води на Антарктида (ВИДЕО, СНИМКИ)"}
{"url": "http://clubz.bg/76299-mej_bez_sdelka_za_%E2%80%9Ebrekzit%E2%80%9C_ide_oshte_po_golqma_nesigurnost", "text": "Тереза Мей призова британските депутати да подкрепят сделката за „Брекзит“, одобрена днес на извънредния Европейски съвет в Брюксел. На пресконференция след срещата тя изтъкна, че това не е само най-доброто възможно споразумение, което е успяла да постигне, но и че е било единственото, поставено на масата. Отчаяно писмо на Тереза Мей за подкрепа на плана й Европейските лидери подкрепиха сделката за \"Брекзит\" Британската премиерка увери, че ще се опита да убеди депутатите да окажат подкрепа, като публикуват анализи и говорят с хората. Тя предупреди, че в противен случай Великобритания е изправена пред много по-голяма несигурност. А запазването на тясното сътрудничество и спазването на регулациите на ЕС са нещо добро за бизнеса и сигурността. Тя допълни, че предстоящото гласуване в парламента в Лондон или ще отвори вратите към едно по-светло бъдеще, или ще осъди страната на още по-голямо разделение. В същото време британският министър на външните работи Джереми Хънт определи като \"предизвикателство\" постигането на аритметично мнозинство в парламента, за да бъде одобрено споразумението на Мей за \"Брекзит\", предаде БТА. Хънт обаче отхвърли тезата, че документът създава \"много големи рискове\" за Обединеното кралство, предаде българската агенция, позовавайки се на Ройтерс. Европейските лидери подкрепиха сделката за \"Брекзит\"", "date": "2018.11.25", "title": "Мей: Без сделка за „Брекзит“ иде още по-голяма несигурност"}
{"url": "http://clubz.bg/76293-rusiq_siriq_obvinqvat_buntovnici_che_izpolzvat_himichesko_oryjie", "text": "Русия и сирийският режим обвиниха бунтовническа група, че е обстрелвала град Алепо с химическо оръжие, при което са пострадали 107 от жителите му, съобщи ТАСС, позовавайки се на сирийската официална агенция САНА. Опозицията отхвърли обвинененията, досега никой не е поел отговорност за атаката. По-рано днес говорителят на руското министерство на отбраната, ген.-майор Игор Конашенков съобщи, че руски химически войски са в Алепо, за да помогнат на жителите му. По думите му боеприпасите са били пълни с хлор и са изстреляни от 120-милиметрови миномети. Конашенков каза, че Русия ще се обърне към Турция, която е един от гарантите за прекратяване на огъня между правителствение войски и бунтовниците в провинция Идлиб, в съседство с която е Алепо. Ройтерс съобщи, че над 100 души са пострадали в Алепо след химическа атака с токсичен газ, извършена със снаряди, изстреляни от район, контролиран от бунтовниците.  Според местни здравни служители това е първото подобно нападение срещу града. Той от близо две години е в ръцете на правителствените сили, които успяха да изтласкат бунтовниците оттам, предаде агенцията.  Тя цитира началника на полицията в Алепо генерал Исам аш Шали, който обвини за нападението бунтовническата групировка \"Хаят Тахрир аш Шам\" (бившата \"Джебхат ан Нусра\"). Аш Шали посочи, че са били обстреляни квартали в близост до линията на контакт между сирийската армия и групировката. Началникът на здравната служба на Алепо Зияд Хадж Таха, цитиран от Франс прес, съобщи, че отровният газ е засегнал 50 души и че вероятно е бил използван хлор. Пострадалите получават медицинска помощ, но две деца са в критично състояние. \n\t ", "date": "2018.11.25", "title": "Русия, Сирия обвиняват бунтовници, че използват химическо оръжие"}
{"url": "http://clubz.bg/76301-dnes_ne_e_den_za_skryb_smqta_makron", "text": "Така германската канцлерка Ангела Меркел коментира одобрението на сделката за „Брекзит“ на Европейския съвет в Брюксел. Меркел не пожела да коментира какво ще се случи, ако парламентът в Лондон отхвърли сделката. Европейските лидери подкрепиха сделката за \"Брекзит\" Мей: Без сделка за „Брекзит“ иде още по-голяма несигурност Досега преговорите бяха трудни, а оттук нататък трябва да се основаваме на мотото „Където има воля, има и път“. При тази трагична и тъжна ситуация е добре, че извървяхме трудния път към споразумението, и това трябва да ни даде увереност и сили, за да определим по-нататъшните отношения“, смята Меркел. Според френския преидент Еманюел Макрон всички трябва да са наясно с последиците, които показват, че ЕС си има и своята слаба страна и това може да бъде подобрено. Макрон увери, че рибарите от Франция и от другите страни на ЕС ще имат гаранции по въпроси като този за риболова и взаимния достъп до териториалните води. Френският президент обаче има малко по-различно мнение за днешния ден: Антонио Таяни заяви, че оглавяваният от него Европейски парламент ще засили ролята си, особено що се отнася до прехония период след 29 март 2019 г. и евентуалното му удължаване.  Гласуването в Европарламента на сделката ще се състои през февруари или март. Ако британският парламент обаче не я одобри, няма как текстът й да бъде преработен, предупреди Таяни.  Мей: Без сделка за „Брекзит“ иде още по-голяма несигурност", "date": "2018.11.25", "title": "Днес не е ден за скръб, смята Макрон"}
{"url": "http://clubz.bg/76297-madrid_shte_pregovarq_s_london_za_syvmesten_suverenitet_vyrhu_gibraltar", "text": "Испания ще се стреми към преговори с Великобритания за съвместен суверенитет върху Гибралтар след „Брекзит“. Това стана ясно днес от думите на премиера Педро Санчес в Брюксел. Той говори след извънредния Европейски съвет, посветен на предстоящото излизане на Великобритания от ЕС. Санчес казал в разговор с британската премиерка Тереза Мей, че иска да разреши над 300-годишния спор между Лондон и Мадрид за малкия полуостров, наречен Скалата. Той изтъкна, че позицията на страната му за Гибралтар станала по-силна след приемането на споразумението за „Брекзит“, защото вече е част от политиката на Съюза. Гибралтар, който има сухопътна граница с Испания, е главен обект на споровете между двете страни. Испания неведнъж е претендирала за суверенитет върху него, макар според Договора от Утрехт, подписан през 1713 г., той става завинаги британски. Европейските лидери подкрепиха сделката за \"Брекзит\" Туск се споразумя с Испания и спаси срещата за Брекзит Тази територия трябва да излезе от ЕС заедно с Великобритания, макар 96 на сто от жителите на Скалата да гласуваха за оставане в него на референдума за Брекзит през юни 2016 г. Той имаше предвид споразумението от 1986 г., когато Испания се присъединява към ЕС – тогава все още Европейска икономическа общност (ЕИО). Тогава Мадрид трябваше да съобрази политиката си към Гибралтар с тази на Лондон в рамките на Общността. Санчес допълни, че ситуацията сега е различна. Днешният Европейски съвет едва не бе провален, тъй като Испания настояваше да има решаващата дум за Гибралтар след \"Брекзит\". Санчес плашеше с бойкот. В крайна сметка Мадрид получи исканите гаранции и оттегли заплахата. Туск се споразумя с Испания и спаси срещата за Брекзит", "date": "2018.11.25", "title": "Мадрид ще преговаря с Лондон за съвместен суверенитет върху Гибралтар"}
{"url": "http://clubz.bg/76287-arestuvaniqt_shef_na_nisanotricha_da_e_izvyrshil_finansovi_prestypleniq", "text": "Бившият председател на съвета на директорите на японския автомобилен концерн \"Нисан\" Карлос Гон, който бе арестуван в понеделник за финансови злоупотреби, е отрекъл обвиненията на токийската прокуратура срещу него, предаде японската телевизия Ен Ейч Кей, цитирана от Ройтерс.  \n\tГон, който не е правил публични изявления, е казал пред следователите, че не е имал намерение да понижава данните за своите възаграждения във финансовите документи и е отрекъл обвиненията срещу него във връзка с това, отбеляза Ен Ейч Кей, без да сочи източници, нито подробности за тази информация.  Гон и още един член на съвета на директорите на \"Нисан\" - Грег Кели, бяха арестувани на 19 ноември, след което бяха уволнени от постовете им в компанията. Влизащите в съюз с \"Нисан\" компании - френската \"Рено\" и японската \"Мицубиши\", ще разгледат утре въпроса за уволнението на Гон. \n\tСпоред следствието Гон е трябвало да получи около 8 млрд. йени (около 71 млн. долара) от \"Нисан\" след напускането на компанията като компенсация и заплащане по договорите за консултантски услуги. Именно тази сума представлява разликата между официалните доходи на Гон на шефския пост на концерна за периода от 2010 до 2017 г., посочени в данъчната му декларация, и реалните, които, според следствието, той е укрил. Според японското законодателство в документите за доходите трябва да се посочват и размерите на компенсацията при напускане, дори и тя да бъде изплатена след напускането на компанията. Така в случая на Гон тази сума ежегодно се е увеличавала с по около 1 млрд. йени (8,8 млн. долара). \n\tГрег Кели обаче, според Ен Ейч Кей, в показанията си е защитил компенсацията на Гон, като казал, че тя е обсъдена с ръководството на компанията и е изплатена по надлежния ред.  \n\tЯпонската прокуратура твърди, че Гон и Кели са се сговорили да посочат наполовина занижени цифри за изплатените на Гон възнаграждения от \"Нисан\" за 5-годишен период, начиная от 2010 г., възлизащи на 10 млрд. йени (88 млн. долара). Компанията е посочила и много други нарушения, отбелязва Ройтерс, цитиран от БТА.", "date": "2018.11.25", "title": "Арестуваният шеф на \"Нисан\"отрича да е извършил финансови престъпления"}
{"url": "http://clubz.bg/76291-kak_shte_se_opravim_spored_rumen_petkov", "text": "Алтернатива за българско възраждане (АБВ) отива на европейските избори догодина с лозунги за премахване “на двойните стандарти” от западните партньори към страната ни и на санкциите срещу Русия. Това заяви лидерът на партията Румен Петков в интервю за БНТ днес. Той пледира още за възстановяване на руските енергийни проекти у нас и нарече “политическо престъпление” спирането им. Румен Петков е против преименуване на \"Св. Александър Невски\" Според него “голямата причина на протеста е липсата на перспектива пред нашата икономика”, но тя не е достатъчна като основание за предсрочни избори. По думите “те няма да решат проблема сега”, макар че “в този формат правителството не може да издържи”. Петков каза, че коалиционните партньори на ГЕРБ “нито са обединени, нито са патриоти”. Лидерът на АБВ персонално нападна бившия министър-председател Иван Костов, бившия лидер на ДСБ Радан Кънев и евродепутата от същата партия Светослав Малинов за съпротивата им срещу строителството на АЕЦ Белене и срещу спрения проект “Южен поток”.  По думите му заради “послушанието” на ред правителства пред Европейския съюз и САЩ днес България е изправена пред “унизителна перспектива да внася руски газ от Турция и ток от турски АЕЦ”. Той обвини Малинов, че със “спекулативна цел” е попитал Европейската комисия как гледа на евентуално размразяване на проекта в Белене и че разпространява лъжлива информация, че България не се нуждае от пряка доставка на руски газ. Къде е Румен Петков? Там, където са короновали руските царе Петков обвини САЩ и европейските партньори на България, че пречат на нейните съвместни енергийни проекти с Русия, но в същото време не прекъсват търговските си отношения със Саудитска Арабия въпреки обвиненията, че нейният престолонаследник е поръчал убийството на журналиста и дисидента Джамал Кашоги в Истанбул на 2 октомври т.г.. Той разкритикува и председателя на Европейската комисия Жан-Клод Юнкер като “човека с най-сложния ишиас”. Според него българските емигранти по света ще започнат да се връщат, “когато види перспективата”, преди всичко икономическа. За целта обаче Петков смята, че “ние (България) трябва да се върнем в Африка , ние излязохме от Либия и от Сирия”.   Къде е Румен Петков? Там, където са короновали руските царе", "date": "2018.11.25", "title": "Как ще се оправим според Румен Петков"}
{"url": "http://clubz.bg/76292-dve_bylgarski_predlojeniq_vlqzoha_v_deklaraciqta_za_brekzit", "text": "Той участва в извънредния Европейски съвет за Брекзит. Но, за разлика от повечето европейски лидери, не говори при пристигането си сутринта. Европейските лидери подкрепиха сделката за \"Брекзит\" На срещата са приети две български предложения, които са влезли в одобрената днес  за \"Брекзит\", похвали се Борисов. Борисов изтъкна, че тук особена заслуга има посланикът ни в ЕС Димитър Цанчев. В текста буквално е записано следното: Това важи и за българските компании, базрани във Великобритания или имащи бизнес с нейни фирми. Заради диверсификацията сега поемаме и всички плащания на вредните емисии, които са огромни. Заедно с Полша страната ни е поискала да не плащаме и частта на Лондон след напускането. Подобно на председателя на Еврокомисията Жан-Клод Юнкер, Борисов също окачестви деня като тъжен: Дали визите ще останат след \"Брекзит\", е тема на друг разговор, след днес, обясни Борисов. Естествено, нашето желание е тях да ги няма. На въпрос какво би станало, ако Лондон не одобри споразумението, той отговори: Той изтъкна, че относно бъдещите отношения страните членки, включително България, ще настояват   ", "date": "2018.11.25", "title": "Две български предложения влязоха в декларацията за \"Брекзит\""}
{"url": "http://clubz.bg/76241-zashto_v_bylgariq_ne_vqrvat_na_mediite", "text": "Зитих разказва за едно ново допитване в Германия, според което две трети от хората имат пълно доверие в свободата на медиите и журналистите. В България едва 10% от анкетираните в тазгодишното изследване вярват, че българските медии са независими, припомня Зитих. Около две трети от анкетираните българи смятат, че българските медии са повече или напълно зависими. В това отношение няма почти никаква разлика между мненията на млади и възрастни, между хората с висше и средно образование, както и между жителите на градовете и селата. Единствено хората с основно или по-ниско образование са по-сдържани в съмненията си за независимостта на медиите. Телевизията засега запазва монополното си положение като средство за масово осведомяване по политически теми. Тя се ползва и с 60% от доверието на гражданите. Новинарските интернет-сайтове и социалните мрежи заемат съответно второто и третото място като източници на политическа информация и по доверие. Вестниците и списанията на хартиени носители остават на четвърто място. Роля за това отстъпление са изиграли и множеството скандали около печатните издания, свързани с неясната собственост, монополизма и медийното задкулисие, коментират експерти по медийно право и журналисти във водещи издания. Данните, представени от Нели Динева от \"Алфа Рисърч\", сочат, че през 2018 г. доверие към Европейския съюз изразяват 34% от анкетираните, което е с 10 пункта повече от дела на недоверчивите. Германия е страната, която се ползва с най-висока степен на доверие сред българите. Следва я Русия, но тазгодишната анкета отчита спад в позитивните нагласи към нея с 6 пункта спрямо 2017 година. Колкото до съотношението между привържениците и противниците на НАТО в България, противниците в момента водят с 3:2. Силно критикуваната външна политика на американския президент Тръмп несъмнено е сред причините за резкия спад на доверието към САЩ. Понастоящем едва 8% от българите подкрепят тази страна, докато 55% не одобряват водената от нея политика. Фалшивите новини, кръвосмешенията между медии, институции и олигарси, както и механизмите, по които държавата и общините финансират определени медии – това са само част от проблемите на актуалната медийна среда в България. По данни от новото изследване на Фондация \"Конрад Аденауер\" и „Алфа рисърч“, източник на фалшиви твърдения и новини най-често са печатните медии. Следват ги социалните мрежи като Фейсбук и Туитър, телевизията и новинарските интернет-сайтове. Крайно съмнителна е практиката на министерства, агенции и общини да сключват договори за \"медийно обслужване\" с определени средства за масова информация. Така с парите на данъкоплатците властимащите си плащат за медиен комфорт, изтъкват експерти и журналисти. Поради тежката комерсиализация на българските медии, де факто съществуват редица \"забранени теми\". Така например извънредно рядко българските зрители, читатели и слушатели ще научат за порочните практики на банките да вдигат или въвеждат едностранно такси и комисионни без знанието на клиентите си. И няма как да е иначе, тъй като именно банките са сред най-големите рекламодатели. И всяко издание, позволило си да критикува невиждания в Европа произвол с правата на техните клиенти, рискува да загуби щедрите си спонсори, при това в един момент на влошаваща се конюнктура и свиващ се медиен пазар в страната.", "date": "2018.11.25", "title": "Защо в България не вярват на медиите?"}
{"url": "http://clubz.bg/76288-golemiqt_final_na_yujna_amerika_ostava_pod_vypros", "text": "Няма гаранции, че изместеният за днес финален реванш за \"Копа Либертадорес\" между \"Ривър Плейт\" и \"Бока Хуниорс\" ще се играе, пишат аржентинските вестници \"Ла Насион\" и \"Кларин\". Мачът \"Ривър\" - \"Бока\" отложен с ден заради безредици и ранени играчи (СНИМКИ) Двубоят трябваше да е снощи от 22 ч наше време, но след няколко отлагания така и не започна заради инцидент с автобуса на гостите от \"Бока\". Возилото бе нападнато на път към стадион \"Монументал\" и обсипано с камъни и всевъзможни предмети. За да озапти хулиганите полицията използва сълзотворен газ, който навреди на очите на футболистите. Някои от тях пострадаха и от счупените стъкла - най-вече по ръцете и лицата, а на халфовете Пабло Перес и Гонсало Ламардо бе оказана помощ в болница, тъй като частици попаднаха в очите им. \"Бока\" се добра до стадиона на вечния съперник, но отказа да играе. Срещна подкрепа от страна на \"Ривър\" и това натежа за отлагането. На обратното мнение бяха босът на ФИФА Джани Инфантино и конфедерацията КОНМЕБОЛ - те оказваха натиск двубоят да започне. Когато на тренировка дойдат над 50 хиляди души (ВИДЕО, СНИМКИ) \"Бока Хуниорс\" не иска да излезе на терена и днес, твърди \"Ла Насион\", позовавайки се на източници от клуба. Играчите изпитвали ужас при мисълта, че отново ще бият път до \"Монументал\", а полицията явно не може да осигури безпроблемно пристигане. Те се страхуват и обстановката на стадиона. Снощи тимът чакаше часове на терена, преди да бъде изведен под строга полицейска охрана. В аржентинския футбол не се допускат гостуващи агитки на домакинските стадиони. \"Генуезците\" искат гаранции за безопасност, но знаят, че трудно могат да ги получат - аржентинските футболни хулигани са неконтролируеми, те са черната страна на футбола в страната. Във войните помежду им има битка за територии и наркотици. Снощи градската община в Буенос Айрес лансира идеята срещата да се играе на празни трибуни, но бе отхвърлена от президента на \"Ривър Плейт\" Родолфо Д'Онофрио. Ел класико? Не, най-големият мач във футбола е Суперкласико Тази година финалът за \"Копа Либертадорес\" е считан за най-великият в историята на турнира, тъй като за първи път противопоставя двата най-големи аржентински клуба. Те никога досега не са спорили за трофея на финал. Над 100-годишното им съперничество е известно като Суперкласико. Преди малко повече от три години опонентите спориха на четвъртфинал на турнира. На реванша на стадиона на \"Бока\" играчи на гостите бяха напръскани със сълзотворни спрейове и мачът бе прекратен на полувремето. Фенове пръскат играчи със спрей, мачът е прекратен (снимки) Тогава \"Бока Хуниорс\" беше изваден от турнира. Сега се твърди, че създаденият от италиански емигранти клуб иска КОНМЕБОЛ да приложи същата санкция към \"Ривър Плейт\". А миналата нощ \"Ривър\" имаше още проблеми с привържениците си. Някои от тях успяха да нахлуят в коридорите на \"Монументал\", така стотици униформени влязоха там да пазят. \"Ултрасите\" побесняха заради отлагането на мача и искаха да линчуват шефовете на клуба. Други запалянковци пък нападнаха свои на излизане от стадиона, за да им вземат билетите и да влязат с тях на трибуните днес. Всичко това прави обстановката доста взривоопасна. Тя беше и остава такава. Когато на тренировка дойдат над 50 хиляди души (ВИДЕО, СНИМКИ) Ел класико? Не, най-големият мач във футбола е Суперкласико Фенове пръскат играчи със спрей, мачът е прекратен (снимки)", "date": "2018.11.25", "title": "Големият финал на Южна Америка остава под въпрос"}
{"url": "http://clubz.bg/76289-evropejskite_lideri_podkrepiha_sdelkata_za_brekzit", "text": "Европейските лидери подкрепиха днес споразуменето за \"Брекзит\". Това стана на извънредна среща на Европейския съвет в Брюксел. Той се състоя точно 4 месеца и 4 дни преди 29 март 2019 г. - деня, в който Обединеното кралство ще престане да бъде част от ЕС. Само половин час бе необходим на лидерите на 27-те страни, за да приемат  от 585 страници, което очертава условията, при които Великобритания ще напусне Съюза. Те приеха и  от 36 страници за бъдещите свободни търговски отношения между Лондон и Брюксел. Но тя трябва да бъде одобрена и от парламента в Лондон. В противен случай Великобритания ще напусне ЕС без споразумение. Малко след това към европейските лидери се присъедини и британската премиерка Тереза Мей. Две български предложения влязоха в декларацията за \"Брекзит\" Срещата едва не бе провалена, тъй като Испания настояваше да има решаващата дума за Гибралтар след \"Брекзит\". Премиерът ѝ Педро Санчес плашеше с бойкот. В крайна сметка Мадрид получи исканите гаранции и оттегли заплахата. Той произнесе тези думи при пристигането си за участие в Съвета. Днес не е ден за скръб, смята Макрон Френският президент Еманюел Макрон изрази убеждението си, че Европа се нуждае от дълбоки реформи. \"Брекзит\" само е показал необходимостта от тях. И Макрон подкрепя това изцяло. Мей: Без сделка за „Брекзит“ иде още по-голяма несигурност В изявленията си при пристигането на срещата европейските лидери призоваха британците да подкрепят споразумението за \"Брекзит\". Холандският премиер Марк Рюте похвали британската си колежка Тереза Мей за начина, по който е водила трудните преговорите. Той се надява споразумението да мине и през парламента в Лондон. Рюте обаче отправи предупрежение към противниците на Мей както в Консервативната партия, така и към тези в редиците на лейбъристите, които смятат, че все още може да бъде постигната по-добра сделка. Литовската президентка Далия Грибаускайте заяви, че има поне четири възможни изхода, ако британският парламент блокира споразумението. Тя посочи три от тях –  ,   или  . Четвъртият вариант е  . Мадрид ще преговаря с Лондон за съвместен суверенитет върху Гибралтар Еврокомисията няма да уволнява британски служители, обеща нейният председател Юнкер. Той повтори, че денят е много тъжен. И този път допълни, че една страна, която излиза от ЕС, не дава повод нито за отваряне на шампанско, нито за аплодисменти. Днес не е ден за скръб, смята Макрон Мей: Без сделка за „Брекзит“ иде още по-голяма несигурност Мадрид ще преговаря с Лондон за съвместен суверенитет върху Гибралтар", "date": "2018.11.25", "title": "Европейските лидери подкрепиха сделката за \"Брекзит\""}
{"url": "http://clubz.bg/76290-nasheto_mqsto_e_razbira_se_v_evropa", "text": "Важно нещо е. Добре би било като се каже Европа да има един единствен дух, всички да я чувстват по един начин. Европейците от Германия, Франция, от нашия регион все още не го чувстваме всички по еднакъв начин. Но постепенно започваме да се изравняваме и би трябвало да бъде така. Хайде, като възможности по-трудно става, но като критерии в изкуството и в политиката вървим натам. За духа е една наша стара идея на НДК около новогодишните концерти, в които сме свирили „Духа на Франция“, „Духа на Италия“, „Духа на Русия“. А тази година обединихме всичко като „Духа на Европа“, в който представихме произведения от всички 28 държави на Европейския съюз (ЕС). За нас това беше много интересно, а и за публиката, защото успяхме да слушаме произведения и композитори, които никога не бяхме чували в България. Творците от всяка държава имат различно усещане към музиката. Новогодишният концерт има по-различна специфика от останалите. В него трябва да има по-кратки произведения, популярни, празнични, а това никак не е лесно, след като не познаваме толкова добре музиката и културата на всяка една от европейските държави. Така чухме произведения от Кипър, Малта, Естония, Литва, Латвия, Словения, в които не сме имали възможност да се допрем до техните музикални постижения. За мен беше голямо предизвикателство да подберем тези произведения чрез посолствата, приятелства в чужбина. Помогна ни и утъпканият път от новогодишния концерт от 2007 г., когато ни приеха в Европейския съюз. Да, доста е поразклатен като се имат предвид различнията между отделните държави. След последното ми пътуване до Швейцария ми беше много интересно да разбера защо те не са в Европейския съюз. И на мой въпрос ми казаха, че не искат. Те са определили всички свои кантони като отделни правителства, близо 50 различни в тази малка държава. И въпреки че са толкова различни вътре в себе си са постигнали толкова високо ниво на развитие, на живот, на постижения. По същия начин си го обяснявам и с някои държави в Европа, които не са съгласни с някои неща, които се изискват от централата на ЕС и би било по-добре за тях да бъдат отделно. Започнаха да се чуват такива гласове, видяхме какво се случи и с Великобритания. Това са различните хора, различен е техният манталитет. За мен е изключително важно да сме в един съюз, особено за една малка държава като България, която е в периферията на Европа. Важно е да сме в крак с тези хора, които са по-напред от нас, това ще ни помогне по-бързо да растем. Аз бих искал, ако може и Русия да е по-близко с Европа. Отделни държави в Азия много бързо напредпредват, те имат много постижения и са виско развити. Те са по-развити от нас, но са просто други хора. Дълги години бях главен диригент на частен оркестър в Анкара и много добре знам какви прекрасни условия имат, но са други хора, въпреки че в оркестъра имаше музиканти от 12 националности. Извън оркестъра обаче турците живеят по различен начин, мислят по различен начин. Вижте и държавите в Близкия изток, които са постигнали много. Но нашето място е, разбира се, в Европа. А Русия би трябвало да бъде пример за нас, защото след всички тези сътресения и промени, те знаят какво е култура, как се прави култура и си я пазят. Въпреки че руската школа вече не е същата, там знаят какво означава да се прави култура, колко е важно за една нация, народ и културната идентичност. Аз бих искал да сме с Европа, да сме с Русия, всички да сме заедно, въпреки че не е възможно. Тук политиката и политиците много се бъркат във всичко. Много се бъркат. Например хората на изкуството няма да кажат аз съм против Русия или против Турция, защото имаме други цели. Защо сме един срещу друг някои държави, кой го прави? Това не го правят хората на изкуството, а политиците, които ръководят държавите и успяват да създадат настроения, които разделят.    ----- \n\t ", "date": "2018.11.25", "title": "\"Нашето място е, разбира се, в Европа\""}
{"url": "http://clubz.bg/76264-svetvat_li_cherveni_lampichki_i_v_domakinskite_byudjeti", "text": "Данните за доходите и разходите на българските домакинства са източник на два от най-ясните индикатори за дългосрочната тенденция на подобряване на благосъстоянието на българските граждани през последните години. Единият е покачването на относителния дял на доходите от работна заплата в домакинските бюджети, а другият е понижаването на относителния дял на разходите за хранителни и безалкохолни напитки. Първият индикатор показва подобряване на цялостното социално-икономическо състояние в страната, а вторият – покачване на реалното благосъстояние на домакинствата, поради по-ниския дял на разходите за стоки от първа необходимост (като хранителните продукти). Добрата новина от данните на НСИ за третото тримесечие на 2018 г. е, че и двете положителни тенденции остават в сила: Структурата на приходоизточниците в домакинските бюджети остава сравнително благоприятна. Доходите от работна заплата през третото тримесечие на 2018 г. формират 55,2% от общия доход. Сравнението с 2010 г., когато започва динамичният ред на НСИ, показва ръст от 5 процентни пункта, в унисон с експанзията на трудовия пазар и ръста на трудовите възнаграждения. На годишна база също има ръст – през същия период на 2017 г. работните заплати са формирали 54,4% от общия доход на домакинствата, т.е. с 0,8 процентни пункта под сегашното ниво. Богатството на домакинствата достигна $ 152 трлн. Относителният дял на разходите на домакинствата за храна и безалкохолни напитки е 30,1%, колкото беше и през третото тримесечие на 2017 г. Това е и най-ниската стойност регистрирана от статистиката до този момент, въпреки че тенденцията към спад засега спира. Отново с цел сравнение – през третото тримесечие на 2010 г. за това са отивали цели 37,6% от общите разходи на домакинствата. Сред положителните признаци в разходната част на домакинските бюджети можем да класифицираме и ръста на разходите за свободно време, култура и образование, които достигат рекордните 6,8% при 6,3% година по-рано. През третото тримесечие на всяка една година тези разходи отразяват преди всичко средствата, които домакинствата заделят за почивка, което потвърждава положителните тенденции, скрити зад данните. На фона на тези добри новини обаче се открояват и някои притеснителни тенденции: За първи път от второто тримесечие на 2017 г. насам годишният ръст на общия доход на домакинствата пада под 8%, като в същото време за шесто поредно тримесечие ръстът на общите разходи е по-висок от този на общите приходи (съответно 9,8% и 7,7% през третото тримесечие на 2018 г.). Относителният дял на разходите за данъци и осигуровки през третото тримесечие е 12,3%, което е с 0,4 процентни пункта над миналогодишната стойност. Това е и най-високата стойност за третото тримесечие до този момент, като тя следва общата тенденция на нарастваща данъчноосигурителна тежест в икономиката – първото и второто тримесечие на 2018 г. също отбелязаха рекорди (съответно 14,0% и 13,7%). По принцип статистиката за разходите на домакинствата показва най-високи разходи за данъци и осигуровки през първото полугодие, което освен периода за деклариране и заплащане на доходите на физическите лица, отразява и заплащането на някои местни данъци. Очаквано: по-високият данък за старите коли остава Трябва да отбележим, че покачването на данъчноосигурителната тежест за българските домакинства е следствие както от цялостния курс към по-високи данъци, така и на относително по-доброто състояние на трудовия пазар в сравнение с предишни периоди. Въпреки забавянето на пазара на труда през 2018 г., рекордно високата заетост и рекордно ниската безработица означават, че повече домакинства имат какво да впишат в графата „доходи от работна заплата”, съответно – по-високият им общ доход (средства от заетост) е свързан и с по-висок насрещен разход (данък върху доходите и осигуровки). Дори това обстоятелство обаче не променя цялостната картина – повече и по-високи данъци (включително на местно ниво), чиято покачваща се цена забавя подобряването на реалното благосъстояние на българските домакинства. Освен данъците и осигуровките, нарастващите разходи на българските домакинства отразяват и някои от факторите, установени от НСИ в последното наблюдение на потребителите. Такива са повишаващите се инфлационни очаквания, които са на най-високото си ниво през последните 6 години, както и подходящият според потребителите момент за закупуване на предмети с дълготрайна употреба (най-високо ниво от 2008 г. насам). Най-просто казано, домакинствата използват покачването на своето благосъстояние в настоящия и предишни периоди, за да реализират някои по-дългосрочни, и най-вероятно отлагани във времето, покупки. Това предположение се потвърждава от данните за разходите на домакинствата, които показват среден разход от 65 лв. на лице за „Жилищно обзавеждане и поддържане на дома” - абсолютен рекорд в номинално отношение, който е с 5 лв. над миналогодишното ниво (също рекордно към онзи момент). Догодина ни чакат по-високи имотни данъци Тъй като средата в момента е далеч от оптимална по отношение на традиционните методи на спестяване (като банкови депозити), склонността към повече разходи не е особено изненадваща. Доверието на потребителите остава сравнително високо в исторически план, но предвид влошаващите се очаквания за икономическата ситуация в страната (както от страна на международните организации, така и от страна на самите потребители) започналият от началото на 2018 г. спад и в този показател не е изненадващ. Изглежда, че българският потребител очаква по-слаба икономика и по-високи цени „утре”, което при липсата на особен смисъл в традиционните методи на спестяване, е двигател на решението му да купува стоки за дълготрайна употреба „днес”. Очакваното забавяне на европейската и българските икономики, наред със забавящата се експанзия на трудовия пазар и съответно – трудовите възнаграждения, поставят интересни въпроси занапред. За настоящото (а и за следващото) правителство предизвикателствата ще бъдат все по-малко количествени (колко хора работят и колко пари изкарват) и все по-качествени (какво работят и колко могат да изкарат). Нито Бюджет 2019, нито цялостната посока на провежданите реформи отразяват тези нови предизвикателства. При един сериозен трус това може да се окаже сериозен проблем за конкурентоспособността на българската икономика, а оттук и за пазара на труда и стабилността на домакинските бюджети. Очаквано: по-високият данък за старите коли остава Догодина ни чакат по-високи имотни данъци", "date": "2018.11.25", "title": "Светват ли червени лампички и в домакинските бюджети?"}
{"url": "http://clubz.bg/76286-italiq_i_es_shte_sblijavat_poziciite_si_za_byudjeta", "text": "Рим и Брюксел ще работят в следващите няколко дни за сближаване на позициите по проектобюджета на Италия за 2019 г., предаде Ройтерс. Това стана ясно късно вчера, след като председателят на Еврокомисията Жан-Клод Юнкер прие италианския премиер Джузепе Конте. Двамата се видяха в навечерието на днешния извънреден Европейски съвет, посветен на Брекзит. Според Брюксел с проектобюджета си нарушава правилата на ЕС, тъй като не намалява големия си публичен дълг. На 21 ноември Еврокомисията предприе първи стъпки за обуздаване на Италия заради отказа й да промени проектобюджета си за следващата година. Ситуацията държи в напрежение цялата еврозона и може да доведе до глоби. ЕС започва процедура срещу Италия Правителството на Джузепе Конте иска да увеличи заемите, за да изпълни предизборните си обещания за намаляване на възрастта за пенсиониране, като гарантира минимален доход и някои данъчни облекчения. В Рим твърят, че увеличеното потребление ще ускори икономическия ръст. Комисията обаче не споделя това мнение. В момента Италия има втория по големина дълг в Европа, съотнесен към БВП – 131 на сто. Други страни от Еврозоната се опасяват, че нови заеми могат да предизвикат криза на суверенния дълг като тази в Гърция през 2010 г., която едва не срина еврото. Какво им се пише на италианците? Конте обаче отхвърли такава възможност. Премиерът допълни, че дискусиите с ЕК ще продължат, но изтъкна, че не е предложил значителни промени в бюджета: Той допълни, че разговорите за бюджета могат да продължат с някои от другите европейски лидери, които ще присъстват на днешната среща на върха в Брюксел за Брекзит. Конте се надява диалогът с ЕК да помогне за успокояването на финансовите пазари и ще помогне за намаляването на лихвения спред между италианските и германските дългови книжа, който достигна до 300 пункта поради опасенията за бюджета на Рим. Конте допълни, че дискусиите могат да помогнат на Италия да избегне по-нататъшни дисциплинарни процедури от страна на ЕК заради тази за свръхдефицит, която може да доведе до глоби. Какво им се пише на италианците?", "date": "2018.11.25", "title": "Италия и ЕС ще сближават позициите си за бюджета"}
{"url": "http://clubz.bg/76285-protest_zaradi_poskypvane_na_gorivata_podpali_shanz_elize", "text": "Със сълзотворен газ и водни оръдия полицията се сблъска в Париж с хиляди демонстранти, разгневени от покачването на цените на горивата и от икономическата политика на президента Еманюел Макрон. Това е вторият уикенд на протести на движението на \"жълтите жилетки\", предаде Ройтерс. С падането на нощта прочутото авеню \"Шанз Елизе\" беше осеяно с огньове, запалени от демонстрантите. Модният дизайнер Карл Лагерфелд запали коледните светлини тук само преди няколко дни. Президентът Еманюел Макрон благодари на полицаите за тяхната \"смелост и професионализъм\", докато спокойствието постепенно се връщаше на \"Шанз Елизе\". Протестиращите бяха около 8 000 и носеха плакати \"Макрон-оставка\" и \"Макрон-крадец\". Освен газ и водни оръдия силите на реда използваха и гумени куршуми, за да ги укротят. По време на протеста ремарке избухна в пламъци и демонстранти се опитаха да напраднат пожарникарите, но други протестиращи ги спряха. Полицията зъдържа общо 130 души в Париж и при протести в други части на страната. Участниците се противоподставят на данъка, който Макрон наложи миналата тодина на дизеловото гориво и върху петрола. Те имат за цел да насърчат хората да преминат към по-чист транспорт. Заедно с данъка правителството предложи поощрения за купуване на електрически превозни средства. Вече повече от седмица протестиращи, облечени във флуоресциращи жълти жилетки, които всички шофьори трябва да имат в колите си, блокираха магистрали в цялата страна с горящи барикади или с колони бавно движещи се камиони. Те блокираха и входовете на складовете за горива, на молове и на някои фабрики. Вътрешният министър Кристоф Кастанер обвини крайнодясната лидерка Марин Льо Пен, че поощрила протестите в столицата. Имаше 20 ранени при сблъсъците на прочутото авеню. Миналия уикенд близо 300 000 души протестираха в цяла Франция. Вчера те бяха 106 000, съобщи вътрешното министерство. Макрон е радетел на борбата с климатичните промени, но протестиращите го обвиняват, че е загубил връзка с всекидневието на обикновените хора. Президентът се бори с рязък спад на популярността му. \"Жълтите жилетки\" има тенденция да се превърне в протест, не само срещу увеличението на цените на горивага, но и срещу данъчната тежест изобщо, която ограничава покупателната способност.", "date": "2018.11.25", "title": "Протест заради поскъпване на горивата подпали \"Шанз Елизе\""}
{"url": "http://clubz.bg/76283-otchaqno_pismo_na_tereza_mej_za_podkrepa_na_plana_j", "text": "В неделя с отворено писмо Тереза Мей се обърна пламенно към нацията с молба да я подкрепи в сделката с ЕС, за да се избави страната от неразбориите около \"Брекзит\", пише \"Сънди Експрес\". В неделя е историческата среща на Мей и лидерите на 27-те държави, членки на ЕС, на която ще се подпише Споразумението за излизането на Великобритания от Съюза. В обръщението си премиерът обещава “едно по-светло бъдеще“ за страната, ако британските депутати я подкрепят. Тя се надява гласоподавателите да окажат натиск и да убедят колебаещите се да гласуват в подкрепа на нейното предложение. Туск се споразумя с Испания и спаси срещата за Брекзит Но в предупреждение до правителството, публикувано в днешния \"Сънди Екпрес\" Джейкъб РиисМог припомня, че той и много други привърженици на \"Брекзит\" няма да подкрепят сделката при гласуването в Камарата на общините, което се очаква да се състои на 12 декември. Междувременно Борис Джонсън бе приветстван в Белфаст, където заяви пред Демократичната юнионистка партия (ДЮП), че Северна Ирландия може да задържи Британия под контрола на Брюксел още години наред и трябва да бъде изхвърлена зад борда. Той сравни сделката с „Титаник“, и добави, че „сега е моментът да се прицелим в айсберга пред нас“. Опитът на Мей да спечели общественото мнение идва в момент, когато в петък се получи доказателство, че тя ще се бори, за да спечели подкрепа в парламента въпреки консерваторите, които са се обявили против сделката. Бившият министър Робърт Холфон туитва, че няма да сложи подписа си под документа, защото той може да изправи Великобритания да плаща милиарди на ЕС, а да получи съвсем малко в замяна. Писмото на премиера се появява след една френетична седмица на разговори, докато правителствената машина се опитваше да придвижи сделката напред. Днес е обявен списък с 40 причини за подкрепа на сделката за \"Брекзит\". В събота политическите журналисти имаха час и половина среща с Гейвин Баруел, шефът на екипа на Тереза Мей, който ги убеждаваше за ползата от сделката. През седмицата те имаха подобни срещи с представители на различни депутати и бизнес фигури. Като се обръща към хората, които подкрепят Брекзит, в писмото си Мей дава ясно да се разбере вярата й, че тази сделка е резултат от референдума от лятото на 2016 година.   На извънредната среща на върха на лидерите на Европейския съюз ще участва и премиера Бойко Борисов.", "date": "2018.11.25", "title": "Отчаяно писмо на Тереза Мей за подкрепа на плана й"}
{"url": "http://clubz.bg/76282-praga_rusiq_e_opasnost_za_chehiq_i_es", "text": "Русия е заплаха за Чехия и ЕС, заяви новият чешки външен министър Томаш Петържичек, встъпил в длъжност преди месец, предаде ТАСС, като цитира чешкия новинарски сайт irozhlas. И добави: Той се позова на данни на чешкото контраразузнаване за засилване на руската активност на чешка територия. Ръководителят на контраразузнаването Михал Коуделка неотдавна заяви, че  , припомня БТА. \n\tРусия \"се държи все по-агресивно, трябва да приемаме сериозно получената от контраразузнаването информация\", подчерта чешкият външен министър.", "date": "2018.11.25", "title": "Прага: Русия е опасност за Чехия и ЕС"}
{"url": "http://clubz.bg/76284-vijte_novite_pravila_za_rabota_v_germaniq", "text": "Германия е имиграционна държава – повече от 12 години бяха необходими на управляващите ХДС и ХСС, за да приемат този факт. Повече от ясно е, че страната се нуждае от чуждестранна работна ръка, за да покрива собствените си потребности. Показателно е, че правителството ще гласува т.нар. Закон за трудовата миграция още преди Коледа - на 19 декември т.г. Кой ще има право да идва на работа или на обучение в Германия? Това ще бъде съвсем точно определено в новия закон. Фокусът там е насочен основно към хората, които имат висше образование или призната професионална квалификация. Ако кандидатите отговарят на едно от тези две условия и са си намерили работно място в Германия, те ще могат да започват работа в страната – без значение каква точно е професията им. Това означава, че Германия ще приема всички квалифицирани трудови мигранти, а не само онези, от чиито професии страната се нуждае най-много. Списъкът на най-търсените в момента квалификации включва общо 62 професии и подгрупи – с 14 повече, отколкото през 2017 година. Друга новост е, че вече няма да се проверява дали за определено работно място няма подходящ местен кандидат, който да се ползва с предимство пред чуждестранния. Все пак е направена уговорката, че въпросната проверка ще може да се въвежда обратно, ако се наложи да бъде защитавана местната работна ръка. \"Франкфуртер Рундшау\": Българите - новите роби в Германия Друго правило гласи, че специалистите с призната професионална квалификация ще могат да си търсят работа в Германия и след пристигането си в страната. Досега те бяха длъжни предварително да покажат, че има германски работодател, който е готов да ги назначи. Онези кандидати с професионална квалификация, които имат познания по немски език, вече ще имат на разположение шест месеца, в които да си търсят работа в Германия. Освен това те ще трябва да докажат, че са в състояние да се издържат сами и не се нуждаят от държавни помощи. Една от най-важните предпоставки за работа в Германия е изискването професионалната квалификация на чуждестранните специалисти да е призната в Германия. В миналото съществуваха редица затруднения по този въпрос. Сега е предвидено системата за признаване на чуждестранните дипломи да бъде усъвършенствана, а чужденците да имат право на повече консултации. В законопроекта има и една ключова новост, която сериозно ще облекчи чуждестранните кандидати за работа в Германия. „Зюддойче Цайтунг“ пише, че при определени обстоятелства ще съществува „ограничена възможност\" кандидатите от чужбина да узаконяват своите дипломи и след като са пристигнали в страната. Това ще има даде правото да си намерят някакъв страничен източник на трудов доход, докато изчакват признаването на своите дипломи. Коалицията дълго спореше дали обект на новия Закон за трудовата миграция да станат и бежанците с отхвърлени молби за убежище – в случай, че са добре интегрирани, работят и владеят немски език. Тази възможност явно е отхвърлена. Вместо това в проектозакона е предвиден двугодишен срок на търпимост, в който кандидатите няма да бъдат екстрадирани от Германия, в случай, че отговарят на определени условия. Курсовете по немски език, които предлага Гьоте Институт в различни страни от света, ще бъдат допълнени и разширени, така че кандидатите още в чужбина да имат възможност да подобрят езиковите си познания. Предвидено е също Германската външнотърговска камара да разшири представителствата си в чужбина, с цел да се насърчи изучаването на немски език. Ще има и модели за сътрудничество с училищата в чужбина.", "date": "2018.11.25", "title": "Вижте новите правила за работа в Германия"}
{"url": "http://clubz.bg/76274-izhvyrliha_dvojka_praveshta_seks_na_metyl_koncert", "text": "Не е ясно как точно двойка от Сан Диего, САЩ, е искала да отбележи прощалното турне на Machine Head, но е била изхвърлена от концерта заради правене на секс. Това става ясно от съобщение на самата група в Инстаграм. От него разбираме, че двамата са били изведени от House Of Blues заради интимната демонстрация пред останалата публика. Това е станало по време на \"треснята\" Davidian и то на първия ред, както отбелязват от групата. Ето как звучи музикалният фон, на който се е случила случката: В края на септември и началото на октомври първоначално стана ясно, че китаристът Фил Демел и барабанистът Дейв Маклейн напускат Machine Head, а впоследствие фронтменът Роб Флин обяви, че следващото турне на бандата   ще е нейното прощално. По-късно той изясни думите си, като подчерта, че това ще е прощално турне на Machine Head. Ето и едноименната Catharsis, отбелязала най-новия им, девети албум. Абе, не е точно \"Нощи в бял сатен\"...  ", "date": "2018.11.25", "title": "Изхвърлиха двойка, правеща секс на метъл концерт"}
