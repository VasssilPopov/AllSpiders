{"url": "https://clubz.bg/84977-hajde_ne_plachete_sega_ii", "text": "…че нямаме председател на Европейската комисия, на Европейския парламент и европейски “външен министър”. Вече нямахме и генерален секретар на ООН. Ще го преживеем, защото никой в ЕС няма толкова опит в нямането колкото нас. Важното че за три дни преговори в Брюксел Европа обсъди две българки и един българин за висшите си постове. Това е повод за радост и самочувствие. Имаме какво да дадем на света. Стига той да иска. Хайде, не плачете сега... Какво друго можем да кажем за изминалите дни? Процесът на водещите кандидати се провали. Дали хептен е умрял, можем да проверим след пет години. И без него обаче Стара Европа си разпредели ключовите позиции в ЕС. За Източна и Централна Европа не остана нищо. Жан-Клод Юнкер продължава да бъде прав, че в Европейския съюз има все по-малко Европа и все по-малко съюз. Европейският съвет отхвърли водещите кандидати за председател на Комисията на европейските партии. Това е междуинституционален конфликт. Колко ще се задълбочи той, предстои да видим. Интересно е, че коалиция от опоненти (федералистът Еманюел Макрон плюс евроскептичните италианци и вишеградци) видя сметката на кандидатурите на Манфред Вебер и Франс Тимерманс. И Макрон, и вишеградци смятат, че правото на ЕС не ги задължава да номинират шефа на ЕС само измежду предложените от групите в Европарламента кандидати. Основанията им да мислят така обаче са различни. Макрон смята, че водещите кандидати могат да са наистина такива, само ако са избрани пряко по транснационални листи. Европейските избори се правят по национални листи и гражданите гласуват за свои евродепутати. Много често те не знаят нищо за кандидата за председател на ЕК от тяхното политическо семейство. ЕС посочи лидерите си. Европарламентът решава утре да бъде ли Станишев негов председател (ВИДЕО) Знаят ли например българските турци в кърджалийско и разградско първо, че са либерали и са политически в една европейска партия с Макрон. И знаят ли коя е Маргерте Вестагер и че тя е тяхната водеща кандидатка? Дълбоко се съмнявам. Гласувайки за Мустафа Карадайъ и Делян Пеевски, е трудно да си представиш тази датска еврокомисарка, която глобява транснационални корпорации с милиарди евро. В този смисъл пряка връзка между волеизявлението на европейския гражданин и водещия кандидат наистина няма. Вишеградци пък смятат, че ЕС е съюз на нации, а не на граждани. В този смисъл се пада на националните лидери да назначават шефовете на Европейската комисия, Европейския съвет и Европейската централна банка както и “външния министър”. Така пише и в Лисабонския договор. Да, там пише, че националните лидери трябва да вземат предвид резултатите от евроизборите, но какво точно значи това, не е съвсем ясно. Според вишеградци то не ги обвързва правно да избират непременно между водещите кандидати. Този конфликт трябва да се реши, иначе ще се задълбочава и има потенциал да блокира ЕС. Той не може да се реши задоволително без промяна на договора на ЕС. И тази промяна трябва да разреши на гражданите да избират поне част от европейските лидери пряко, както избират своите национални. Струва ми се, че няма да боли, ако ЕС приеме идеята на Юнкер отпреди две години да слее постовете на председател на Комисията и на Европейския съвет. Т.е. Европа да има президент, когото да избираме пряко. Така ще си спестим тридневните извънредни срещи на върха и horse trading-a (на български джамбазлъка или пазарлъка) зад гърба на избирателя на тях. Очаквано - италианецът Сасоли е новият председател на Европарламента Председателят на Комисията може да не е Манфред Вебер, но пак е от десницата и пак е от Германия. Второто – за първи път от 1958 г. насам. И за първи път в историята е жена. Председателят на Европейската централна банка не е германец, но затова пък е французойка, при това – световно известна. Пазарите реагираха с повишение на котировките на акциите и свиване на рисковите премии (т.е. положително) на номинацията на Кристин Лагард, досега – изпълнителна директорка на МВФ. Това е оценка за опита й в гасене на кризи, вразумяване на правителства и надежда, че ще продължи стимулиращата икономиките политика на досегашния шеф на ЕЦБ, италианеца Марио Драги, казва Ройтерс. А когато Ройтерс казва нещо, вероятността то да е вярно, е голяма. Освен че е френска адвокатка с нетипично добър за нацията си английски, Лагард политически е консервативна, което значи, че в нейно лице, освен Комисията, европейската десница ще контролира още един ключов пост в Европа. С Лагард половият баланс по върховете на ЕС изглежда по-добре от преди – 40% (два от пет поста) са за по-разумния пол. Да се надяваме, че след пет години в Европа ще личи, че “тук е пипала женска ръчица”. Досега на жените се падаха 20% от върха на ЕС - за Федерика Могерини, първата дипломатка на съюза. Защо Борисов не иска българка да бъде дипломат №1 на Европа Не може да се каже същото за географския баланс обаче. Няма ново-европеец, който да стъпи в големите следи на поляка Доналд Туск по билото на Европа. През идните пет години източно- и централно-европейците са наказани. Орбан е виновен. И Моравецки. И Бабиш. Като непрекъснато дразниш Стара Европа, има голяма вероятност тя наистина да се раздразни. Вишеградци изглеждаха доволни вчера в Туитър, че са провалили хем Вебер, човека на Меркел, хем Тимерманс, който ги преследваше заради правосъдието, корупцията, демокрацията и други възвишени неща. Подобно тържествуваха и управляващите италиански еврофоби и анти-елитисти. Да, успешно провалиха плановете на опонентите си. Но сами нищо не постигнаха. Италия досега имаше европейски “външен министър” (Федерика Могерини), председател на Европейската централна банка (Марио Драги) и председател на Европейския парламент (Антонио Таяни). Сега ще има само председател на парламента (Давид-Мария Сасоли), най-вероятно – за половината от петгодишния мандат на институцията. В този смисъл на европейско ниво италиано-вишеградската банда изигра нещо като ролята на Николай Бареков в България. Тя не е да спечели, а да развали – избори, медии, политика, публичност. Т.е. да ги обаречи и после да трябва да ги разбаречваме. В този смисъл бандата трудно може да претендира да бъде конструктивна алтернатива на омразното статукво. Иначе, всички статуква имат свойството с времето да стават омразни. Омръзват.  Затова днес се радваме на Доналд Тръмп. Победите на Макрон не се изчерпват с Лагард. Сред тях е и новият председател на Европейския съвет, бeлгийският премиер – франкофон, либерал, федералист. Той ще реди дневния ред на държавните и правителствените ръководители. Можем да очакваме, че това ще бъде Макроновият дневен ред. Колко от него ще се осъществи, е отделен въпрос. Ще бъдат положени обаче всички усилия, той да бъде на масата. А това значи по-“дълбока” еврозона, с по-хармонизирано икономическо, данъчно и социално законодателство, повече международна, климатична и отбранителна амбиция и по-бърза първа скорост на Европа. Съответно – изолиране на националистите, суверенистите, орбанистите и пряк сблъсък с тях. За България това означава, че трябва да избере от коя страна на масата иска да седи. Да седи и от двете страни ще бъде трудно.  Макронова победа ще бъде и ако двамата неуспели, но предпочитани от него водещи кандидати – Тимерманс и Вестагер – станат зам.-председатели на Комисията и запазят досегашните си ресори. Първият ще продължи да гони непослушните централноевропейци, а втората – подлите американски корпорации, които избягват данъци в Европа. И китайците. И “Газпром”. Триумф на сивотата Повечето от голямата петорка на върха на Европа са обект на силни симпатии и антипатии в страните си. Рано е да бъдат оценявани, преди още да са получили благословията на евродепутатите (която не е съвсем сигурна) и преди да са поуправлявали поне малко. Едно обаче е очевидно – всички са със силно проевропейски и федералистки разбирания. Това е обща победа за традиционните проевропейски партии и правителства в противоборството им с консервативно-популистката вълна. Меркел и Макрон успяха да изолират анти-Европа от шофьорското място на ЕС. Интересният въпрос сега е дали новата Комисия (ако бъде одобрена) ще демонстрира амбиция за “повече Европа”, която обикновено поражда евроскептичен отпор, или ще покаже умереност и съобразяване с умората на публиката, с реалностите, за да измъкне килимчето под краката на популистите. Европейският съвет показа една безпрецедентно разединена Европа. До Юнкер за всички председатели на Комисии в Европейския съвет имаше консенсус. При номинацията на Юнкер имаше двама против, но квалифицирано мнозинство в негова полза, постигнато в рамките на едно заседание. Сега за квалифицираното мнозинство трябваха три дни и две нощи. Не ми се мисли какво ще стане на преговорите за следващия седемгодишен бюджет на ЕС,  които предстоят. За него трябва не квалифицирано мнозинство, а единодушие. На фона на последната среща на върха в Брюксел тази дума звучи екзотично. Колкото повече човек наблюдаваше пазарлъка, толкова по-добре разбираше причините  за Брекзит. Не че заседанията за него в британския парламент създаваха по-добро впечатление. Приятелка на Меркел и майка на 7 деца може да оглави Еврокомисията До Брекзит ЕС оправдаваше своето “твърде малко и твърде късно” по различни въпроси с британците. Те все тук или там не участваха, все на нещо опонираха, все нещо блокираха, все си искаха бюджетната отстъпка или не искаха ЕС да дава толкова земеделски субсидии на Франция. Ето, вече си отиват. Невиждано в предишните подобни Европейски съвети, Обединеното кралство игра “конструктивна роля”, т.е. никаква роля. Тереза Мей си траеше и се отегчаваше. И  беше “за”. Тя на никого не пречеше. Но нещата пак не вървяха. Значи кучето е заровено отсам Ламанша. На Европа й трябва нов договор. Лисабонският май вече не работи. ЕС посочи лидерите си. Европарламентът решава утре да бъде ли Станишев негов председател (ВИДЕО) Очаквано - италианецът Сасоли е новият председател на Европарламента Защо Борисов не иска българка да бъде дипломат №1 на Европа Триумф на сивотата Приятелка на Меркел и майка на 7 деца може да оглави Еврокомисията", "date": "2019.07.03", "title": "Хайде, не плачете сега (II)..."}
{"url": "https://clubz.bg/84983-blok_na_aec_kozloduj_neplanirano_izklyuchen_sled_zadejstvana_zashtita", "text": "Шести блок на АЕЦ “Козлодуй” е бил изключен от енергийната система на България след задействане на електрическа защита. Това е станало в 13,50 ч днес, става ясно от съобщението. Спирането е непланирано.  Какви точно \"причини\" се отстраняват - първоначално не стана ясно. По-късно пред БНР шефът на централата Александър Николов обясни, че е констатиран дефект в електрическата част на генератора на съоръжението, извън радиоактивната зона и няма никаква опасност. От данните на Електроенергийния системен оператор се разбира, че количествата ток, които по принцип се произвеждат от спрелия блок, се компентисат с производство от ТЕЦ. Привечер блокът отново заработи. Енергийният министър Теменужка Петкова даде кратък брифинг - \"повредата\" била причинена от късо съединение. Петкова увери, че не е оказала ефект върху електроснабдяването. През май и юни в атомната централа течеше ремонт на пети блок. През това време шести блок работеше на пълна мощност. Целта на страната ни е животът на пети и шести блок да бъде удължен с 30 години.", "date": "2019.07.03", "title": "Блок на АЕЦ \"Козлодуй\" - непланирано изключен след задействана защита"}
{"url": "https://clubz.bg/84976-shoumenyt_trymp_shte_byde_v_centyra_na_chestvaneto_na_nacionalniq_praznik_na_sasht", "text": "Утре в центъра на Вашингтон ще бъдат изложени танкове, а в небето ще кръжат бойни самолети. Американският президент Доналд Тръмп ще обърне с главата надолу графика на отбелязването на националния празник и ще се постави в центъра на честването, с реч на стъпалата на Линкълн Мемориал. От този паметник в прослава на Ейбрахам Линкълн, 16-ия президент на САЩ и защитник на единството на страната по време на Гражданската война, Доналд Тръмп се готви да произнесе реч, \"отдаваща почит на Америка\". \n\tНамесата на един президент, който разделя страната до такава степен, в един традиционно аполитичен ден обаче предизвиква противоречия. През 1963 г. на същото място Мартин Лутър Кинг-младши произнася своята историческа реч \"Имам една мечта\", призоваваща за равни права за афроамериканците. Тръмп обеща \"специален\" Деня на независимостта във Вашингтон - с военен парад Обикновено, отбелязва Ричард Хенли, експерт по медиите и популярната култура от университета Куинипиак, 4 юли позволява нещо като национално \"примирие\". \n\t\"Това е ден, който хората използват, за да забравят различията си и да развеят (националния) флаг, без да влизат в политически дискусии\", обяснява той. \"След това на 5 юли всичко се връща към нормалното\". На 4 юли се отбелязва Денят на независимостта. На този ден през 1776 г. 13 британски колонии обявяват отделянето си от короната и основаването на Съединените американски щати. Тази година обаче Доналд Тръмп реши да промени всичко и да се появи от 18:30 ч. (22:30 ч. по Гринуич) на стъпалата на Линкълн Мемориал, в края на \"Нешънъл Мол\" - огромната алея в американската столица, край която се издигат официални сгради, музеи и паметници. В разгара на предизборна кампания, инициативата на Доналд Тръмп, който обяви неотдавна кандидатурата си за нов мандат, предизвиква скърцане със зъби. Тръмп и Ким - историческо шоу Няколко конгресмени от Демократическата партия му изпратиха писмо, предупреждавайки го да не опитва да превърне Деня на независимостта в \"предаван по телевизията партиен предизборен митинг на (Нешънъл мол)\". \n\tЗащото традицията на американския 4 юли се различава силно от тази на френския 14 юли, от който се е вдъхновил милиардерът републиканец. Във Вашингтон музикални групи свирят за Деня на независимостта, преминават духови оркестри и се изстрелват много фойерверки. Денят е силно патриотичен, но без реални военни измерения. След като беше поканен преди две години от френския президент да присъства на военния парад на 14 юли, Доналд Тръмп беше впечатлен от разнообразната, тържествена и внимателно режисирана програма. \"Трябва да се представяме по-добре\", възкликна той. Първоначалната идея беше да се организира американски военен парад за Деня на ветераните през ноември, но цената от 100 милиона долара го накара да отстъпи. И утрешните празненства не би трябвало да показват подобно равнище на амбиция. Доналд Тръмп настоя тази седмица, че е способен да обединява американците, въпреки силната политическа поляризация, предизвикана от избирането му през 2016 година. \"Вярвам го, смятам, че моето послание достига до повечето американци\", каза той. Този 4 юли \"ще бъде много различен, ще бъде специален\", добави той. Ще има \"самолети над нас, най-добрите изтребители в света\", и \"ще имаме няколко танка\", уточни Тръмп. Очаква се Еър форс едно - модифицираният Боинг 747, който американските президенти използват за пътуванията си - да прелети над Вашингтон, както и няколко изтребителя Ф-35, най-модерните в света. Демонстрация ще направи и групата за въздушна акробатика \"Сините ангели\". Противниците на Доналд Тръмп обаче също ще бъдат там. Тръмп каза, че обвинила го в секс тормоз, не е негов тип Лявата организация \"Коуд пинк\" ще разпъне в небето над Вашингтон \"Бебето Тръмп\" - голямата надуваема фигура на ядосано бебе с лика на американския президент. Тя се появява вече на много протести против Тръмп по целия свят. Две организации на американски ветерани също планират да присъстват и да раздават тениски в памет на Джон Маккейн. Покойният сенатор републиканец и герой от войната във Виетнам беше един от основните противници на президента на американската политическа сцена. Тръмп и Ким - историческо шоу Тръмп каза, че обвинила го в секс тормоз, не е негов тип", "date": "2019.07.03", "title": "Шоуменът Тръмп ще бъде в центъра на честването на националния празник на САЩ"}
{"url": "https://clubz.bg/84979-pyrvata_jena_kmet_na_amsterdam_shte_promenq_kvartala_na_chervenite_feneri", "text": "Първата жена кмет на Амстердам Фемке Халсема постави днес началото на план за промени в прочутия Квартал на червените фенери, предаде Ройтерс, съобщава БТА. Самите промени ще бъдат едни от най-радикалните, откакто проституцията беше легализирана в Холандия преди близо две десетилетия. Едно от предложенията на Халсема е да бъде прекратена практиката сексуалните работнички да стоят в стаи с витрини.  Управата на Амстердам забрани зяпането по проститутки В интервю за Ройтерс тя обясни предложенията си с настъпили социални промени. Като такива Халсема посочи увеличаването на случаите на трафик на хора, както и броят на туристите, посещаващи квартала и използващи своите телефони, за да правят снимки на жените и да ги публикуват. Намеренията за промени включват четири основни сценария: прекратяване на излагането на жени на показ на витрините, закриване на бордеите в центъра на града и преместването им другаде, намаляване на бордеите в центъра и увеличаване на изискванията за лицензиране на работничките по витрините. Тези сценарии са изложени в доклад, озаглавен \"Бъдещето на витринната проституция в Амстердам\". В него е включено и предложение да бъде обособена \"еротична градска зона\", която ще има ясно обособен вход, подобно на системата, използвана в Хамбург, допълни тя. Проститутките в Амстердам излизат извън \"червените фенери\" Тези възможности ще бъдат представени на жителите и бизнеса на срещи в кметството този месец и след това по-късно през годината една от тях ще бъде избрана и поставена на гласуване в общинския съвет, заяви Халсема. Предишни опити да бъде поставен под контрол Кварталът на червените фенери срещаха съпротивата на сексуалните работнички и самите среди, занимаващи се с този бизнес, който е доста доходоносен. Кметът заяви, че засега не съществуват намерения проституцията да бъде забранена изобщо. Промените имат три основни цели по думите й - да предпазят жените от унизителни условия на труд, да намалят престъпността и да възродят 500-годишния квартал, който заедно с водните канали на Амстердам е обект от Световното наследство на ЮНЕСКО.  Една от сексуалните работнички, членуваща в синдикат, защитаващ интересите на проститутките, каза пред Ройтерс, че жените там са изложени на все по-неуважително отношение. \n\t\"Самите туристи не знаят как да се държат в този район\", заяви тя под условие да остане анонимна. Проститутките в Амстердам излизат извън \"червените фенери\"", "date": "2019.07.03", "title": "Първата жена кмет на Амстердам ще променя Квартала на червените фенери"}
{"url": "https://clubz.bg/84969-guajdo_gubi_venecuela", "text": "Интервюта с десетки жители на Венецуела както и нови социологически проучвания показват, че обществото е разочаровано от липсата на реформи в страната. Много от анкетираните губят вяра, че Хуан Гуайдо е способен да свали Мадуро. \"Нищо няма да ни спре\", заяви Хуан Гуайдо, след като му отнеха имунитета Четири дни преди опозиционният лидер да поведе въстание срещу президента той заяви пред поддръжници на митинг близо до столицата Каракас, че  След вълненията на 30 април, на които армията останаха в базите си, а ключови правителствени представители отказаха да сменят принадлежността си, много венецуелци чувстват, че са изпуснали момента за реформа на системата. Така той коментира последната фраза на Гуайдо при откриването на парламента (\"Ние сме на път\") през януари, която го превърна в символ за милиони венецуелци. Повечето западни нации подкрепиха 35-годишния председател на Народното събрание и настояха да бъдат свикани предсрочни президентски избори. Гуайдо ще взема властта, Русия прати военни самолети във Венецуела Най-ценна бе подкрепата на Вашингтон, който наложи нови тежки санкции на петролната индустрия на Венецуела. Нарваез допълни, че е бил изпълнен с надежда на 30 април, когато Гуайдо се появи с военни офицери в Тwitter и призова народа да се опълчи на Мадуро.  Анализатори твърдят, че вече е много по-вероятно да се съхрани статуквото, докато Мадуро добива увереност, че репресиите му срещу опозицията ще останат безнаказани. Мадуро пое властта през 2013 г. след смъртта на Уго Чавес. През неговото кратко управление страната преживя тежък икономически срив, като днес много жители на Венецуела нямат достъп до електричество, вода, храна и лекарства. Наследството на Чавес: Русия ще произвежда \"Калашников\" във Венецуела Повече от 4 милиона венецуелци са имигрирали и Организацията на американските държави предупреди миналата седмица, че броят може да се удвои до края на следващата година. Гуайдо придоби контрол над акции на Венецуела в САЩ, назначи дипломати в множество страни по света и представи икономически план за възстановяването на страната. Но обещанието му за амнистия не успя да спечели подкрепата на военните сили, които остават лоялни на Мадуро. Импулсът на опозицията отслабна след 30 април. Това е последната дата на масови публични демонстрации в страната, а броят на симпатизантите на митинги на Гуайдо спадна наполовина. Предстоящият марш в петък ще бъде тест за доверието му в обществото. 50 000 приветстват Гуайдо в Каракас, САЩ предупредиха Мадуро да не го пипа Мадуро, който поддържа силни връзки с Русия и Китай, е определил Гуайдо за  . Йон Гойкоечеа, член на екипа на Гуайдо, призна, че се наблюдава   сред обществото. Гойкоечеа сподели, че Гуайдо е посетил 11 от общо 23 щата на Венецуела и че смята да пътува до поне още 5, за да вдъхне уверенеост на симпатизантите си. Той добави, че лидерът на опозицията е фокусиран върху разпространяването на мрежата си на местно ниво, нещо, в което управляващата Социалистическа партия е много успешна. Мадуро задържа журналисти насред интервю Въпреки това според мнозина комитетите трудно мобилизират сподвижници. Двайсет и седем годишният доктор Рафаел Мора, който подкрепя Гуайдо в северозападния град Баркисимето, сподели, че твърде много венецуелци желаят светкавична промяна без да работят, за да я постигнат. Подкрепата за Гуайдо е намаляла от 61,2 процента през февруари до 56,7 процента през май, според доклад от 10 юни на местната изследователска агенция \"Датаналисис\". Само 10,1 процента от гражданите на страната подкрепят Мадуро - най-ниското ниво за президент от 1999 г. насам. Същевременно изследване на \"ДатинКорп\" посочва, че броят на венецуелците, които припознават Гуайдо за легитимен президент е спаднал от 49 процента през февруари, до 36 процента през юни. Венецуела: опозицията зове за национална стачка (ВИДЕО) Раул Гайегос, помощник-директор на консултантската фирма Control Risks, сподели, че Мадуро ще остане на власт до края на годината и че опозицията ще продължи да отслабва. Според него Гуайдо не разполага с , за да свали президента. Кризата във Венецуела е получила малко обществено внимание от администрацията на американския президент през последните седмици. Белият дом се е фокусирал основно върху конфронтацията с Иран и търговската война с Китай. Когато Тръмп започна кампанията си за преизбиране с митинг в Орландо, Флорида на 18 юни, той спомена мимоходом Венецуела, въпреки че съветниците му настояват, че държавният глава все още е посветен на Гуайдо. След април правителството на Мадуро започна да преследва съюзниците на Гуайдо без особена реакция от международната общност. Върховният съд обвини 14 опозиционни народни представители за престъпления като предателство и заговор, което принуди повечето от тях да избягат в чужбина или да потърсят убежище в чуждестранно посолство в Каракас. Мадуро гони петима евродепутати (ВИДЕО) Някои граждани на Венецуела критикуваха пред Ройтерс решението на Гуайдо да изпрати представители в Осло за преговори с представители на правителството на Мадуро. Те призовават Гуайдо да смени стратегията си и да настоява за военна интервенция на САЩ, въпреки че в миналото Вашингтон е определял подобно развитие като малко вероятно. Наблюдава се ръст от 9,4 процента през април до 11,9 през май на венецуелците, които предпочитат намесата на САЩ пред провеждането на мирни избори през 2019 г. Подкрепеният от САЩ Гуайдо не изключи военна намеса във Венецуела За много от тях промяната настъпва твърде бавно. Затова десетки хиляди души напускат Венецуела всяка седмица. Гуайдо ще взема властта, Русия прати военни самолети във Венецуела Наследството на Чавес: Русия ще произвежда \"Калашников\" във Венецуела 50 000 приветстват Гуайдо в Каракас, САЩ предупредиха Мадуро да не го пипа Мадуро задържа журналисти насред интервю Венецуела: опозицията зове за национална стачка (ВИДЕО) Мадуро гони петима евродепутати (ВИДЕО) Подкрепеният от САЩ Гуайдо не изключи военна намеса във Венецуела", "date": "2019.07.03", "title": "Гуайдо губи Венецуела"}
{"url": "https://clubz.bg/84972-radevi_v_zabraneniq_grad_prezidentskata_sypruga_v_cvetq_snimki", "text": "Президентът Румен Радев, който е на държавно посещение в Китай, намери време да разгледа заедно със съпругата си Десислава Забранения град в Пекин. Радеви пристигнаха в Пекин от икномическия форум в \"Летния Давос\".      Дрехата на президентската съпруга бе с 3/4 ръкав, завършващ с разкроени воланчета. И много цветя. Флоралните мотиви са тема на тоалетите  на Радева в Китай явно, защото и на официалното посрещане тя се появи с цветни мотиви, които не оставаха незабелязани.      Официалното посрещане на Радев в Пекин, където негов домакин е китайският президент Си Цзинпин, включваше строени войници, малки деца с букети и знамена. Радев и Си Цзинпин ще ръководят пленарните разговори между официалните делегации на България и на Китай.  \n\tВ програмата на българския президент има среща и с председателя на Постоянния комитет на Общокитайското събрание на народните представители Ли Чжаншу, както и полагане на венец на мемориала на народните герои на площада \"Тянанмън\". Китайските мечти на Радев", "date": "2019.07.03", "title": "Радеви в Забранения град, президентската съпруга - в цветя (СНИМКИ)"}
{"url": "https://clubz.bg/84975-putin_podpisa_zakona_za_izlizane_ot_raketniq_dogovor_sys_sasht", "text": "Президентът Путин подписа Закона за прекратяване на действието на Договора за ликвидиране на ракетите със среден и малък обсег между САЩ и Русия, предаде ТАСС. Законът беше приет от Думата на 18 юни т.г., а Горната камара на парламента го одобри на 26 юни. В документа се уточнява, че решението за възобновяване на договора в Русия ще се взима от държавния глава. Законът влиза в сила от деня на публикуването му. По-рано шефът на комитета на Съвета на федерацията по отбрана и сигурност Виктор Бондарьов коментира, че \"приетото решение за преустановяване на действието на договора е необходимо и е принудителна мярка, адекватна на подхода към режима, действащ в контрола над въоръженията\". \"Шпигел\": Какво ще стане, ако Русия игнорира ултиматума за ракетите САЩ за първи път обвиниха Русия в нарушаване на договора през юли 2014 година. След това Вашингтон нееднократно повтаряше същото заключение. Москва категорично отхвърляше обвиненията, че нарушава ракетния договор. Тази година на 2 февруари САЩ преустановиха изпълнението на задълженията си по договора. Тогава Вашингтон обяви и заплаши, че ще излезе до 6 месеца от договора, ако Москва не изпълнява определени изисквания, засягащи договореностите. САЩ настояват най-вече Русия да унищожи новата си крилата ракета с наземно базиране 9М729, която надхвърля дължината на полета, определена от договора. Още на 2 февруари Путин коментира, че и Русия ще напусне договора.", "date": "2019.07.03", "title": "Путин подписа закона за излизане от ракетния договор със САЩ"}
{"url": "https://clubz.bg/84981-ispanska_socialistka_za_stanishev_ne_obichame_da_ni_nalagat_imena", "text": "Това заяви специално за Клуб Z испанската евродепутатка Клара Агилера от Прогресивния алианс на социалистите и демократите (СиД). Тя отговори на въпроса ни защо на снощното заседание на групата изобщо не е минала кандидатурата на Станишев за председател на Европарламента. Станишев сам отказал да е шеф на Европарламента Социалистите отрязаха Станишев като техен кандидат за шеф на Европарламента Днес на поста бе избран Давид-Мария Сасоли. Станишев оттегли кандидатурата си, а тази сутрин обясни във фейсбук защо го е направил. Испанската социалистическа работническа партия (ИСРП) има най-голямата делегация в групата СиД след европейските избори през май, като измести германските социалдемократи. Очаквано - италианецът Сасоли е новият председател на Европарламента Френската евродепутатка първи мандат Фабиен Келер от либералната група „Обновете Европа“ също бе доволна от избора на италианеца. Тя сподели, че е имало разногласия след социалистите за кандидатурата на Станишев. Социалистите отрязаха Станишев като техен кандидат за шеф на Европарламента Очаквано - италианецът Сасоли е новият председател на Европарламента", "date": "2019.07.03", "title": "Испанска социалистка за Станишев: Не обичаме да ни налагат имена"}
{"url": "https://clubz.bg/84980-sasoli_iska_reforma_na_reglamenta_ot_dyblin", "text": "Давид-Мария Сасоли призова за реформа на Регламента от Дъблин и системата за даване на полтическо убежище. Той отправи призива на първата пресконференция след избирането му по-рано днес за председател на Европарламента. Италианският социалист ще изкара на поста половин мандат - 2 години и половина. Очаквано - италианецът Сасоли е новият председател на Европарламента В същото време той призова европейците да се противопоставят на вируса на крайния национализъм. На няколко пъти той се обърна към журналистите в залата за пресконференции, като припомни, че само допреди десет години е бил техен колега. И изтъкна, че те имат важната задача да отразяват какво става не само в Европарламента, но и във всички европейски институции. Брекзит е нещо болезнено, призна новоизбраният председател: За да излезе Великобритания от ЕС, е необходима подкрепа от ЕП за финализирането на сделката за Брекзит. Сасоли смята, че Европа ще бъде по-силна само когато Европарламенът играе важна роля в нея. В момента това е предимно консултативен орган, а председателският пост е най-вече церемониален. Според него изборите през май не са довели до отслабването на ЕС, както са били убедени мнозина. Напротив – след тях Съюзът е показал, че е станал още по-силен. На мнозна направи впечатление, че новоизбраният шеф на ЕП е немногословен  - без значение, че е бил дълггодишен журналист. Дипломати предположиха през Клуб Z, че той предпочта да бъде човек надействието и да говор по-малко.", "date": "2019.07.03", "title": "Сасоли иска реформа на Регламента от Дъблин"}
{"url": "https://clubz.bg/84984-iz_ideite_na_kandidatite_za_bnt_finansiraneto_da_e_procent_ot_bvp_i_zavryshtane_na_tv_teatyra", "text": "Преразглеждане на сключените договори, субсидията на БНТ да стане процент от Брутния вътрешен продукт (БВП), да се завърне телевизионният театър. Това са само някои от многото идеи, които представиха в първия ден от изслушването си трима от кандидатите за нов генерален директор на обществената телевизия. Финансовата криза в БНТ и задълженията, които достигнаха 37 милиона лева в първата половина на годината, станаха основен фокус в изслушването пред Съвета за електронни медии (СЕМ). Днес членовете на регулаторния орган задаваха въпроси на  , а утре пред тях ще застанат Сашо Диков, Емил Кошлуков, който е настоящия и.д. директор на медиата, и Стоил Рошкев.  Кошлуков оглавява БНТ, Каменаров подаде оставка От тримата, които бяха изслушани днес, най-подготвен изглеждаше Сашо Йовков. Макар и да не пожела да спомене имена, които е покалнил е в неговия екип, той посочи, че ще поиска финансов одит в БНТ. Освен това ще създаде и финансов борд. Йовков разказа, че в него имало експерти, които през 90-те години извели страната от финансовия колапс.  БНТ фалира през октомври? Според Явор Симов най-важното е да се създаде дългосрочна стратегия в рамките на три години за финансовото стабилизиране на БНТ.  По думите му трябва да бъде определено какъв точно е дългът на телевизията и как той правилно да се управлява. Според него е необходим задълбочен и подробен анализ на вече подписаните договори и там където се налага, те да се предоговорят. Според негово проучване от 2012 г. БНТ има непотърсени вземания. Още пари за БНТ? - Не и без финансова ревизия Той предлага БНТ да започне да произвежда сама своите програми.  По думите му външните продукции трябва да влизат в БНТ в кокуренция с вътрешните като качество на изработка. И посочи, че външните продукции не са, за да източват телевизията. Кошлуков се разграничи от предишния шеф на БНТ Ако Никола Тодоров заяви, че държавната субсидия е добра като обем средства, Сашо Йовков каза, че бюджетът за БНТ не е променян от 10 години насам и това трябва да се промени. Йовков предложи държавната субисидия за обществените медии да се отпуска като процент от БВП и така те няма да са зависими от правителството.  Сред нестандартните начини за търсене на допълнителни приходи, и Йовков и Явор Симов посочиха, че БНТ трябва да промени начина на работа с рекламодателите. И Йовков, и Симов изразиха позиция, че съкращенията в телевизията не са добро решение на намаляване на разходите.  Търсят се: директори на БНТ и БНР Сашо Йовков обаче предлага всяко предаване да мине на собствена стопанска сметка. Продуцентите да търсят допълнително финансиране и да се осигурят на екипа максимално добри условия. Сред оздравителните мерки, които предлага Сашо Йовков, е да се преразгледат сключените финансови договори с настоящите външни продукции. Той прогнозира, че до края на 2019 г. дефицитът може да достигне 44 млн. лв. Но според него дотогава има 6 месеца и „тези стряскащи цифри може да не се случат, ако новото ръководство има ясна план програма“. Част от плана му предвижда се поискат 11-те милиона лева, които правителството по закон трябва да отпусне за цифровото разпространение на БНТ – тук забавянията са от 2017 г.  Друг голям разход е предаването „Стани богат“, което на година струва на БНТ 3 млн. лв., каза Йовков.  А за тази една една продукция от БНТ са привлекли едва 440 хил. лв. в рамките на времето, в което се излъчва „Стани богат“. Друго предаване, което се прави от същия външен продуцентски екип, е „Бързо, лесно вкусно“. Само за едно излъчване БНТ плаща 8500 лв., каза още той. БНТ2 - трибуна за мистика, конспирации, алтернативни теории Йовков, който е дългогодишен спортен журналист в БНТ, защити спортната програма на телевизията и сключените договори за 33 млн. лв. в следващите четири години.  Той беше категоричен, че ще е катастрофа, ако се закрият БНТ 2, БНТ 3 и БНТ Свят. Подобна позиция за защита на четирите канала на телевизията изрази и Явор Симов.  Демократична България: Кошлуков е слуга на Пеевски, да бъде премахнат от конкурса за БНТ Сашо Йовков беше категоричен, че трябва да се запази облика на БНТ 3, където се предава само спорт. Той предложи дори създаване на нова самостоятелна дирекция „Спорт“.  \n\tОсвен това смята, че обществената телевизия трябва да има икономическо предаване за малкия и средния бизнес. Това няма да оскъпи бюджета, уточни той. Държи и да има разследваща журналистика с цяло „звено“, която да е насочена не към дребнотомието, а да наблюдава усвоянето на европари, работата и дейността на политически и икономическите субекти в държавата. Кой иска да е шеф на БНТ: Емил Кошлуков срещу Къци Вапцаров Според Никола Тодоров трябвало да се върне телевизионният театър в БНТ, а обществената телевизия да има цял втори филмов канал.  БНТ фалира през октомври? Още пари за БНТ? - Не и без финансова ревизия Кошлуков се разграничи от предишния шеф на БНТ Търсят се: директори на БНТ и БНР БНТ2 - трибуна за мистика, конспирации, алтернативни теории Демократична България: Кошлуков е слуга на Пеевски, да бъде премахнат от конкурса за БНТ Кой иска да е шеф на БНТ: Емил Кошлуков срещу Къци Вапцаров", "date": "2019.07.03", "title": "Из идеите на кандидатите за БНТ: Финансирането да е процент от БВП и завръщане на ТВ театъра"}
{"url": "https://clubz.bg/84974-danail_kirilov_shte_prashta_na_lozan_panov_bql_haker", "text": "С този многозначителен коментар правосъдният министър Данаил Кирилов днес излезе от \"оглед\" на системата за случайно разпределение на делата във Върховния касационен съд (ВКС). Бе му предоставен достъп и до трите колегии - наказателна, търговска и гражданска.  Кирилов бил готов на \"дебат\" за мерки само срещу главния прокурор Повод за днешното \"гостуване\" на Кирилов в Съдебната палата бяха негови намеци за системата за случайно разпределение на делата във ВКС Той ги отправи на прословутото обсъждане на мерки срещу \"тримата големи\" в правосъдното ведомство, организирано от него. Кирилов изтъкна, че тогава само бил заявил: Така дойде, в следствие на поканата от ВКС да разгледа което отделение си иска. Той избра търговското. Въпреки, че главният сървър е във ВСС, Кирилов след около половин час престой окачестви системата, като -  По време на демонстрациите  той видимо не бе доволен, задава въпроси и прави хипотези. Кирилов напомни, че има дебат съвсем скоро във ВСС и че в крайна сметка е . Кирилов имаше забележки най-вече по това как се изключват съдиите от разпределение   защо след дълго време стоене и неправене на нищо, на екрана изписва \"грешка\"   и най-вече пожела... След въпроси какво всъщност иска стана ясно: работещата на компютъра деловодителка да се \"разлогне\" като себе си и операцията да се повтори. На това му обясниха, че няма как да стане, защото се разпределя реално дело, информацията се копира и във ВСС и не могат да се подиграват с хората по средата.  , а случващото се нарече  , защото не му дали да направи  И в крайна сметка изказа мнение, че не знаем как тази система реагира на \"вътрешни технически предизвикателства\". Стана ясно, че той водил същите разговори и във ВСС, но не официално, а с техническо лице. Затова и оттам не получил \"категорична техническа информация, която да ме доведе до извода, че това, което извършихме тук, би могло да се провери насрещно\". Именно по този повод направи изказването за следващата стъпка - че би искал да започнат повсеместни проверки. Той обаче отговори на настоятелните журналистически въпроси -   с аргумента, че там не са го канили. Ако медиите му \"възложат\", би направил. След питането за прокуратурата обаче Данаил Кирилов заяви на медиите: След като обяви, че служителите на ВКС \"въвеждат хората в заблуждение\", че Лозан Панов е бил \"най-големият противник да се извършва технически одит на тази система\" (?!), той заяви, че има примери, при които се наема от държавата т. нар. \"бял хакер\", който да изследва уязвимостта на дадена компютърна система и да предупреди за рисковете. Именно това би искал. А разговорите и въпросите, които задал във ВСС, го оставили с убеждението, че хората там След като прати \"бял хакер\" на Панов, на изпроводяк Кирилов уволни и шефа на затворите. Васил Миладинов ще бъде освободен след посещение на министъра в следсвения арест на \"Г.М. Димитров\". ", "date": "2019.07.03", "title": "Данаил Кирилов ще праща на Лозан Панов \"бял хакер\""}
{"url": "https://clubz.bg/84959-bashta_hvyrli_4_godishniq_si_sin_ot_most_i_zaplashi_da_skochi_sled_nego", "text": "Баща е хвърлил детето си от мост край Габрово и заплашил да скочи след него. Драмата се е разиграла на виадукта на обходния път на града в посока Севлиево, предаде Нова тв. Рано призори 31-годишният мъж хвърлил 4-годишния си син и заплашил да скочи след него, допълва телевизията. Според МВР в 6:30 часа в полицията в Габрово е получен сигнал за мъж,  .  Той е бил твърдо решен да сложи край на живота си. Полицаи са опитвали да го разубедят в продължение на 3 часа и в крайна сметка той е свален след намеса на МВР психолози от Плевен. Това е станало около 10 ч. Приятелката му е била в неизвестност, но е открита невредима. Служителите на реда правят оглед на мястото. Засега има информация, че при първоначалния оглед под моста е намерено тяло на дете.", "date": "2019.07.03", "title": "Баща хвърли 4-годишния си син от мост и заплаши да скочи след него"}
{"url": "https://clubz.bg/84960-priqtelka_na_merkel_i_majka_na_7_deca_moje_da_oglavi_evrokomisiqta", "text": "Дали германската министърка на отбраната и вярна дружка на канцлерката Ангела Меркел Урсула фон дер Лайен ще оглави Европейската комисия, на 16 юли ще реши Европейският парламент. Ако Фон дер Лайен получи обикновено мнозинство, тя ще смени на поста Жан-Клод Юнкер. Любопитното е, че тя ще се върне в родния си град Брюксел. Урсула Гертруд Албрехт се ражда на 8 октомври 1958 г. в Брюксел като трето дете в семейството на Хайди-Адел и Ернст Албрехт, който впоследствие става дългогодишен премиер на германската федерална провинция Долна Саксония. Урсула израства с още петима братя и една сестра, самата тя по-късно ще стане майка също на седем деца. От 1964 до 1971 г. посещава Европейското училище в Брюксел. Семейството се завръща в родната Германия и Урсула продължава образованието си в математическата гимназия в Лерте, недалеч от Хановер. Полага успешна матура и през 1977 г. записва икономика в университета в Гьотинген. Дипломира се, но разбира, че истинското й призвание е медицината. Така от 1980 до 1987 г. следва в Медицинската академия в Хановер, която завършва и специализира гинекология. Триумф на сивотата През 1986 г. се омъжва за Хайко фон дер Лайен, също лекар. Раждат им се седем деца. Урсула става член на Християндемократическия съюз през 1990 г. През 2001 г. е избрана за общински съветник в Хановер, а две години по-късно става министърка по въпросите на семейството, жените и здравеопазването в правителството на федерална провинция Долна Саксония. През декември 2004 г. се издига до член на президиума на Християндемократическия съюз. През август 2005 г. в битката за канцлерството Ангела Меркел включва Урсула фон дер Лайен в предизборния си екип. Партията на Меркел ХДС печели изборите, Фон дер Лайен става министърка по въпросите на семейството, жените и младежта. Във втория кабинет на Меркел първо запазва поста си, но от 27 ноември 2009 г. оглавява Мнистерството на труда и социалните грижи. През 2013 г. става първата жена начело на федералното Министерство на отбраната. На 14 март 2018 г., в четвъртия кабинет на Ангела Меркел, Урсула фон дер Лайен отново полага клетва като министърка на отбраната. Не липсват и скандали. През лятото на 2015 г. се появи информация, че Фон дер Лайен е плагиатствала при писането на докторската си дисертация. След щателна проверка през 2016 г. от Медицинската академия в Хановер изразиха становище, че е имало нарушения, но те не са от такова значение, че да й бъде отнета докторската титла. ЕС посочи лидерите си. Европарламентът решава утре да бъде ли Станишев негов председател (ВИДЕО) В момента тече проверка по сключени от Министерството на отбраната договори с консултантски фирми, възлизащи на милиони евро. Урсула фон дер Лайен е категорична, че всичко е в рамките на закона. Дали е така, ще докаже надлежна проверка. Въпреки всичко тя е сред топдесетката на най-харесваните и одобрявани политици в Германия. Ако обобщим накратко професионалния път на Урсула фон дер Лайен, това е главоломна кариера от нула до 99. Дали ще е 100, зависи от решението на Европейския парламент ще оглави ли Урсула фон дер Лайен Европейската комисия. ЕС посочи лидерите си. Европарламентът решава утре да бъде ли Станишев негов председател (ВИДЕО)", "date": "2019.07.03", "title": "Приятелка на Меркел и майка на 7 деца може да оглави Еврокомисията"}
{"url": "https://clubz.bg/84963-brad_pit_predpochital_da_e_zad_kamerata_otteglq_se_ot_aktorstvoto", "text": "Брад Пит се е снимал в десетки филми и макар и вече да не прилича на момче от плакатите, за него мечтаят фенове от цял свят. Въпреки това актьорът каза, че с годините предпочита да предаде щафетата на по-младите, съобщи в. \"Дейли мейл\". Затова и напоследък Брад Пит рядко се снима във филми. В снимките към интервюто Брад Пит е облечен спортно. Личи си, че не е млад, но си е привлекателен, с уверена усмивка и малко по-дълга коса. Е, не е момчето от филма \"Телма и Луиз\", който го направи световноизвестен през 1991 г.  Брад Пит притежава продуцентската компания \"План Би ентъртейнмънт\" и вече има впечатляваща кариера зад камерата. Той е продуцент на филми като \"Лунна светлина\", \"Окча\", \"Селма\", \"12 години в робство\", \"Кешбол\", \"Дървото на живота\", \"Яж, моли се и обичай\", съобщава БТА.", "date": "2019.07.03", "title": "Брад Пит предпочитал да е зад камерата, оттегля се от актьорството"}
{"url": "https://clubz.bg/84958-sasht_vse_oshte_smqtat_da_nalojat_sankcii_na_turciq", "text": "Администрацията на Доналд Тръмп все още планира да наложи санкции срещу Турция и да извади страната от програмата за производство на бойни самолети F-35, ако Анкара се сдобие с руската противоракетна система С-400, съобщи Ройтерс, цитирайки американски официални представители.  Ердоган: Първите ракети С-400 пристигат през юли След като говори с американския президент в Япония на срещата на Г-20, турският президент Реджеп Таийп Ердоган обяви, че държавата ще бъде пощадена от американските санкции заради продажбата на оръжието. Думите му бяха подкрепени от нежеланието на американския президент изрично да обяви, че ще бъдат наложени санкции. Турция омеква към призивите на САЩ да не купува ракетите С-400 Източници от Вашингтон обаче са на друго мнение. В Пентагона подполковникът от военновъздушните сили Майк Андрюс отбеляза, че  . Ако САЩ отстранят Турция от програмата F-35 и наложат санкции на съюзничката си в НАТО, това ще бъде един от най-значимите конфликти в историята на отношенията между двете страни. Тръмп-Ердоган: Дуел на вманиачени егоисти Тръмп може и да отложи санкциите. Това ще се хареса на Анкара, но не и на съюзниците на президента в Конгреса.  На срещата на Г-20 в Япония държавният глава на Съединените щати обвини администрацията на Обама, че не се е договорила с Турция за продажбата на американската алтернатива на С-400 - ракетите \"Пейтриът\". Според него Ердоган няма вина. Дори ако американските санкции срещу Турция са по-леки от очакваното, те могат да доведат до задълбочаване на кризата с турската лира. След 30-процентов спад на валутата през миналата година икономиката бе изпратена в рецесия, като лирата загуби нови 10 процента през 2019 г.  Турската лира продължава да се срива Според експерти за Тръмп ще е по-лесно да задържи или отложи санкциите, вместо да оттегли заплахата, че ще извади Турция от програмата за разработването на бойните самолети. Съединените щати поддържат тезата, че С-400 не е съвместима със защитната мрежа на НАТО и може да компроментира F-35. Затова републиканците и демократите в Конгреса се противопоставят на стремежа на Анкара да си осигури и двете системи. Ердоган не се отказва от руските ракети С-400 За да демонстрира сериозните си намерения, Вашинготн вече е започнал процеса по изваждане на Турция от програмата. Прекратени са тренировките на турски пилоти с бойните самолети в Щатите и не се приемат нови летци. Някои специалисти вярват, че Тръмп може да се опита да промени курса, като в последната минута постигне сделка за продажбата на \"Пейтриът\". Турция омеква към призивите на САЩ да не купува ракетите С-400 Тръмп-Ердоган: Дуел на вманиачени егоисти Турската лира продължава да се срива Ердоган не се отказва от руските ракети С-400", "date": "2019.07.03", "title": "САЩ все още смятат да наложат санкции на Турция"}
{"url": "https://clubz.bg/84973-resheno_vlastta_zakri_nacionalniq_centyr_po_narkomanii", "text": "Националният център по наркомании (НЦН) спира да съществува. Решението на Министерския съвет е от днес, но в съобщението не става дума за закриване, а за \"структурни промени в системата на здравеопазването\". Правителството се разпореди центърът да се влее в Националния център по обществено здраве и анализи (НЦОЗА). Причината - сходни дейности се изпълнявали от специализирана дирекция на Министерството на здравеопазването. Персоналът на НЦН ще премине в НЦОЗА. Става дума за 20 души по щат, от които 5 са администрация, а 2 от местата не бяха заети към началото на юни месец.  Безлов: Центърът по наркомании бе голям пробив срещу хероина Правителството е решило още да бъде увеличена щатната численост на Националната експертна лекарска комисия. Броят на работещите в Държавната психиатрична болница за лечение на наркомании и алкохолизъм също ще порасне - целта е запазването на лабораторния комплекс. Това ще се случи за сметка на закрити щатни бройки в системата на домовете за медико-социални грижи за деца, става ясно от правителственото съобщение.  Идеята породи недоволство преди седмици, когато бе обявена за обществено обсъждане. Реакция имаше и от Тихомир Безлов от Центъра за изследване на демокрацията. По думите му НЦН е направил пробив в лечението на зависими от хероин и благодарение на програмите там зависими от наркотика са оцелели. Той припомни, че намерение за закриване на звеното е имало още през 2014 г. (в разгара на протестите срещу назначението на Делян Пеевски за председател на ДАНС - б.р.). Още тогава се е появила информация, че може да има задна мисъл в основата на решението, а именно разпореждане в апетитния имот в широкия център на София, където се помещава досега НЦН. Решението за закриването му от правителството \"Орешарски\" бе на косъм да мине буквално в последните дни преди оставката на самия кабинет. Сега промяната е финализирано от третия кабинет на Бойко Борисов.", "date": "2019.07.03", "title": "Решено: властта закри Националния център по наркомании"}
{"url": "https://clubz.bg/84982-edin_italianec_zamenq_drug_italianec", "text": "Италианецът Давид Сасоли, новият председател на Европейския парламент, е бивш журналист, започнал през 2009 г. нова кариера на евродепутат под флага на левоцентристите, предаде Франс прес, пише БТА. Очаквано - италианецът Сасоли е новият председател на Европарламента 63-годишният Сасоли беше кандидатът на социалдемократите, второто политическо семейство в парламента, за наследник на друг италианец - Антонио Таяни, близък до Силвио Берлускони член на дясната Европейска народна партия. Испанска социалистка за Станишев: Не обичаме да ни налагат имена Изборът му позволява на Италия да запази един от трите важни европейски поста, след напускането на Марио Драги (от Европейската централна банка) и Федерика Могерини (като ръководител на дипломацията), но той очевидно няма да е съюзник на управляващото в Рим популистко правителство. Давид Сасоли е роден на 30 май 1956 г. във Флоренция, Тоскана, и след като следва политически науки, започва да сътрудничи на малки вестници и информационни агенции. През 1992 г. започва работа в обществената радио и телевизия РАИ и бързо се изкачва в йерархията, за да стане познато лице за милиони италианци, когато представя вечерната информационна емисия на първия обществен телевизионен канал, на който става и заместник-директор.  В активната политика влиза, когато бившият кмет на Рим от левицата Валтер Велтрони организира сливането на две големи партии - от левицата и център-ляво. Сасоли се присъединява веднага към проекта, от който се ражда Демократическата партия (ДП). Очаквано - италианецът Сасоли е новият председател на Европарламента Става евродепутат с повече от 400 000 гласа, успех, който окончателно го отдалечава от телевизионните екрани. \n\tПрез 2013 г. се пробва и на националната политическа сцена като се явява на първичните избори на партията си за кмет на Рим, но е изпреварен от Иняцио Марино. \n\tСлед този неуспешен опит Сасоли се посвещава на Европейския парламент. Преизбран е през 2014 г. и става зам.-председател на законодателния орган, в който отговаря за бюджета и евросредиземноморската политика. \"Не съм се отказал напълно от кариерата си на журналист, все още сътруднича активно на различни вестници и списания\", онбелязва той. Сасоли е съавтор, заедно с Франческо Саверио Романо, на книга за министерските заседания по време на отвличането на Алдо Моро през пролетта на 1987 г. \"Ако ми гласувате доверие, ще се борим заедно за съвременен парламент, по-прозрачен, екологично устойчив, достъпен за гражданите\", обеща той пред колегите си преди началото на гласуването. Давид Сасоли е женен и има син и дъщеря. Испанска социалистка за Станишев: Не обичаме да ни налагат имена Очаквано - италианецът Сасоли е новият председател на Европарламента", "date": "2019.07.03", "title": "Един италианец заменя друг италианец"}
{"url": "https://clubz.bg/84978-razkostva_li_stolichna_obshtina_novi_tramvai_za_da_remontira_drugi", "text": "Столична община \"разкоства\" нови трамваи, за да ремонтира стари, поради липса на резервни части. Това твърдят от гражданското сдружение \"Спаси София\". Според тях едва 19 от 25-те чисто новите трамваи PESA са в движение. Четири стоят като \"резерва\", а два са изцяло спрени от движение. Те се ползват за \"кърпене\" на останалите, тъй като няма части. И поставят пред кметицата Йорданка Фандъкова въпроса защо няма средства за части и поддръжка на трамваите, след като са взеки столичани са платили по над 3,4 млн. лв. Забравен багаж в София блокира трамвай и метро От Столична община обясниха ситуацията пред Клуб Z по друг начин. Първо, невъзможно е да се вземат части от нови трамваи и да се слагат на стари - те са от различни поколения. Два от трамваите действително са спрени от движение - дефекти по тях налагат ремонт, който е покрит от гаранцията, и се чакат части от PESA. Трети трамвай е пострадал в ПТП и е загубил маската си - еквивалент на предната броня. Тези щети не са покрити от застраховката и докато се чакат частите на другите два трамвая е взето решението да се вземе маската на един от тях и да се сложи на третия трамвай, за да може да бъде той в експлоатация. А на въпроса защо има неактивни трамваи, от общината подчертават, че 23 от новите трамваи са в движение - но не всички през цялото денонощие. Най-много има на релсите в пиковите часове, а рано сутрин и късно вечер са по-малко. ", "date": "2019.07.03", "title": "\"Разкоства\" ли Столична община нови трамваи, за да ремонтира други?"}
{"url": "https://clubz.bg/84962-falstart_na_pregovorite_za_partijnite_subsidii", "text": "Поредно неразбирателство в управляващата коалиция предизвика темата за партийните субсидии още от първия парламентарен ден тази седмица. ГЕРБ и \"патриотите\" ще изглаждат разминаванията си за партийните субсидии Миналата седмица ГЕРБ и ДПС се опитаха да гласуват бързо своя вариант за партийното финансиране - 1 лев субсидия на глас, вместо сегашните 11 лв, но пък разрешаване на неограничено финансиране от бизнеса, в това число от фирми, които печелят обществени поръчки, концесии, дори такива с държавно участие. От \"Обединените патриоти\" възразиха срещу това и правосъдният министър (и бивш председател на правната комисия) Данаил Кирилов заяви, че може текстовете да се \"модифицират\" между двете четения. Но партията щяла да настоява за единия лев. ГЕРБ можело да \"модифицира\" партийната субсидия от 1 лев След първата среща днес от ГЕРБ дадоха заявка, че не са променили мнението си. И повтори, че първата партия остава твърда за 1 лев на глас, но е готова да се обсъждат други промени на финансирането на партиите в Закона за политическите партии. Новата партийна субсидия: безлимитно финансиране от бизнеса, 1 лев на глас и безплатни офиси На същото мнение е и лидерът на \"Атака\" Волен Сидеров, според когото то не трябва да се отстъпва от 1 лев за глас. Валери Симеонов от НФСБ се възмути от ГЕРБ, като обяви позицията на депутатите й днес за \"обръщане на 180 градуса\". И заяви, че иска намаляване на субсидията, но при разговори с премиера Бойко Борисов, финансовия министър Владислав Горанов и вицепремиерът Томислав Дончев са се обсъждали \"други неща\", а не твърдо сваляне на 1 лев. Според него ако позицията на ПГ на ГЕРБ е валидната, няма смисъл от консултации за субсидиите. Борисов за субсидиите: Съобразихме се с 2,5 милиона души Юлиан Ангелов от ВМРО също подкрепи търсенето на варианти и обсъждане, за да не бъдат зависими политическите сили от въшни фактори. От БСП пък се оплакаха, че не са поканени на новите консултации за субсидията. Левицата се опита да организира такива сама преди две седмици, но никой освен ДПС не уважи поканата им. От Движението дадоха заявка преди седмица, че няма да седнат сега на масата на преговорите. ГЕРБ можело да \"модифицира\" партийната субсидия от 1 лев Новата партийна субсидия: безлимитно финансиране от бизнеса, 1 лев на глас и безплатни офиси Борисов за субсидиите: Съобразихме се с 2,5 милиона души", "date": "2019.07.03", "title": "Фалстарт на преговорите за партийните субсидии"}
{"url": "https://clubz.bg/84968-kakvo_poluchava_helzinkskiqt_komitet_ot_cacarov_i_geshev_kogato_im_prati_godishniq_si_doklad", "text": "За втора поредна година главният прокурор Сотир Цацаров отказва да приеме и да се запознае с годишния доклад на Българския хелзинкски комитет за състоянието на правата на човека в България, който организацията публикува и предоставя на българските институции от 1992 г. насам, съобщиха от БХК до медиите.   Хелзинкският комитет праща сигнал срещу Борисов до Цацаров Правозащитната организация е пратила на Цацаров освен доклада и две други публикации - за практиката по антидискриминационни дела и наръчник по антидискриминационно права. Още по-загадъчни послания пращал заместник главния прокурор Иван Гешев, отбелязват от БХК. Той не връщал получените бройки, но . В пощата на БХК от Гешев са били получени  . В първата з  в която борещите се за свободата българи се изправят срещу цяла могъща империя с едно-единствено черешово топче. Във втората Гешев е отбелязал , който започва с описание на това как майката на Божура, Калуда, се възползва от състраданието на хората към дъщеря ѝ, за да печели от търговията си. БХК всяка година изпраща безплатни бройки от годишния си доклад за правата на човека до множество институции и лица на законодателната, изпълнителната и съдебната власт, до представители на академичната общност и медии. Никоя институция досега обаче не е отказвала да приеме бройки, нито е отговаряла със символични жестове. КЗД реши: Думите на прокурор Гешев \"и циганите така правят\" не са дискриминация От Българския хелзинкски комитет не пестят критиките си към методите на действие на родната прокуратура. КЗД реши: Думите на прокурор Гешев \"и циганите така правят\" не са дискриминация", "date": "2019.07.03", "title": "Какво получава Хелзинкският комитет от Цацаров и Гешев, когато им прати годишния си доклад"}
{"url": "https://clubz.bg/84950-evropejski_ekip_roden_s_forceps", "text": "Държавните и правителствени ръководители на 28-те страни в Европейския съюз се споразумяха да номинират германката Урсула фон дер Лайен за председател на Европейската комисия, а французойката Кристин Лагард да поеме Европейската централна банка. \"Раждането\" беше доста дълго и мъчително, но на четвъртата среща на върха в рамките на един месец резултатът бе по-скоро освежаващ - за първи път в кратката си история ЕС номинира две жени на особено важни постове - начело на Еврокомисията и централната банка, пише френският в.  . \n\tЕвропейски екип, роден с форцепс - това е заглавието в аналогичен дух на в.  . Ако целта беше заздравяване на френско-германската двойка след няколко месеца напрежение и неразбирателство, то тя е постигната. Защото това е една чудесна политическа операция, проведена в синхрон от Еманюел Макрон и Ангела Меркел в полза на Европа, която не престава да се цепи, отбелязва вестникът. Името на Фон дер Лайен, предложено в понеделник от френския президент Макрон на германската канцлерка, дава възможност на Франция и Германия да получат по един влиятелен европейски пост. Издигането за първи път на две жени на тези особено отговорни европейски позиции отправя към европейските граждани послание за съвременно мислене. Френският президент, който превърна паритета в предпоставка за тези номинации, бележи категорична и безапелационна победа. Това е първата жена начело на Еврокомисията и първият случай от 52 години, когато Германия заема председателското място, заяви със задоволство канцлерката, допълва \"Фигаро\". \n\tДве жени спечелиха подкрепата на лидерите от ЕС да оглавят Европейската комисия и европейската централна банка, прекъсвайки над 60-годишния мъжки монопол върху ръководните постове в европейските институции, подчертава и британският в.  . Всекидневникът цитира председателя на Европейския съвет Доналд Туск, който след маратонските преговори заяви: Германският в.   също обръща внимание на факта, че германския министър на отбраната Урсула фон дер Лайен е била предложена за шеф на ЕК от френския президент. Според вестника Макрон се срещнал за първи път с министърката през юни, по време на международното авиоизложение в Бурже, където двамата представиха прототип на германско-френски изтребител. И двамата политици се стремят към укрепване на единната европейска политика в областта на отбраната и създаване на общи европейски въоръжени сили, отбелязва \"Билд\".", "date": "2019.07.03", "title": "Европейски екип, роден с форцепс"}
{"url": "https://clubz.bg/84966-demokratichna_bylgariq_koshlukov_e_sluga_na_peevski_da_byde_premahnat_ot_konkursa_za_bnt", "text": "Да бъде дисквалифициран временно изпълняващият длъжността директор на БНТ Емил Кошлуков от конкурса за избор на титуляр, поискаха в позиция от \"Демократична България\". Днес и утре Съветът за електронни медии изслушва кандидатите за нов генерален директор на обществената телвизия, а Кошлуков е един от тях. Той ще представи концепцията си утре. Търсят се: директори на БНТ и БНР Кошлуков се разграничи от предишния шеф на БНТ Ето и цялата позиция на \"Демократична България\": \"През следващите два дни предстоят изслушванията за нов генерален директор на БНТ и предвид наличните кандидатури това ще бъде едно от най-предвидимите изслушвания в историята на българските обществени медии. Правилата, или направо липсата на правила видимо обслужват един от кандидатите и настоящ временно изпълняващ длъжността – Емил Кошлуков. Затова не става ясно защо губим време в конкурси и кандидатури, като СЕМ може да премине към директно назначаване. Но понеже по закон е така и СЕМ има нужда от смокиновия лист на публичния конкурс, за да назначи  верния страж на медийния магнат Пеевски, такъв формално ще се проведе. Назначаването на Кошлуков - неприличен жест към свободата на словото (ДЕКЛАРАЦИЯ) Всеки от тези факти би трябвало да е напълно достатъчен, за да може СЕМ изобщо да не допусне Кошлуков до конкурс или да го дисквалифицира. Иначе няма нищо ново, нито странно в огромното влияние на ДПС, Доган и Пеевски в националната телевизия. Сега СЕМ е под прожектора на общественото внимание!\" Кошлуков се разграничи от предишния шеф на БНТ Назначаването на Кошлуков - неприличен жест към свободата на словото (ДЕКЛАРАЦИЯ)", "date": "2019.07.03", "title": "Демократична България: Кошлуков е слуга на Пеевски, да бъде премахнат от конкурса за БНТ"}
{"url": "https://clubz.bg/84965-taksita_bez_shofori_na_alphabet_razresheni_v_kaliforniq", "text": "Американската компания Waymo, част от холдинга Alphabet, получи разрешение да вози пътници със своите автономни коли в щата Калифорния, САЩ, съобщи CNBC. Комисията за комунални услуги в щата е издала разрешително на компанията за начало на тестова програма \"Автономна услуга за превоз на пътници\". Volvo тества автономен товарен електромобил Преди години Google започна разработка на свой автономен автомобил. През 2016 г. обаче бе решено екипът да се отдели в друга компания - Waymo, която през миналата година имаше първи успех, като получи възможност да тества услугата си Waymo One с ограничена група клиенти във Финикс, Аризона. По-рано тази година пък се проведоха тестове в Мичиган. От компанията са изключително доволни от новото разрешение, което е стъпка напред за навлизането на самоуправляващите се коли като комерсиална услуга. Tesla ще идва сама при повикване в САЩ Waymo имат амбиции да предлагат подобна услуга и в Европа. Но не са единствени - както големи автоконцерни, така и по-малките като Tesla се стремят да извадят на пазара бързо автономни таксита. Наскоро Илон Мъск заяви, че очаква автомобили на Tesla да се движат самостоятелно от 2020 г. Tesla ще идва сама при повикване в САЩ", "date": "2019.07.03", "title": "Таксита без шофьори на Alphabet - разрешени в Калифорния"}
{"url": "https://clubz.bg/84971-novite_programi_ne_pomagat_pak_ima_problem_s_funkcionalnata_gramotnost", "text": "Има проблеми с функционалната грамотност на ученика, обяви образователният министър Красимир Вълчев след резултатите от изпита по български език и литература и математика след 7 клас. Проблемите са ясни от години, добави министърът. И отбеляза, че децата трудно се мотивират да учат математика и природни науки. 70% от българските учители получават под средната заплата, съобщи днес президентът на КНСБ Пламен Димитров - въпреки предвидените увеличения. Потече: 150 милиона за пътища, 5 милиона за хемодиализа, 14 милиона за учители 55 474 деца са се явили на изпита по математика, 55 567 - по БЕЛ.  Ресорната зам.-министърка Таня Михайлова уточни, че оценките по български език и литература са над средния брой точки, а по математика - под средния. Тя се похвали, че не е имало затруднения по време на изпитите, училищата са били подпомогнати всичко да мине гладко. Причината е, че много ученици са избрали да не работят по отворените въпроси, макар че те не са изненада за тях и са включени, за да окуражат децата да работят сами. Предстои анализ, допълни тя. Ако в средните резултати децата се справят по-добре по български език и литература, нещата не стоят така с максималния брой точки, разкри директорката на \"Съдържание на предучилищното и училищното образование\" към МОН Евгения Костадинова. Максимален резултат по математика са получили 141 деца, а по БЕЛ - едва 16. ", "date": "2019.07.03", "title": "\"Новите програми не помагат, пак има проблем с функционалната грамотност\""}
{"url": "https://clubz.bg/84947-misteriq_s_avariraliq_ruski%C2%A0svryhsekreten_dylbokovoden_aparat", "text": "Освен това, че вследствие на пожар на борда на свръхсекретен дълбоководен апарат са загинали седем капитани първи ранг и двама \"Герои на Русия\", освен че екипажът е потушил огъня и апаратът е изваден и пратен във военноморската база в Североморск, няма друга официална информация за инцидента на 1 юли в руски териториални води, констатира руският бизнес портал BFM. Под заглавие \"Това е стратегическо оръжие\" изданието цитира главния редактор на \"Североморск Life\" Евгений Карпов, според когото човек може да коментира, че има недоглеждане, че има виновни или просто мълчаливо да изказва съболезнования. BFM прави преглед на публикации по темата в други руски медии. \"Новая газета\" твърди, че има оцелели от аварията и че в болница в Североморск пребивават петима пострадали военни моряци. Според други руски медии оцелелите са четирима. Министерството на отбраната не назовава апарата, но по данни на РБК това е АС-12. Източници на \"Газета.ру\" смятат, че причината за пожара е късо съединение. Порталът BFM (създаден на основата на вестник \"Business&FM\") твърди, че аварията е станала в апарат АС-31, който както АС-12 е построен в рамките на един и същ проект под номер 10831, разработван от ленинградското конструкторско бюро \"Малахит\" през 80-те години.  14 моряци загинаха след пожар в руска подводница Твърди се, че на борда на апаратите, наричани \"атомни дълбоководни станции\" няма оръжие. Те са способни да се потапят на 6000 метра дълбочина. Предполага се, че това е батискаф, който е \"окачен\" на по-голяма подводница. По данни на несекретни източници екипажът на тези апарати се състои от 25 човека, всичките офицери.  BFM припомня съобщения, че апаратът АС-12 е участвал в изследователската експедиция \"Арктика 2012\", като е събирал проби от дъното на дълбочина до 3000 метра. Според бизнес портала експерти от Пентагона наричат тези станции \"диверсионни апарати\" за разрушаване на подводна инфраструктура и най-вече кабели за комуникация. Те можело да бъдат трансформирани като \"подводници на колела\", тоест да се придвижват по морското дъно на колела. Според главния редактор на списанието \"Арсенал отечества\" Виктор Мураховски АС е дълбоководна станция с ядрен реактор, способна да работи на голяма дълбочина. Тя се числи към Главното управление за дълбоководни изследвания. Не е снабдена с въоръжение, а с оборудване за работа на големи дълбочини, което й позволява например да проверява целостта на специални кабели, да инсталира разузнавателно оборудване върху системи за следене на подводната обстановка, да събира специални устройства и др., казва Мураховски.  По някои данни \"носител\" на този тип дълбоководни апарати е атомната подводница БС-136 \"Оренбург\". Възможно е тя да е транспортирала авариралия апарат до Североморск. Но дали това е така, може само да се предполага, заключава BFM. ", "date": "2019.07.03", "title": "Мистерия с авариралия руски свръхсекретен дълбоководен апарат"}
{"url": "https://clubz.bg/84954-borisov_se_vyrna_ot_bryuksel_pohvali_bitkata_s_kontrabandata_pogva_bolnichnite", "text": "Успехи в борбата с цигари и тютюн без бандерол, \"жътвата\" на канабис, задържането на трафиканти на мигранти и повече усилия за борба със сивия сектор при горивата. Това отчете премиерът Бойко Борисов заедно с главния прокурор Сотир Цацаров, вътрешния министър Младен Маринов и шефа на Агенция \"Митници\" Георги Костов.   11 тона заловен нелегален тютюн обяви Борисов по данни на Гранична полиция и на неправителствения сектор, който прави регулярни проучвания за нивото на контрабанда на цигари на базата на открити кутии без бандерол. И призова организациите, които правят статистиката, да заявяват сами, че методиката с проверка на боклука е тяхна и не я е измислило правителството, за да търпи критики по темата. В битката с незаконните цигари премиерът добави и успехите при канабиса. Съобщено бе, че от началото на 2019 г. \"жътвата\" е за 1 тон, но това е само началото. За миналата година обаче са открити и иззети 110 т марихуана. Премиерът обясни, че е започнала сериозна работа и по отношение на битката с нелегална търговия с горива и за това помага неправителственият сектор. Поименно бе спомената Българската петролна и газова асоциация (до неотдавна оглавявана от Валентин Златев от \"Лукойл\" - б.р.). Премиерът се похвали как България е на челни места в Европа и по показатели, свързани с битката с контрабандата, в това число и с незаконния трафик на мигранти. Данните на МВР показват, че имало 80 задържани за трафик на хора, от които около 30 са с влязла в сила присъда.  Успехите, за които говори, Борисов приписа на главния прокурор Сотир Цацаров, като си позволи и намек за критика към работата на неназовани местни прокурори и полицейски началници, макар да не стана съвсем ясно какво има предвид. Похвали получиха МВР, митниците, НАП и общата воля на правителството \"всички пари да отидат в бджета и да се даде възможност на бизнеса да работи на светло\".  Премиерът обяви и нова акция - срещу издаване на болнични листове. По думите му за миналата година те били 2 млн., а сега скочили до 3,5 млн.  Темата \"сива икономика\" бе подета от Борисов от рано сутринта. След като се прибра от тежкия Съвет на ЕС в Брюксел, той използва началото на редовното правителствено заседание в сряда, за да се похвали с успехи в битката със сивата икономика в България. Поводът -   на Асоциацията на индустриалния капитал в България (АИКБ) за 2018 г., представен на 1 юни, както става ясно от сайта на организацията. Той продължи да чете, подчертавайки, че за изсветляването на икономиката през последните 5 години има няколко фактора - първо, че България е стабилна както в икономическо, така и в политическо отношение. Припомнят се фалитът на КТБ и ситуацията в страната през 2014 г. Отчетена е работата на агенция \"Митници\" и по-високата събираемост на акциз от алкохол и цигари, добави още Борисов от избраните пасажи от доклада, припомняйки, че опоненти на властта обяснявали как данните за цигарената контрабанда идвали от \"ровене по кофите\" за кутии без бандерол. И обяви, че в днешния ден ще има и отчет специално за нелегалната търговия с тютюневи изделия.  Подчертана бе и работата на НАП - особено в частта с акцията на данъчните спрямо фирми с голяма касова наличност. Това   и цитира още министър-председателят. Съобщи и кои са външните фактори за добрите резултати, отчетени от АИКБ - излизането на глобалната икономика от криза и липсата на миграционен поток по границите на България. Според прогнозите 2023 г. България ще е на нивото на най-добрите показатели. По думите му, \"когато фактите говорят, и парите са в бюджета\", е много видно до какво водят усилията на властта.  Наред с отчетените добри практики и резултати в документа, публикуван от работодателската организация, се обръща внимание и на не толкова сполучливи политики от страна на държавата. Една от тях е непазарният ръст на минималната работна заплата. Според организацията този проблем вече е \"хроничен\". Като сектор, в който проблемите продължават, е посочена и енергетиката. Специално внимание е отделено и на проблеми с обществени поръчки и усвояването на европейско финансиране. Ето и заключенията от доклада в пълен обем:", "date": "2019.07.03", "title": "Борисов се върна от Брюксел. Похвали битката с контрабандата, погва болничните"}
{"url": "https://clubz.bg/84956-putin_prati_shojgu_da_sledi_razsledvaneto_na_pojara_na_podvodnicata", "text": "Руският президент Владимир Путин възложи на министъра на отбраната Сергей Шойгу да отлети за Североморск и на място да гарантира щателно разследване на причините за пожара на дълбоководния апарат на военноморския флот, предаде ТАСС.  \n\tПожарът стана причина за гибелта на 14 военни специалисти. \"Искам веднага да тръгнете за Североморск и лично да чуете докладите и да насочите комисията към безусловно изясняване на причините за тази трагедия, а след завръщането да ми докладвате лично\", поръча Путин.  Той изрази дълбоки съболезнования за гибелта на хората при пожара и поръча да бъде оказана цялата необходима помощ на семействата на загиналите. Президентът отбеляза, че трагедията се е разиграла на необикновен научно-изследователски съд с високопрофесионален екипаж, като седем от 14-те жертви са капитани първи ранг, а двама са носители на високото държавно звание \"Герой на Русия\" и добави, че това е \"голяма загуба на флота и за армията изобщо\". 14 моряци загинаха след пожар в руска подводница Шойгу информира днес държавния глава, че пожарът е възникнал в процеса на планови работи по изучаване на морското дъно в руски териториални води в Баренцево море на научно-изследователски дълбоководен апарат на Северния флот. Загиналите са се отровили от продукти на горенето. Министърът отбеляза, че \"благодарение на решителните действия на екипажа пожарът е бил потушен\" и в момента се намира във военноморската база в Североморск, където се прави негов оглед и се търсят причините за случилото се. Разследването е възложено на комисия начело с главнокомандващия военноморския флот. Част от информацията за инцидента, при който загинаха моряци подводничари, е държавна тайна и няма да бъде оповестена. Това заяви пред журналисти Дмитрий Песков, прессекретарят на руския президент Владимир Путин, в отговор на въпрос за какъв точно апарат и подводница става дума, предаде ТАСС.  \n\tПесков отбеляза, че Путин разполага с пълна информация за случилото се.  \n\tВърховният главнокомандващ разполага с цялата информация, но цялата информация не може да стане обществено достояние, защото \"спада към категорията на абсолютно секретните данни\", подчерта прессекретарят на руския президент. Това е съвсем нормално, каза Песков и добави, че този род информация няма да бъде обнародвана и по-късно, пише БТА. ", "date": "2019.07.03", "title": "Путин прати Шойгу да следи разследването на пожара на подводницата"}
{"url": "https://clubz.bg/84953-onova_zavedenie_po_chernomorieto_s_voda_za_11_lv_q_svali_na_1_lev", "text": "Потресаващата касова бележка от курорта Албена предизвика масово възмущение в социалните мрежи. Както Клуб Z писа, на нея се виждаше как компания е платила за пица \"Пеперони\" 29 лв., за бутилка минерална вода от 1,5 л. - още 11 лв., и практически с още два артикула - една бира и една фанта, сметката става 50.20 лв. Сянка за 40 лева, вода за 11 лева. Заповядайте пак! Снимките на касови бележки с абсурдно високи цени предизвикаха масово възмущение от това, което се случва по морето на фона на значително по-малкия брой туристи през тази година, съобщава днес и Нова тв. „С моя екип знаем какво сме поръчали и си правим много бързо сметка кой какво е ял и пил. И ми направи впечатление, че е доста висока сметката. И се загледах в цената на водата. В касовата бележка пишеше 11 лева. Направи ми впечатление, че и пърленката струваше 9,50 лева”, обясни пред телевизията Васко Чергов, един от хората, публикували снимки в социалната мрежа. Чергов допълни, че преди да си поръчат, той и неговата компания са разгледали менюто и си поръчали храна, която в никой случай  Собственикът на заведението не се смущава, а си има свое обяснение - цените на минералната вода и пицата са толкова високи поради факта, че в началото на сезона групи туристи си поръчват по един брой от тях и му заемат цялата маса. Към този момент цените вече изглеждат по друг начин, допълва Нова тв.  Цените на пиците също са паднали сериозно в разгара на сезона – от около 29 лв. на 12-13 лв. Маргита Тодорова – директор на „Маркетинг и реклама” към КК „Албена”, се извини на клиента за грешката, която е допуснал техният партньор. За измама не може и дума да става, тъй като реалните стойности са си отразени коректно в менюто. По думите й наемите в курорта не са се покачили драстично. ", "date": "2019.07.03", "title": "\"Онова\" заведение по Черноморието с вода за 11 лв. я свали на 1 лев"}
{"url": "https://clubz.bg/84946-naj_masovoto_izmirane_na_nasekomi", "text": "Насекомите, които съставляват две трети от всички сухоземни видове, намаляват с тревожни темпове, а това ще има катастрофално въздействие върху хранителните вериги и местообитания, установиха немски изследователи природолюбители. В продължение на почти 30 години те бяха смятани за откачени ексцентрици, които усърдно залагат капани за буболечки в селските райони на Рейн, за да събират десетки милиони бръмбари и други хвърчащи гадини. Днес групата на немските ентомолози ентусиасти може да се похвали с научно съкровище от световна класа: те имат доказателствата за това, което описват като едно от най-тежките масови измирания на Земята след изчезването на динозаврите, съобщава порталът за научни новини phys.org. Домът на аматьорското дружество по ентомология в Крефелд до холандската граница е бивша училищна сграда, където дебели завеси блокират слънчевата светлина. Вътре в стъклените шкафове се съхраняват хиляди пеперуди с избелели от времето криле, екзотични бръмбари, водни кончета и още миниатюрни видове, донесени от цял ​​свят от любители събирачи. По традиция „ентомологията се занимава основно със събиране на редки екземпляри“, казва президентът на обществото Мартин Зорг, носещ очила в стил \"Джон Ленън\", яке с много джобове и сандали. Той и армия от доброволци са събрали през годините около 80 милиона насекоми, които сега стоят в безброй бутилки с етанол. Всяка от тях съдържа насекомите, хванати от един капан за определен период от време, и всяка кутия представлява колекция от такива улови в продължение на почти три десетилетия. Резултатът е съкровищница от сравними количествени данни, пред която всички финансирани университетски проекти изглеждат незначителни, казва той. Но ако Зорг видимо се гордее с изследванията на обществото, резултатът от тях го ужасява: в тестовия период общата биомаса на летящи насекоми тук е спаднала със 76%. За да демонстрира нагледно бързия спад, лаборант показва две бутилки: тази от 1994 г. съдържа 1400 грама хванати насекоми, а най-новата – едва 300 грама. Но тогава новините не предизвикаха особени вълнения извън екологичните кръгове. Холандският професор Ханс де Крун използва данните на германската група, за да подкрепи хипотезата си за намаляващата популацията на птиците в региона. Загрижеността от загубата на биоразнообразие се фокусира най-вече върху големите „симпатични“ видове бозайници, а наблюдения на околната среда като това в Крефелд се смятат за старомодно неделно хоби и до голяма степен са игнорирани от научната общност. Също през 2011 г., точно от другата страна на германо-холандската граница, професорът по екология Ханс де Крун работел върху намаляването на птиците в региона. Той предположил, че птиците страдат от недостиг на храна, особено насекоми, но нямал данни, с които да го докаже. В търсене на причината за измирането пейзажът около Крефелд дава някои улики. В далечината комините на промишлените предприятия бълват дим. А съдържанието на последните капани за насекоми подчертава опасенията на Де Крун, че по отношение на намаляващото биоразнообразие Западна Европа може скоро да достигне „точката, от която няма връщане“. От едната страна на пътя се намира защитен природен резерват – „но той не е толкова защитен”, казва Зорг и сочи от другата страна на пътя, където селскостопанска машина пръска с пестициди поле, засадено със захарно цвекло. Въпреки че точната причина за измирането още не е ясна, той смята, че причината несъмнено е антропогенна. Най-големият страх е, че ще стигнем точка, от която няма връщане, и това ще доведе до трайна загуба на биоразнообразие. Изследванията в Крефелд изиграха централна роля в мета-проучване, оповестено от Франсиско Санчес-Байо и Крис Уикхойс от австралийските университети в Сидни и Куинсланд. През февруари те публикуваха първия синтез на 73 проучвания на ентомологичната фауна по света през последните 40 години, в който се изброяват места от Коста Рика до Южна Франция. Учените изчисляват, че над 40% от насекомите на планетата са застрашени от изчезване и всяка година към списъка се добавя около един процент. Това е еквивалентно, добавят те, на „най-масовия случай на измиране” от изчезването на динозаврите преди 66 милиона години. Основните причини, изглежда, са загубата на местообитания и прехода на земята към интензивно земеделие и урбанизация, последвано от замърсяване, главно от пестициди и торове, инвазивни видове и климатични изменения.", "date": "2019.07.03", "title": "Най-масовото измиране на насекоми"}
{"url": "https://clubz.bg/84957-ochakvano_italianecyt_sasoli_e_noviqt_predsedatel_na_evroparlamenta", "text": "Италианецът Давид-Мария Сасоли е новият председател на Европарламента. Кандидатът на социалистите бе избран днес на втори тур. Той спечели 345 гласа, при положение че му бяха необходими 334. Преди това евродепутатите не можаха да изберат председателя на първи тур. Триумф на сивотата Възможни бяха общо 4 кръга от вота. Като в случай, че се стигне до четвърди опит, печели кандидатът, събрал най-много на брой гласове, без абсолютно мнозинство. Четирима бяха депутатите, депозирали кандидатурите си в законовия срок. За поста се бориха социалистът  (Италия), консерваторът   (Чехия), „зелената“   (Германия) и   (Испания), която е от Европейската обединена левица/Северна зелена левица (ЕОЛ/СЗЛ), включваща от умерени до крайнолеви формации. Станишев сам отказал да е шеф на Европарламента Сергей Станишев бе включен в пакета на Европейския съвет и трябваше да изкара половин мандат начело на ЕП, след което да бъде наследен от германския християндемократ Манфред Вебер. Кандидатурата на българския евродепутат и председател на Партията на европейските социалисти (ПЕС) обаче така и не бе внесена. А малко преди днешното заседание на ЕП Станишев обясни във фейсбук причината за отказа си. Изборът на Сасоли бе съвсем очакван. И никой не вярваше, че ще стигне дочетвърти тур. Най-малкото защото Европейската народна партия (ЕНП) – най-голямата политическа сила в Европарламента, не издигна свой кандидат. Очевидно това бе част от постигнатата вчера сделка, обявена от Европейския съвет. Отгоре на всичко вчера Манфред Вебер, който вчера върна мандата си на водещ кандидат на ЕНП за председател на Еврокомисията, заяви, че сега е ред на социалист да оглави Европарламента. На избора не попречиха и германските социалдемократи, ако изобщо са се опитали да го направят. Вчера стана ясно, че те не са доволни от кандидатурата на италианеца. След европейските избори обаче тази партия загуби доста депутатив редците на Прогресивния алианс на социалистите и демократите (СиД). Най-влиятелната в тази политическа група сила вече е Испанската социалистическа работническа партия (ИСРП). А тя бе твърдо зад Сасоли. Либералите бяха за италианеца. Преди гласуването днес всеки от кандидатите получи правото да се изкаже в продължение на 5 минути. Те говориха по азбучен ред на фамилиите си. Преди време тя си навлече гнева на българския вицепремиер тогава (сега депутат) Валери Симеонов заради подкрепата й за защитниците на Пирин. И той призова да й бъдат „намазани ските“. С лятното си облекло тя привлече вниманието с дракона, татуиран на лявото й рамо. „Зелената“ евродепутатка обеща да се бори за правата на работниците и за премахване на екологичния отпечатък. Накрая тя припомни, че е израснала в разделена Германия. В някогашната ГДР, на границата с Полша. И затова знае какво е Европа да обедини хората и какво е европейско наследство. След Келер говори Сира Рего, която е „новобранец“. Испанката е евродепутат първи мандат. „Фашизъм“ е думата, която тя произнесе поне 30 пъти. И посочи кой именно поражда чудовището на фашизма. Това според нея е неолибералната политика. Тя призова всички евродепутати да приветстват германката Карола Ракете – капитана на хуманитарния кораб „Сийуоч 3\". Тя бе арестувана, след като акостира на италианския остров Лампедуза с 40 африкански мигранти на борда. Испанската евродепутатка обяви Ракете за героиня и жертва на италианския вицепремиер популист Матео Салвини. Рего посочи и къде е гаранцията да се спре фашизмът. Тя е във феминизма. По тази причина не трябва да се допуска жените да бъдат потискани. Испанката завърши, като посочи кой е загинал за свободна Европа – испанските републиканци, бойците от френската Съпротива и италианските партизани, които са пеели „Бела чао“. Изказването на Давид-Мария Сасоли бе най-спокойното. Италианецът запона с това, че Европа ще бъде по-силна само ако Европарламентът играе по-важна роля. И заключи: Ян Захрадил припомни, че е преживял петима председатели на Европарламента. И това го прави експерт по въпроса какво трябва да се промени или подобри.   Станишев сам отказал да е шеф на Европарламента", "date": "2019.07.03", "title": "Очаквано - италианецът Сасоли е новият председател на Европарламента"}
{"url": "https://clubz.bg/84948-chast_ot_terasa_se_otkyrti_ot_stara_sgrada_v_sofiq", "text": "Огромно парче бетон се откърти от стара сграда и падна на тротоара в София, съобщават бТВ и Нова тв. Инцидентът е в самия идеален център -   близо до Младежкия татър. Станал е обаче към 22 ч снощи и по чудо няма пострадали хора. Мястото на инцидента се намира на оживен столичен булевард – срещу сградата на бившия Партиен дом и КЕВР. В близост има и много офис сгради. За инцидента са информирани властите, а периметърът е обграден с полицейска лента. При падането парчето се е разбило на по-малки късове. Отчупеното парче е от плочата  Според кмета Васил Цолов зданието е построено в периода   и това не е първият инцидент с тази кооперация. От местната администрация ще наложат глоба на собствениците за безстопанственост. Очаква се днес на място да пристигне екип, който да обрули останалите опасни парчета, съобщава stolica.bg.", "date": "2019.07.03", "title": "Част от тераса се откърти от стара сграда в София"}
{"url": "https://clubz.bg/84929-nike_iztegli_ot_pazara_maratonki_zaradi_simvol_izpolzvan_ot_nacisti", "text": "Nike обяви, че изтегля от пазара маратонки заради това, че на тях стои стар американски флаг, използван от Американската нацистка партия. Моделът Air Max 1 Quick Strike Fourth of July е трябвало да се появи в магазините на компанията на връх националния празник на САЩ - в негова чест. Всъщност така е изглеждало първото американско знаме, ушито и извезано от шивачката от Филаделфия Бетси Рос на 4 юли 1776 г. После обаче то става символ на нацистите отвъд океана. Звездите в него са 13 - като броят на британските колонии, които създават новата държава. Как Nike превърна скандална реклама в печеливш бизнес (ВИДЕО) Според \"Блумбърг\" гигантът в спортната екипировка е бил алармиран от добилия противоречива слава Колин Каперник, бивш играч по американски футбол в Националната лига на САЩ (НФЛ). Това прави казуса доста деликатен. Каперник е посочил, че фирмата не бива да използва символ, който мнозина могат да сметнат за \"оскърбителен\". Налице е и обратната реакция - противниците на доскорошния куотърбек остро атакуват решението на Nike в социалните мрежи, като го определят за \"непатриотично\" и \"неамириканско\". Сред тях е републиканецът Дъг Дюси, губернатор на Аризона. Нещо повече - той твърди, че вече се е противопоставил на намерението на Nike да инвестира в завод в град Гудиър. Говорител на компанията лаконично съобщи за решението за спрените от продажба маратонки пред \"Уолстрийт Джърнъл\", без да дава никаква конкретика. Колин Каперник е играчът, който започна прословутия протест на играчите по американски футбол - през 2016 г. той първи коленичеше по време на химна преди всеки мач в знак на протест срещу полицийското насилие над чернокожи. Последваха го и други, а актът имаше най-силно проявление през 2017 г., когато цели отбори не стояха прави.  Намеси се Доналд Тръмп, който осъди протестите и призова бунтарите да бъдат уволнени. Президентът влезе в противоречия с някои от собствениците на клубове - негови приятели и спонсори на кампанията. Имаше и икономически отражения - не малко хора заявиха, че са престанали да гледат НФЛ заради \"незачитането на химна\". През 2018-а скандалът утихна - вече никой не коленичеше.  През септември обаче Nike предизвика буря с рекламен клип, известен с името Dream сrazy. В него Каперник чете текста зад кадър, а също така произнася репликата   Посланието е свързано с това, че откакто в началото на 2017 г. Колин напусна \"Сан Франциско Фортинайнърс\" не може да си намери друг отбор.  Той заведе дело срещу НФЛ с претенциите, че клубовете са се споразумели да не го ангажират. Неотдавна двете страни сключиха извънсъдебно споразумение, така не стигнаха до съдебната зала. Хиляди американци публикуваха снимки и видеа как унищожават екипи и маратонки на Nike. Акциите на фирмата паднаха, но последва ответна реакция и в крайна сметка тя отново спечели - имаше рекорден ръст на продажби и на борсата.     Новият сезон в НФЛ започва в началото на септември е и почти сигурно, че Колин Каперник отново няма да си намери тим - дори като твърда резерва.", "date": "2019.07.03", "title": "Nike изтегли от пазара маратонки - заради символ, използван от нацисти"}
{"url": "https://clubz.bg/84951-na_pyrvo_chetene_kuche_nad_5_kg_zadyljitelno_s_povod", "text": "Почти единодушно депутатите одобриха днес на първо четене промени в Закона за ветеринарномедицинската дейност, предвиждащи по-строги мерки и санкции при разхождането на кучета. Пет кучета кане корсо убиха млад мъж край София Промените са вследствие на поредицата нападения от домашни кучета, подчерта вносителката от ГЕРБ Десислава Атанасова. Те предвиждат  и да не бъде пускано свободно, освен в частен имот или в специално оградени места. Ако  . Променя се и глобата за нарушаване на това правило - досега тя бе 100 лв. независимо от провинението, сега ще е  До 1000 лева глоба за куче без намордник Основните възражения на депутатите бяха във връзка с теглото на кучето - няколко души изтъкнаха, че няма как общинска полиция да се разхожда с кантар и да мери кучетата в парка. Атанасова подчерта, че това е законопроект на първо четене и ще търпи промени и предложи срокът между двете четения да се удължи на максималните 3 седмици, за да има обществено обсъждане и детайлни предложения от партиите. Други народни представители започнаха да предлагат стандартните идеи - за забрана на отглеждането на \"опасни\" породи като ротвайлери и питбули без специално разрешение. И подчерта, че законовите промени не са кампанийни, а вследствие на обществените очаквания.  Лидерът на НФСБ Валери Симеонов определи законовите промени като \"неособено ефективни\" и \"плахи\", като според него те ще доведат до обсъждане на въпроса в медиите, създаване на работни групи и в крайна сметка само \"едно продължително говорене\". Той има по-драстично предложение - да се слагат намордници дори на миниатюрните породи: В крайна сметка 145 от 150 депутати подкрепиха предложението, 5-има се въздържаха. Удължаването на срока между първо и второ четене бе подкрепено единодушно от 145 депутати. До 1000 лева глоба за куче без намордник", "date": "2019.07.03", "title": "На първо четене: куче над 5 кг - задължително с повод "}
{"url": "https://clubz.bg/84943-triumf_na_sivotata", "text": "„Пудела на Берлин” - така преди двайсетина години наричаха европейския комисар Гюнтер Ферхойген, отговарящ при Романо Проди за разширяването (1999-2004), а в Комисията Барозу I - за индустрията и предприемачеството (2004-2010). Прякорът тръгна от неговия колега Фриц Болкестейн, холандецът пейоративно описваше поведението на германския социалдемократ: послушание, раболепие към правителството на федералната република, но и джафкане и вдигане на врява из коридорите в Брюксел. Когато се наложи и когато същото федерално правителство му заповяда. ЕС посочи лидерите си. Европарламентът решава утре да бъде ли Станишев негов председател (ВИДЕО) Ферхойген, който в младостта си е поработил малко и във вестници, пък сетне е учил история, социология и политически науки в Кьолн и Бон, приемаше прозвището с чувство за хумор. Смееше се, когато му го припомняха. Дори един германски християндемократ веднъж пробва да го изкара от нерви по време на изслушванията в Еврпопейския парламент на кандидатите за Комисията Барозу I през есента на 2004 г. „Пуделите\" - разтвори тогава широката си усмивка Ферхойген - са особено интелигентни, особено възприемчиви, а някои казват даже особено красиви животни.” Имаше самоирония човекът, че и стил. Малко от класата на старите германски либерали. Все пак им е бил генерален секретар, преди да пристане на “червените”, сиреч на социалдемократите. Ханс-Дитрих Геншер го бил забелязал още като младок, в края на 60-те го взел за пиар във вътрешното министерство (първия министерски пост на емблематичния либерал с жълтия пуловер). Та, “пуделът на Берлин” чинно слушаше канцлера Шрьодер - и по негово указание излайваше или показваше зъби, когато германският интерес виждаше някаква заплаха в решенията, които се вземат в „Берлемон”. Че и той си имаше кусури, нямаше как да остане скрито. Силен по слабата част (или обратното). През октомври 2006 г. се поразшумя около едни папарашки снимки от плаж в Литва. Комисарят Ферхойген карал лятната ваканция със своята сътрудничка Петра Ерлер. Малка подробност: г-ца Ерлер станала шеф на кабинета на комисаря няколко месеца по-рано, през април. Аферата се точи цяла година и през 2007-а стана ясно, че жененият Ферхойген имал извънбрачна връзка с Ерлер още от 2005-а. Спасяването на редник Габриел Недопустимо смесване на лично със служебно положение. И какво последва? Оставка ли? Никак даже. Барозу, началникът на провинилия се Ферхойген, просто отне част от ресорите му. Дотогова германският еврокомисар отговаряше и за намаляването на бюрокрацията. Дадоха темата на Едмунд Щойбер, бившия баварски премиер. При това със специално създаден пост в Брюксел – е, голямо намаляване на бюрокрацията, няма що. Иронично или не, днес историята в значителна степен се повтаря. Канцлерът Ангела Меркел успя да прокара сред лидерите на останалите 27 страни от ЕС своето протеже Урсула фон дер Лайен за следващ председател на Европейската комисия. Eдин от универсалните болтове, пасващ на всеки жлеб: Фон дер Лайен беше министър на семейната политика и младежта (2005-2009), министър на труда и социалното дело (2009-2013), министър на отбраната... Винаги плътно зад канцлера, редом с Анегрет Крамп-Каренбауер (новия лидер на Християндемократическия съюз) и Юлия Кльокнер (зам.-председател на ХДС и министър на прехраната и селското стопанство). Макар че, ако трябва да сме съвсем коректни, друга дама стои най-близо до Меркел и се ползва с почти безграничното ѝ доверие: слабо познатата Беате Бауман. Шефка на бюрото на канцлера и най-близка помощничка. Социалистите отрязаха Станишев като техен кандидат за шеф на Европарламента Видите ли излъчването на Фон дер Лайен на публични изяви с Меркел, много неща ще прозрете за уж изненадващия изход от маратонските преговори за топ длъжностите в Брюксел през последните дни. Фон дер Лайен неизменно сияе. Особено красноречиви са кадрите от изборната вечер на 22 септември 2013 г. в централата на ХДС в Берлин. Обявяват първите данни, партията на Меркел получава 42%, бурна радост настъпва в залата. Фон дер Лайен прелива от възторг, ръкопляска ентусиазирано, готова е едва ли не да падне на колене пред Меркел. След последните избори през 2017 г. и проточилите се преговори за коалиционно правителство някой пусна мухата из Берлин, че министърът на отбраната можело да стане канцлер. Фон дер Лайен решително парира злите езици и пред медиите повтаряше: „Моят канцлер се казва Ангела Меркел“ ( ;  ). Не са забравени и обвиненията в плагиатство от 2015 г., макар че официално бяха отхвърлени от Висшето училище по медицина в Хановер, където Фон дер Лайен е  . В момента все още тече проверката на специалната анкетна комисия в Бундестага по повод злоупотребите при консултанските договори в отбранителното министерство,  . От миналата есен с аферата се занимава и прокуратурата в Берлин, на нейния прицел е самата Фон дер Лайен. Борисов: Ние не сме БСП. С две ръце сме \"за\" Станишев (ВИДЕО) Ако тя действително оглави Европейската комисия, това ще е триумф на сивотата. Жалък триумф. На неин фон „пуделът“ Ферхойген изглежда като питбул. Досегашният председател Жан-Клод Юнкер отнесе доста критики, подиграваха му се заради ишиаса и излъчването и в неговата мекушавост т.нар. евроскептици виждаха системния и – според тях вече фатален – порок на целия ЕС. Настани ли се сега и домашният любимец на Меркел в „Берлемон“, злокобният хор на еврокритиците вече ще е неудържим. И впрочем съвсем оправдан. Спасяването на редник Габриел Социалистите отрязаха Станишев като техен кандидат за шеф на Европарламента Борисов: Ние не сме БСП. С две ръце сме \"за\" Станишев (ВИДЕО)", "date": "2019.07.03", "title": "Триумф на сивотата"}
{"url": "https://clubz.bg/84949-vikat_ministri_v_parlamenta_da_obqsnqt_kyde_remontirame_syvetskite_iztrebiteli", "text": "Депутатите от БСП поискаха днес изслушване на вицепремиера и военен министър Красимир Каракачанов и на министъра на икономиката Емил Караниколов заради разнобоя между двамата за ремонта на изтребителите Су-25. Както Клуб Z писа, за Каракачанов самолетите отиват на поправка в Беларус по силата на подписан договор, Караниколов обаче саботира изпращането им, а на този фон при визитата си в Москва парламентарната шефка Цвета Караянчева обеща на руския външен министър Сергей Лавров, че изтребителите ще бъдат ремонтирани в България с помощта на руски експерти. Разнобой за ремонта на Су-25. Някой \"подава грешна информация\" за Русия А Караянчева отвърна лаконично, че ще информира двамата министри. Сагата с ремонта на Су-25 се точи от миналата година, като още тогава Каракачанов говори за намеса на руско лоби за ремонта. В края на 2018-а Министерството на отбраната окончателно определи \"558 Авиационный ремонтный завод\" в Беларус за изпълнител на обществената поръчка. Цената на сключения договор е около 80 млн. лв. без ДДС. Става дума за проект възстановяване на летателните способности и удължаване на ресурса на 14 машини. Караянчева към Лавров: Су-25 ще бъдат ремонтирани в България. Каним и руски специалисти Историята на тази обществена поръчка е интересната част в случая. Тя бе обявена през август 2018 г., а избраната процедура бе \"пряко договаряне\". Военното министерство изпрати само две покани - до Руската федерация и до завода в Беларус. В крайна сметка руската страна не подаде оферта, неофициално - заради санкциите от ЕС. Междувременно докато течеше търгът, военното министерство стана обект на офанзива в поръчката да бъде включен българският одържавен завод \"Авионамс\", който е част от активите на Държавната консолидационна компания (ДКК) с принципал Министерство на икономиката. Но се разбира, че \"Авионамс\" няма лиценз за ремонт на Су-25, при това от повече от десетиление. Заводът губи правото си за подобни ремонти, след като излиза от държавния холдинг \"Терем\" към военното министерство и е приватизиран от банкера Цветан Василев. Във времето, в което е частен, заводът не подновява лицензите си, притежавани преди това от държавата. Решено: съветските самолети Су-25 ще се ремонтират в Беларус През лятото обаче \"Авионамс\" започва преговори с АО \"Рособоронекспорт\", с производителя на самолетите ООО \"Щурмовики Сухого\" и с АО \"121 \"Авиационный ремонтный завод\". Според документи, предоставени на \"Дневник\", на 19 септември с писмо от \"Рособоронэкспорт\" потвърждават намерението си да участват съвместно с \"Авионамс\" в проект за извършване на капитално-възстановителен ремонт на български Су-25, ако такова решение бъде прието от ръководството на България. От \"Рособоронекспорт\" напомнят, че всички лицензи са изключително притежание на \"Компания Сухой\". С други думи - Русия твърди, че няма проблем ремонтът да се извърши в България. Иначе оферта от руската страна така и не постъпва в рамките на процедурата. Санкции на ЕС има и срещу Беларус. Те бяха въведени за първи път през 2004 г. Като причина послужи изчезването на двама опозиционни политици, един бизнесмен и един журналист през 1999 и 2000 г. Сред мерките са оръжейно ембарго, забрана за износ на стоки, които биха могли да се използват за вътрешни репресии, замразяване на активи и забрана за пътуване на 174 лица. Засегнати бяха и 3 държавни компании. През 2016 г. ЕС отмени санкциите срещу компаниите и остави в черния списък само 4-ма души, свързани с неразкритите случаи на изчеване. Тези мерки бяха удължени с една година на 25 февруари 2019 г. Срокът на действието им е до 28 февруари 2020 г. Според министерството те засягат временен износ на военна техника, за да бъде ремонтирана и върната, не износ на оръжия за репресия и мъчения. А ремонтът започва с превода на парите. Всяко забавяне ни струва неустойка. Караянчева към Лавров: Су-25 ще бъдат ремонтирани в България. Каним и руски специалисти Решено: съветските самолети Су-25 ще се ремонтират в Беларус", "date": "2019.07.03", "title": "Викат министри в парламента - да обяснят къде ремонтираме съветските изтребители"}
{"url": "https://clubz.bg/84939-zashto_putin_nenavijda_liberalizma", "text": "Не, не става дума за либерални ценности, когато “мигранти безнаказано извършват убийства, грабежи и изнасилвания, тъй като правата им трябва да бъдат защитавани.” Това е част от атаките на Владимир Путин срещу либерализма в интервю за в. “Файненшъл таймс” и те имат нещо сходно с туитите на Доналд Тръмп. Това не е случайно. Десни популисти от всички страни непрестанно преувеличават и мамят, за да могат да разпространяват посланията си сред населението. Това се отнася както до вербалните атаки  на Виктор Орбан срещу ЕС, така и за лъжите относно Brexit на Борис Джонсън, щедрите финансови обещания на Матео Салвини, също и реториката на австрийските десни популисти от Партията на свободата. Сега руският президент се вторачи върху бежанската политика на Ангела Меркел, която не е в съзвучие с неговата властова политика и е ясно защо. Така той улучва Ахилесовата пета на либерализма. 30 години след победата си над комунизма десният канон на ценности – пазарно стопанство, правова държава и човешки права, продължава да е в сблъсък по темата за миграцията и демократичната легитимност. Световната финасова криза от 2008 г. разтърси доверието в способността да се гарантира благоденствие. От бежанската вълна през 2015 г. все повече хора тръпнат относно запазването на общността и нейната идентичност. Все пак никъде в Европа, нито в САЩ не шестват бежански орди, но представата, че либералните елити искат точно това или поради погрешен идеализъм го толерират, се насади в големи слоеви от населението – както в Австрия, така и в Аризона. Този страх от промени използва както Путин, така и Тръмп, който на предизборната си битка за втори мандат в Белия дом залага на миграционната тема. Същото правят и европейските десни популисти. Ако не им хрумне нещо друго, те се опълчват на сексуалната толерантност и феминизма, които са тясно обвързани с мултикултуларизма. За успеха на тази реторика либералните елити не са невинни. Стремежът им към политика на морала често игнорира нуждите и грижите на необразованите хора. Това беше така през 2015 г. в Германия и Австрия, но и сега по време на предизборните дебати на демократите. Почти всички кандидати настояват за водене на такава политика по даване на политическо убежище, която да е далеч по-либерална, отколкото по времето на Барак Обама. Така се налива вода във воденицата на Путин и е причина за злорадството на Тръмп. С фокусиране върху миграцията десните популисти отклоняват вниманието от факта, че не могат да предложат на избирателите нищо съществено. След няколко години на възход икономическата политика на Путин доведе Русия до стагнация. Тръмп и неговите републиканци преди всичко са в услуга на американската богата олигархия. Европейската политика на Салвини заплашва да срине италианската икономика. Трагично е и положението в Австрия. Ето защо за защитниците на либерализма е още по-важно да дадат ясно да се разбере, че либерализмът не се обявява нито за отворени граници, нито за безправие, а за почтеност, както и срещу произвол и установяване на еднолична власт. Това всъщност е истинската пирчина защо Путин и себеподобните му искат да обявят либералната идея за мъртва.", "date": "2019.07.03", "title": "Защо Путин ненавижда либерализма"}
{"url": "https://clubz.bg/84944-bylgarinyt_e_loqlen_kym_gyrciq_turizmyt_ni_e_na_avtopilot", "text": "Българският турист е лоялен към Гърция, защото знае какво ще получи там срещу парите си и какво е качеството. Докато у нас туризмът е на автопилот, а туристът е в неведение. Това заяви в студиото на бТВ Константин Занков, главен експерт в Института за анализи и оценки в туризма. Заедно с началничката на отдел \"Контрол на концесионната дейност\" към Министерство на туризма Василка Цанева той коментира отлива на туристи от българското Черноморие и все по-изявеното предпочитание на българските туристи към плажовете на южните ни съседки. Сянка за 40 лева, вода за 11 лева. Заповядайте пак! Както Клуб Z писа, сезон 2019 тръгна с опашки на граничните пунктове към Гърция и в същото време с множество оплаквания от високите цени в българските ресторанти, както и на чадърите и шезлонгите. Снимки в социалните мрежи пък показват празни плажове. От министерството настояват, че плажовете не са празни. Просто сезонът стартирал на 10 юли.  Цанева коментира и високите цени на плажните съоръжения с оправданието, че преди 2016 година договорите с наемателите и концесионерите са били сключвани без изискване за таван на цените.  , заяви тя, но не можа да влезе в конкретика защо сянката на Каваци струва 70 лева, или 40 лева край Черноморец. Ангелкова: Не е вярно, че морето ни е презастроено И подчерта, че съгласно законодателството има и 50% свободна зона за разполагане на собствени плажни принадлежности, за което от министерството следели стриктно. Цанева обаче не коментира факта, че тази зона е неприветлива - често е изтласкана към скали, растителност и пр. А служителката на министерството на Николина Ангелкова отвърна: \"Репресия срещу тези, които не искат да се подчинят на матрицата на Ангелкова\" И даде примери, че вече и у нас като в Гърция имало плажове без цени на чадъри и шезлонги. Макар и \"петна\" на морската ни карта: На въпрос за други изнесени случаи като пица полуфабрикат за 14 лева и минерална вода за 11 лева в заведение в Албена, служителката на министерството се дистанцира - МТ упражнява контрол върху морските плажове. На въпрос за презастрояването, пак се дистанцира - това било работа на ДНСК (към регионалното министерство). Ангелкова: Не е вярно, че морето ни е презастроено \"Репресия срещу тези, които не искат да се подчинят на матрицата на Ангелкова\"", "date": "2019.07.03", "title": "\"Българинът е лоялен към Гърция, туризмът ни е на автопилот\""}
{"url": "https://clubz.bg/84952-stanishev_sam_otkazal_da_e_shef_na_evroparlamenta", "text": "Сергей Станишев се е отказал сам от номинацията за председател на Европейския парламент. Това твърди в официално изявление лидерът на ПЕС Сергей Станишев. Той се обърнал към председателя на групата на социалистите в Европарламента Ираче Гарсия   за шеф на институцията. Социалистите отрязаха Станишев като техен кандидат за шеф на Европарламента Българският премиер Бойко Борисов побърза да заяви, че кандидатурата на Станишев ще има при гласуването подкрепата на ГЕРБ и евродепутатите на партията.  Станишев предложен за председател на Европейския парламент На късно заседание във вторник вечер групата на социалистите реши, че техният кандидат ще е италианецът Давид Сасоли. Досегашният шеф на Европейския парламент Антонио Таяни също е от Италия.  Водещият политически ангажимент за него бил и остава този към политическото семейство на социалистите като президент на ПЕС. Той посочва, че за него на първо място винаги са били и остават \"интересите и единството на Социалистическото семейство и Голямата промяна в ЕС\". „Отстояването на Социална и справедлива Европа изисква друга моя роля - тази на лидер на европейската левица, която да превърне нашата битка в реални политики - вече имаме повече премиери в Съвета, втори сме в ЕП, а лявата вълна на Стария континент ще укрепи и позициите на партиите ни в отделните държави-членки. А тази битка далеч не е приключила. Бих казал, че тя сега започва“, пише още той Станишев предложен за председател на Европейския парламент", "date": "2019.07.03", "title": "Станишев сам отказал да е шеф на Европарламента"}
{"url": "https://clubz.bg/84942-pylno_slynchevo_zatymnenie_nad_chili_i_arjentina_snimki", "text": "Пълно слънчево затъмнение, продължило 2,36 минути, наблюдаваха вчера в северната част на Чили, съобщиха световните агенции. Редкият феномен беше наблюдаван също в Тихоокеанския регион и Аржентина. Затъмнението започна в 13.01 часа местно време (17.01 по Гринуич) в Тихия океан. Ивицата на пълната тъмнина, широка над 150 км, достигна северните брегове на Чили в 16.38 часа /20.38 по Гринуич/, преди да прекоси централните части на Аржентина и да се изгуби в Атлантическия океан, предаде Франс прес, съобщава БТА. Близо 300 хиляди туристи, учени, любители на слънчеви затъмнения или просто любопитни се стекоха в северните части на Чили, където са разположени близо половината от обсерваториите на планетата, за да наблюдават феномена.  В столицата Сантяго, където затъмнението беше видимо на 92 процента, жителите се струпаха по покривите на сградите, в парковете и площадите, за да се възхитят на космическия спектакъл. В Аржентина основната географска точка за наблюдение беше района Куйо в централната част на страната.  Следващото пълно слънчево затъмнение, видимо над Южна Америка, ще бъде на 14 декември 2020 година, съобщи ДПА.  ", "date": "2019.07.03", "title": "Пълно слънчево затъмнение над Чили и Аржентина (СНИМКИ)"}
{"url": "https://clubz.bg/84940-pusnaha_kapitan_rakete_ot_domashen_arest", "text": "Италиански съдия взе решение да освободи от домашен арест капитана на хуманитарния кораб \"Сий Уоч 3\" - 31-годишната германка Карола Ракете, съобщиха Ройтерс и ДПА. \n\tРакете беше арестувана в събота, след като акостира на остров Лампедуза с 40 африкански мигранти на борда, въпреки забраната на властите за влизане в италиански води. При акостирането корабът й блъсна патрулен катер, който се опитваше да попречи на маневрите му и тя беше обвинена в застрашаването на живота на четирима полицаи на борда на катера.  \n\tСъдийката от сицилианския град Агридженто Алесандра Вела, която в неделя изслуша Ракете, днес реши, че тя не е нарушила закона, пробивайки морската блокада и че е изпълнявала дълга си да опази човешки живот.  \n\tИталианският вътрешен министър Матео Салвини заяви, че се е надявал на по-твърд отговор от съдебната система и обеща да експулсира Карола Ракете в Германия колкото е възможно по-скоро, защото тя била \"опасна за националната сигурност\", предаде Франс прес. В Германия вчера имаше протести в знак на солидарност с Карола Ракете. Стотици протестираха в Берлин, Кьолн и Франкфурт, настоявайки за освобождаването на 31-годишната германска гражданка. Около 300 души се събраха пред италианското консулство във Франкфурт, около 200 - пред италианското консулство в Кьолн и 20-ина - пред посолството на Италия в Берлин. \n\tПодета в интернет кампания от две германски тв звезди в подкрепа на Ракете събра почти 1 млн. евро. Отделна кампания, подета във Фейсбук от група италианци събра 435 000 евро.  \n\tМеждувременно италиански правителствен източник, цитиран от ДПА, съобщи днес, че Германия се е съгласила да приеме около дузина от общо 41 мигранти, намиращи се борда на кораба, който е на кей на италианския остров Лампедуза в нарушение на забраната на италианските власти да навлиза в италиански води. Постигнато е компромисно решение по случая, според което Германия, Франция, Португалия, Финландия и Люксембург ще споделят грижата по приемането на мигрантите.  \n\tЗасега няма официална реакция от Берлин или Рим за постигнатото споразумение, за което първо съобщи германското списание \"Шпигел\", цитирано от БТА.", "date": "2019.07.03", "title": "Пуснаха капитан Ракете от домашен арест"}
{"url": "https://clubz.bg/84941-migrantski_centyr_be_porazen_ot_vyzdushen_udar_naj_malko_40_dushi_zaginaha", "text": "Център за задържане на мигранти в либийската столица Триполи беше поразен от въздушен удар късно снощи, съобщи Ройтерс, като се позовава на местните власти, предава БТА. Има жертви сред мигрантите, заявил представител на службата за борба с нелегалната миграция, която управлява центъра. Най-малко 40 души са били убити, а 80 ранени. Според представители на центъра ударът бил нанесен от силите на маршал Халифа Хафтар, които от три месеца се опитват да превземат Триполи. В либийската столица е базирано международно признатото правителство на националното съгласие на премиера Файез Сарадж.  Представителството на агенцията на ООН за бежанците в Либия осъди въздушното нападение срещу центъра, в който са задържани 616 мигранти и бежанци.  Най-малко 6000 мигранти от Еритрея, Етиопия, Сомалия, Судан и други африкански страни са затворени в десетки центрове за задържане в Либия, управлявани от милиции, които са обвинявани в изтезания и други нарушения на човешките права, отбелязва АП. Повечето от мигрантите са били задържани от финансираната и обучена от ЕС либийска брегова охрана при опит да прекосят Средиземно море, бягайки към Европа. ", "date": "2019.07.03", "title": "Мигрантски център бе поразен от въздушен удар, най-малко 40 души загинаха"}
{"url": "https://clubz.bg/84938-berluskoni_se_hvali_che_bil_zvezda_v_evroparlamenta", "text": "Бившият италиански премиер Силвио Берлускони е бил засипан от искания за селфита при дебюта му като депутат в Европейския парламент. Това съобщи самият той, цитиран от ДПА.  Трикратният италиански премиер бе избран в Европарламента през май и се появи в Страсбург тази седмица за първото му заседание.  82-годишният Берлускони е най-старият член на законодателния орган на ЕС. Той има зад гърба си 30-годишна политическа кариера и цяла поредица от корупционни и секс скандали. До миналата година му бе забранено да заема публични длъжности в страната поради присъда за данъчна измама в неговата медийна империя, припомня ДПА. ", "date": "2019.07.03", "title": "Берлускони се хвали, че бил звезда в Европарламента"}
{"url": "https://clubz.bg/84945-braziliq_bi_arjentina_i_e_na_final_na_kopa_amerika", "text": "Бразилия победи Аржентина с 2:0 в първия полуфинал на Копа Америка и ще спори за трофея в неделя с шампиона Чили или Перу.  Домакините на турнира зарадваха феновете си на стадиона в Бело Оризонте, справяйки се с най-големия си съперник в Латинска Америка. В 19-ата минута Габриел Жезус откри резултата, а в 71-ата Роберто Фирмино удвои. И двете попадения паднаха след контри. Лео Меси и компания разочароваха отново, а №10 изпрати още един голям турнир, без да спечели отличие. След равностойно начало Бразилия поведе - Фирмино асистира на Жезус. В 30-ата минута Серхио Агуеро стреля с глава и топката срещна напречната греда. Кълбото още веднъж удари рамката край вратаря Алисон - при шут на Меси от малък ъгъл в 57-ата. Гостите обаче не застрашаваха сериозно вратата на Бразилия и това работеше в полза на \"селесао\". В 71-ата Фирмино удвои и до края Аржентина не успя да се съвземе. Другият полуфинал е тази нощ.", "date": "2019.07.03", "title": "Бразилия би Аржентина и е на финал на Копа Америка"}
{"url": "https://clubz.bg/84931-boris_djonsyn_kym_putin_kazahte_ogromna_glupost%E2%80%A6", "text": "След Елтън Джон, и Борис Джонсън подложи на критика твърдението на руския президент Владимир Путин, че либерализмът е мъртъв. Потенциалният следващ британски премиер посочи Великобритания като най-добрия съвременен пример за  . С тези думи започва седмичната колонка на Борис Джонсън в „Дейли Телеграф” на 1 юли. Путин: Либерализмът се самоизяжда Причината, според евентуалния бъдещ премиер на Великобритания, е, че общество, което е свободно, приобщаващо и отворено, винаги ще бъде най-доброто място за започване на бизнес. То ще бъде и най-безопасното място за инвестиране. Това ще бъде най-доброто място за създаване на семейство. Ще бъде най-доброто място за живеене. И разбира се, днес не може да има по-добър пример за триумфа на либералните ценности от Великобритания, отбелязва Джонсън. Бившият външен министър похвали Великобритания за успешния ѝ брак с демокрацията и върховенството на закона, и нарече страната си световен лидер в областта на технологиите, културата и финансовите услуги. Във втората част на текста си Борис Джонсън обяснява защо британците са избрали да напуснат Европейския съюз: Според Джонсън това била една от причините, поради която хората са гласували за напускане на Съюза. Преди срещата на върха на G20 в Япония, Путин заяви пред „Файненшъл Таймс“, че   и днес  . Пред ръководството на Консервативната партия в Ексетър Борис Джонсън заяви, че руският президент . Джонсън добави, че   – свободата и демокрацията  . В колонката си Борис Джонсън казва, че Великобритания трябва да напусне Европейския съюз до 31 октомври или рискува да се подиграе с демокрацията.", "date": "2019.07.03", "title": "Борис Джонсън към Путин: Казахте огромна глупост…"}
