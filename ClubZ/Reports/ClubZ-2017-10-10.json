{"url": "http://clubz.bg/59402-puchdemon_obqvi_simvolichna_nezavisimost_no_ne_vednaga", "text": "В реч пред регионалния парламент в Барселона той обяви символично независимост, но без незабавен ефект. Такива бяха и очакванията от последните часове. Независимост с незабавен ефект може да обяви само парламентът. Пучдемон обаче му предложи засега да не прави това и да отложи приемането на декларация поне с няколко седмици. Целта е да има възможност за преговори по въпроса за независимостта. Съдът забрани сесия на каталунския парламент Сесията на парламента бе отложена с цял час. Оказа се, че причината са разногласия между коалицията \"Заедно за \"да\" на Пучдемон и крайно лявата Кандидатура на народното единство (КНЕ). И двете формации са сепаратистки и заедно имат абсолютно мнозинство в каталунския парламент. В края на речта на Пучдемон партньорите му от КНЕ не само че не я аплодираха, а дори не станаха на крака. А неин представител обвини от трибуната премиера в предателство и съжали, че е изран от народа. Премиерът припомни, че над 90 на сто от гласувалите на референдума на 1 октомври поискаха независимост на Каталуня. Допитването обаче бе обявено за незаконно от централното испанско правителство. Освен това в него участваха самво 43 процента от имащите право на глас. \"Има преди и след 1 октомври. Абсолютното мнозинство от каталунците поиска независимост\", каза Пучдемон пред регионалните депутати.", "date": "2017.10.10", "title": "Пучдемон обяви символична независимост, но не веднага"}
{"url": "http://clubz.bg/59382-sds_kani_dsb_na_razgovori_ne_zagyrbva_reformatorskiq_blok", "text": "СДС започва разговори за обединение и общи действия с \"традиционните десни партии\", партии от \"консервативно-патриотичния\" спектър и първите поканени са ДСБ. Това обяви председателят на СДС Божидар Лукарски на \"Раковски\" 134. Идеята му е обединението да не е на принципа \"про и анти\", а на \"идейна основа\". Курсът за нови разговори, които да \"поправят\" факта, че над 300 000 избиратели са останали непредставени в действащия парламент, не значел, че СДС загърбва формата Реформаторски блок, обясни Лукарски. По думите му в бъдеще можело да се търси взаимодействие и в по-широк кръг, но първо трябвало да се проведат евентуални срещи с ДСБ, а едва на следващ етап да се говори за формации с \"по-либерални виждания\". Лукарски обаче не изключи от описания от него \"консервативно-патриотичен спектър\" и \"Обединени патриоти\". В момента обаче те са част от управлението, а СДС като непредставена партия в парламента била опозиция на това управление и имала критики и към ГЕРБ, и към политики на \"патриотите\". Други партии и образувания не бяха споменати от лидера на СДС.  Оценката на сините е още, че на всякакво ниво в държавата има скандали - като се започне от местната власт, мине се през парламента, който е загърбил законодателната си дейност, правителството, та до президентската институция, където вчера се провали заседанието на Консултативния съвет по национална сигурност. От синята партия обявиха, че проваленият КСНС за антикорупционното законодателство при президента Румен Радев вчера показва, че  Сините приемали извиненията на представители от КСНС, че имали други ангажименти, но припомниха, че заседанието на КСНС е било обявено доста отдавна и ако някой е знаел, че няма да може да присъства, то е можел да излъчи свой заместник, за да не се провали форумът. ", "date": "2017.10.10", "title": "СДС кани ДСБ на разговори, не загърбва Реформаторския блок"}
{"url": "http://clubz.bg/59388-dva_grandiozni_spektakyla_ot_belgiq_i_burkina_faso_zakrivat_one_dance_week", "text": "Закриващият уикенд на One Dance Week в Дома на културата „Борис Христов“ в Пловдив тази събота и неделя (14 и 15 ноември) предлага на публиката два изключителни и много различни спектакъла. One Dance week показва един от най-обсъжданите спектакли на годината В събота, 14 октомври, на сцената в Пловдив се качва един от безспорните акценти в юбилейната програма на фестивала – провокативното представление на белгийската Peeping Tom „Майка“. Спектакълът събира различните етапи и състояния в живота на майката, за да ни изненада, изваждайки на показ нейния сложен вътрешен свят на крайности, страхове и мечти. От уплашено малко момиче до 40-годишна жена в затвора на собствената й несигурност, спектакълът достига отвъд очевидното, отвъд това, което си мислим, че знаем за майката, а действието се развива на фона на привидно познат декор – музей, родилно отделение, студио. „Майка“ вече разтърси публиката света и без съмнение ще предизвика възторжени отзиви и в Пловдив. Танцова революция от Африка на One Dance Week (СНИМКИ+ВИДЕО) За повече информация следете Facebook фестивалното събитие на  , както и  . В продажба са билетите за \"Майка\" и \"Република Калакута\" на цени от 10, 15 и 20 лв. Танцова революция от Африка на One Dance Week (СНИМКИ+ВИДЕО)", "date": "2017.10.10", "title": "Два грандиозни спектакъла от Белгия и Буркина Фасо закриват One Dance Week"}
{"url": "http://clubz.bg/59380-koj_izmamnik_syzdade_aleksandyr_nikolov", "text": "Кой е Александър Николов? Потребителите в туитър доскоро го познават като интелигентен човек, коментатор на политически събития, влизал в диспут с политици в социалните мрежи и активен и пътуващ млад човек, разказва Боян Георгиев на личния си сайт  Николов бързо става популярен и като автор в десетки сайтове, например Webcafe и  Chronicle.bg. Преди две години негова статия бе публикувана и в списанието Клуб Z - изпрати текст, редакторите го одобриха. Николов прави впечатление с адекватни и понякога малко резки позиции по ред обществени и политически въпроси. По-късно потребителите на фейсбук също се запознават с Николов - там той вече не е просто име, а лице, образ, с биография, която в крайна сметка се оказва фалшива. Той се представя като 35-годишен, живее в Париж, обикаля редовно света, защото работи в компании като \"Еърбъс\" като специалист по сигурността.  Ужилена от \"Александър Николов\": Ужасно е - болестта на нашето време Скоро след това обаче се появяват първите сигнали за измами - Николов започва да предлага на свои приятели в социалните мрежи евтини самолетни билети. Така се сдобива с малки суми, но и с личните данни на всеки - ЕГН, копие на лична карта и др. А чрез тях начини за добиване на пари - теглене на кредит под фалшива самоличност, онлайн измами, източване на кредитни карти и други. Междувременно освен снимките в социалните мрежи никой не е виждал Александър Николов на живо. Дори БНТ го включва за коментар като глас, защото \"скайпът\" му не работел. След първите сигнали за престъпления някои от акаунтите му са затворени - този   обаче още е активен. Габриела и Александър Стоименови разказаха днес по бТВ как са загубили 4000 лева за билети до Мексико. В крайна сметка със случая поради много сигнали за престъпления се заема и ГДБОП. Директорът Ивайло Спиридонов отбеляза пред бТВ, че  и в момента текат оперативни мероприятия по установяване на свидетели и разпитите им. И отказа да коментира дали горната снимка в действителност е човекът зад Николов. Спиридонов го определи като \"класически измамник\", като заяви, че по досегашни данни става дума за самостоятелен играч, не група: Много хора в социалните мрежи отбелязват, че Николов винаги се е държал като интелигентен, адекватен и разбран човек с прекрасно чувство за хумор. Други се чудят защо някой, създал подобна репутация и авторитет, ще се занимава с дребни измами - макар че измамите може би не са никак дребни. Едно е сигурно - ГДБОП имат данни за множество престъпления и се готвят да го обявят за национално издирване.", "date": "2017.10.10", "title": "Кой измамник създаде \"Александър Николов\"?"}
{"url": "http://clubz.bg/59379-neron_v_zlatniq_dom_ili_kraqt_na_amerikanskata_mechta", "text": "Новият роман на Салман Рушди „Златният дом“ описва епохата на президентството на Барак Обама и пътя към властта на Доналд Тръмп. Основният герой има много общо с настоящия американски президент. Само че според Рушди „Златният дом“ е не толкова за Тръмп, колкото за проблемите на съвременното американско общество, съобщава Би Би Си. Романът излезе на английски език в началото на септември. Разказът в него е за семейството на милиардера Нерон Голдън, което се премества в Ню Йорк от неназован град. По-късно става ясно, че семейството е мюсюлманско и е избягало от Мумбай след някои трагични събития  . Салман Рушди с книга за Обама, Тръмп и лъжите Действието се случва в днешна Америка – започва с първия президентски мандат на Барак Обама и стига до идването на власт на Доналд Тръмп. По думите на автора той е поставил историята в тази времеви рамки, „ “. Някои критици вече нарекоха книгата на Рушди „история за Доналд Тръмп“. В персонажа на Нерон Голдън наистина могат да се открият някои черти на днешния американски президент. Нерон е мултимилиардер с доста нееднозначна репутация. Част от състоянието си той е спечелил в строителния бизнес. Нерон е женен за рускиня, в романа си боядисва косата и използва грим. Но Рушди не е съгласен, че неговият роман е книга само за Тръмп. Действието на предишната книга на Рушди,  , също протича в Ню Йорк. Но историята е приказна, с отпратки към арабския сборник „1001 нощи“. Рушди разказва, че веднага след като завършил работата си над нея, решил, че следващата му история трябва да бъде абсолютно противоположна по дух. За да се подготви, той четял произведения на писатели реалисти – Едит Уортън, Джеймс Болдуин и Чарлс Дикенс. Според писателя след 19 години живот в САЩ той вече разбира добре живота в американското общество. За да отрази вярно „духа на времето“, той повдига проблема за личната идентичност. При пристигането си в Съединените щати всички членове на семейството променят имената си и се приспособяват към новите условия. Темата за търсенето на нова идентичност възниква няколко пъти. Например един от синовете на Нерон се опитва да се справи със собствената си сексуалност, чувствайки се като жена в мъжко тяло.", "date": "2017.10.10", "title": "Нерон в Златния дом, или краят на американската мечта"}
{"url": "http://clubz.bg/59390-osta_cacarov_kolev_peevski_v_polojenie_na_nesigurnost", "text": "Очевидно оста Цацаров-Колев-Пеевски не е сигурна, че ще успее да подсигури избор на Чолаков преди края на мандата на Колев. Или защото ще се стигне до рестарт на процедурата по избор за председател на ВАС от начало или от достатъчно ранен етап, или защото не са сигурни, че имат необходимото мнозинство в новия състав на ВСС и ще им трябва време да го скалъпват. Това е и част от маневрите за предопределяне на това кой ще стане изпълняващ функцията председател на ВАС след края на мандата на Колев. Част от този ребус е и инсталирането на Магдалинчев като представляващ ВСС, с което се дава сигнал, че номенкратурата си остава в сила, както и му позволява той да налага официалната трактовка на събитията преди още да са се очертали алтернативни говорители от опозицията. Напук на президента: Чолаков назначен за зам.-председател на ВАС С този ход за пореден път се доказва, че инсталирането на наследник, гарантиращ интересите на статуквото във ВАС, изисква административен ресурс. Както и че това статукво беше създадено и се крепи с лостовете на административното влияние. При все опитите ни да намалим тежестта на председателите на съдилищата като източник на зависимости и влияние, които лесно прерастват в корупция, изчистването на последиците от наследените практики ще отнеме години. ВАС беше сред най-силно засегнатите институции от този модел. Впрочем, вече са в ход опити за отмяна на част от тази реформа - един от най-важните инструменти за поставяне на съдии в зависимост от председателя, беше командироването за дълъг срок, което се превръщаше в заобикаляне на конкурсите за повишение на милостта на председателя. С реформите от 2014-16 г. силно бяха ограничени възможностите за командироване. Вече е внесено изменение в ЗСВ, с което се цели връщане на този инструмент в ръцете на председателите. Президентът върна избора на Георги Чолаков за шеф на ВАС Бидейки съд на властта, от самото начало ВАС беше под изключително силно влияние от дълбоката държава и беше изначално попълнен със съдии от поколението, което изкласи в годините на тежка криминализация на обществото. Всичко това допринесе за превръщането на ВАС в съсредоточие на властовата корупция. Чрез командироване, корумпиране с дребни услуги и удобства (справка - назначенияна на съдебни помощници, екскурзиите и пр.), оказване на \"кадифен\" натиск на неподатливите, разместване на удобни и неудобни между състави и отделения, във ВАС беше изградено едно мнозинство от съдии, които са лоялни на ръководството. Сега, това ръководство осигурява предаване на властта във ВАС, така че той да остане под контрола на дълбоката държава. Успехът им в това начинание ще предопредели и другото важно решение - инсталирането на нов Цацаров през 2019 г. (или 2018-а, ако се следва календарът на ваканциите в КС). Фактът, че се оказват в положение на несигурност (и то не само по отношение на председателството на ВАС, но и на операция \"наследник\" в цацаратурата), показва, че ВИНАГИ има смисъл от съпротива, обществен, професионален и политически натиск. Дори и с последни сили, дори и при наличието на съмнения. Казвам това специално за онези, които се дрогират с безнадеждност и извличат някакво перверзно чувство за собствена значимост като мантруват, че нищо няма смисъл и че каквото и да се прави, трябва нещо друго.       Президентът върна избора на Георги Чолаков за шеф на ВАС", "date": "2017.10.10", "title": "Оста Цацаров-Колев-Пеевски в положение на несигурност"}
{"url": "http://clubz.bg/59387-bylgariq_osvobojdava_stoichkov_kato_pocheten_konsul_v_barselona", "text": "Стартира процедура по освобождаването на Христо Стоичков като почетен консул в Испания, съобщиха от Министерството на външните работи. Знаменитият бивш футболист бе почетен консул със седалище Барселона и с консулски окръг, обхващащ територията на автономните области Каталуня и Арагон. Предстои след вътрешна съгласувателна процедура решението да бъде разгледано от Министерския съвет. Стоичков за испанското правителство: Вие сте срам Вицепремиерката на Испания ще съди Христо Стоичков Стъпката е изцяло по инициатива на външното министерство, казаха за Клуб Z дипломатически източници. И допълниха, че не е постъпвала нота от Испания с искане Стоичков да бъде освободен от длъжност. Стоичков е назначен за почетен консул с решение на Министерския съвет № 585 от 29 юли 2011 г. През последните няколко години дейността му като почетен консул е затруднена поради обстоятелството, че той пребивава основно в САЩ. От МВнР изтъкват, че  . Накрая от дипломатическото ведомство припомнят, че Кралство Испания е стратегически партньор и приятел на България. София и Мадрид поддържат отлични двустранни отношения на всички равнища и интензивно сътрудничество във всички области от взаимен интерес. Скандалът избухна през миналата седмица. Тогава от Маями в ефира на испаноезичната телевизия \"Унивисион\" Стоичков набеди Сорая Саенс де Сантамария, че и тя, и семейството, и родата ? са последователи на диктатора Франко. Повод бяха сблъсъците на 1 октомври по време на референдума за незавимост на Каталуня. После обаче се оказа, че човекът, посочен за баща на вицепремиерката, не е неин родител. Стоичков се извини. Отчасти Сорая Саенс де Сантамария се закани да съди Камата за накърняване честта на семейството ѝ. Стоичков се извини, но само за нападките по адреса на сина ѝ, който е едва 11-годишен. За освобождаването на Стоичков се заговори още в неделя. Тогава бе съобщено и за постъпила от испанското посолство в София нота. Вчера стана ясно, че външното министерство в Мадрид е възмутено от изказванията на Камата, но засега няма намерение да предприема някакви стъпки във връзка със случая. Ролята на почетните консули е уредена от Виенската конвенция за консулските отношения. Повечето почетни консули на България в чужбина са граждани или на съответната страна, или на България, пребиваващи постоянно там. Основна дейност на почетния консул е не само да представлява своята държава в приемащата страна, а да служи за мост в културните, бизнес, образователните и прочие контакти. Дипломатът получава карта от съответното външно министерство и в някои случаи дипломатически номер на колата. Имунитет обаче имат единствено книжата и офисът на консула, но не и самият той. Понеже длъжността е почетна и е въпрос на чест, заплата за нея не се предвижда. Няма и командировъчни. Почетният консул плаща наем за офиса и заплати на служителите, ако има такива. Той няма точно определено работно време. Но трябва да е на разположение 24 часа в денонощието на закъсалите поданици от съответната държава. Вицепремиерката на Испания ще съди Христо Стоичков Стоичков се извини. Отчасти", "date": "2017.10.10", "title": "България освобождава Стоичков като почетен консул в Барселона"}
{"url": "http://clubz.bg/59389-borisov_obsyjda_evropredsedatelstvoto_s_tusk_i_monti", "text": "Премиерът Бойко Борисов се срещна днес с бившия италиански министър-председател Марио Монти.  Борисов е запознал италианския политик с основните приоритети на европредседателството ни. Монти е дал пълната си подкрепа за ключови теми - сигурността, продължаване на кохезията и увеличаване на конкурентноспособността. По негово мнение България има възможността да отправи силно послание към Европа с организираната по време на председателството Среща на върха за перспективата пред държавите на Западните Балкани. Българският премиер пък е изтъкнал, че страната ни залага на ясна и позитивна програма, и че според него европейските граждани очакват точно по-голяма сигурност, увеличаване на заетостта и силно присъствие на ЕС на международната сцена. Туск обеща на евролидерите \"дневен ред\" до деня на Брекзит По-късно Борисов провел телефонен разговор с председателя на Европейския съвет Доналд Туск. Основна тема бил т.нар. Дневен ред на лидерите за 2017-2018 г., свързан с бъдещите реформи в ЕС. Туск провежда консултации с европейските лидери, за да има по-висока ефективност и координация на срещите на върха.  Двамата са говорили и за предстоящата среща на върха за Западните Балкани, на която и двамата ще бъдат домакини в София догодина, по време на европредседателството ни.", "date": "2017.10.10", "title": "Борисов обсъжда европредседателството с Туск и Монти"}
{"url": "http://clubz.bg/59371-rumyniq_maha_ministri_vyzmutili_obshtestvoto", "text": "Тереза Мей допуска \"Брекзит\" без споразумение с ЕС. В реч пред парламента британската министър-председателка повдигна завесата над последиците от такъв сценарий. Например - да се подготвят обширни паркинги за камиони по границите, където те да чакат за дългите митнически проверки, пише либералният \"Индипендънт\". Според клонящия към лейбъристката опозиция \"Гардиън\" министрите са песимисти за изхода от преговорите. Междувременно кметът на лондонското Сити Андрю Пармли се изказа за споразумение с петгодишен преходен период, който да позволи на бизнеса да се пренастрои към новите условия. В реч във Флоренция на 22 септември Мей предложи преходен период от две години. Според Пармли те няма да са достатъчни и международният бизнес ще започне да напуска Ситито. Междувременно днес икономическата комисия на Европейския парламент подкрепи проектозаконодателство, което налага по-строги условия за клиъринговите къщи, които обслужват клиенти в ЕС,   . Проектът изисква, ако тези къщи са от системно значение за финансовата система в ЕС, да са базирани в него. Ако бъде прието, законодателството може да отнеме господството на лондонското Сити в клиъринга на финансови инструменти деноминирани в евро. Клиъринговите къщи са посредници между страните във финансовите сделки, които осигуряват гладкото им протичане. Министър-председателят Михай Тудосе обяви, че ще поиска оставките на трима министри, заподозрени в корупция. Те са вицепремиерът Севил Шаяде, министърката на европейските фондове Рована Плумб и министърът за връзка между правителството и депутатите Виорел Илие. \"Има трима министри с проблеми, които наистина създават затруднения, що се отнася до начина, по който обществото ни приема\", каза Тудосе, цитиран от Ройтерс. Очаква се по-късно през седмицата той да обяви промени в кабинета. Кабинетът в Румъния падна само след 6 месеца Страната на лалетата ще има ново правителство. Четири партии подписаха коалиционно споразумение почти 7 месеца след изборите на 15 март, съобщи Ройтерс. Начело на кабинета за трети път ще бъде Марк Рюте, който ще обяви имената на министрите в следващите дни. Правителството, което се очаква да встъпи в длъжност до края на месеца, ще бъде съставено от дясноценристи, консерватори и либерали. В този си състав то ще бъде по-консервативно от предишното и вероятно ще следва по-неотстъпчива линия за присъединяването на България и Румъния към Шенген. Холандия единствена открито се противи двете балкански съседки да получат ключ за европейската зона без вътрешен граничен контрол.  Посланикът на Холандия: Хората трябва да знаят какво се случи с КТБ Бизнесменът и бивш министър на финансите Андрей Бабиш получи обвинение за злоупотреба с европейски субсидии преди десет години. Споменават го като кандидат за министър-председател, защото партията му води в анкетите преди изборите, насрочени за 20 и 21 октомври. Бобиш и заместникът му Ярослав Фалтинек са обвинени, че стоят зад схема за източване на субсидии, предназначени единствено за малки предприятия. Защо Чехия има най-ниската безработица в ЕС Правителството прави планове за война, ако Северна Корея изстреля нова балистична ракета днес по случай годишнината от основаването на управляващата партия, пише \"Телеграф\". В плановете е включен и най-новият британски самолетоносач \"Кралица Елизабет\", който е закотвен в пристанището в Портсмут, но се предвижда да влезе на въоръжение след три години.  Шефът на Пентагона: Военните да са готови за Северна Корея Очертава се антиимигрантска управляваща коалиция след изборите на 15 октомври. Лидерът на крайнодясната Партия на свободата Хайнц-Кристиан Щрахе иска страната да се присъедини към Вишеградската четворка (Полша, Чехия, Словакия и Унгария) - държави, които се противопоставят на преразпределянето на мигранти от Гърция и Италия към останалите страни в ЕС. Австрия: Разширяване на Шенген е разширяване на проблемите  \"Ние ще засилим връзките си с Вишеградската четворка и ще бъде добре, ако станем част от нея\", каза Щрахе в телевизионен предизборен дебат. Неговата формация е втора в сондажите с между 25 и 27 на сто от гласовете. Води консервативната Народна партия на външния министър Себастиан Курц (33-34 на сто), който също е за ограничаване на миграцията и в това отношение подкрепя вишеградци. Наблюдателите прогнозират управляваща коалиция между партиите на Курц и Щрахе. Президентът Еманюел Макрон обяви, че страната му ще приеме 10 000 бежанци от неевропейски страни през идните две години. Тези страни включват Турция, Ливан, Нигер и Чад, предаде \"Дойче веле\". Френският дял е една пета от бежанците, които ЕС възнамерява да презасели в свои страни от трети държави за две години. Участието в схемата е доброволно. Очаква се в този месец в Нигер и Чад да заработят съвместни приемни центрове на Франция и ООН, където да бъдат отсявани тези бежанци, които отговарят на законовите условия за убежище в Европа.  Европа се готви да приеме още 50 000 бежанци  Европейският съюз да създаде доверителен фонд за Грузия, Молдова и Украйна и да им предложи митнически съюз. Такъв проект за незаконодателна резолюция прие днес Комисията по външни работи на Европейския парламент с 40 на 6 гласа и един въздържал се. Евродепутатите искат ЕС да приеме механизъм за поощряване на реформите в трите държави от Източното партньорство, който в замяна ще им даде достъп до енергийния, митническия и дигиталния съюз, дори - до Шенгенската зона и международните разговори без такси за роуминг. Проекторезолюцията настоява за натиск върху Русия за разрешаване на конфликтите в Украйна, Абхазия и Южна Осетия и за разполагане на въоръжена полицейска мисия на Организацията за сигурност и сътрудничество в Европа в източна Украйна. Европарламентът ще гласува резолюцията в пленарно заседание през ноември в Страсбург. Съгласие между държавите членки за данък върху големите интернет планформи от рода на \"Фейсбук\" и \"Амазон\" се очаква пред декември, казаха днес естонският министър на финансите Томас Тонисте и зам.председателят на Европейската комисия Валдис Домбровскис след съвет на министрите на финансите в Брюксел. Владислав Горанов иска данък от \"Гугъл\", \"Амазон\" и \"Фейсбук\" ЕС иска данъкът да бъде въведен на глобално ниво със съгласие в групата на 20-те водещи икономики Г-20 и в Организацията за икономическо сътрудничество и развитие (ОИСР). Ако такова не бъде постигнато обаче, Европа има готовност да го въведе сама. \"Предпочитаме международно решение на този проблем, но ако няма, сме готови да действаме сами\",  . В ЕС няма задължителното единодушие за такъв данък. Сред най-големите му противници е Ирландия.  Шойбле става председател на Бундестага Министрите днес се сбогуваха с германския си колега Волфганг Шойбле, който днес беше на последния си Съвет по икономика и финанси. Ветеранът на християндемократите се очаква да стане председател Бундестага. Съветът прие и  , въвеждаща нова система за разрешаване на спорове свързани с двойно данъчно облагане. ЕС приема механизъм за решаване на спорове за двойно данъчно облагане Посланикът на Холандия: Хората трябва да знаят какво се случи с КТБ Защо Чехия има най-ниската безработица в ЕС Шефът на Пентагона: Военните да са готови за Северна Корея Австрия: Разширяване на Шенген е разширяване на проблемите  Европа се готви да приеме още 50 000 бежанци  Владислав Горанов иска данък от \"Гугъл\", \"Амазон\" и \"Фейсбук\" Шойбле става председател на Бундестага ЕС приема механизъм за решаване на спорове за двойно данъчно облагане", "date": "2017.10.10", "title": "Румъния маха министри - възмутили обществото "}
{"url": "http://clubz.bg/59378-rusiq_zabranqva_sajtovete_za_tyrgoviq_s_bitkojni", "text": "Русия ще блокира достъпа до уебсайтове за търговия, които предлагат криптовалути като биткойн. Това заяви първият подуправител на Руската централна банка Сергей Швецов, определяйки подобна търговия като “съмнителна“, съобщава „Ройтерс“. Първоначално руските финансови органи третираха като незаконни всякакъв вид разплащателни средства, издавани от недържавни институции, обяснявайки, че те могат да бъдат използвани за пране на пари.  На по-късен етап обаче властите приеха глобално процъфтяващия пазар на криптовалути, но поискаха или да могат да контролират оборота, или да ограничат достъпа до пазара.  САЩ обвиниха руснак в пране на 4 милиарда долара чрез биткойн Най-известната виртуална валута - биткойн, която се появи за пръв път през 2010 г., се търгува днес на ниво от около 4795 щатски долара, поскъпвайки с близо 60% от неотдавнашното септемврийско дъно към 3620 долара.  Биткойнът мина цената на златото То беше достигнато за кратко, след като изпълнителният директор на американската банка JP Morgan Chase Джейми Дaйман описа тази криптовалута като  .  Преди време Дайман влезе в челните заглавия на световната финансова преса, определяйки криптовалутата като ценови балон, който е по-лош дори от лудостта по луковиците на холандските лалета преди близо 400 години.  Биткойнът мина цената на златото Биткойнът поскъпна с 600% само в рамките на последните 12 месеца и с 1600% за 2 години. Известният икономист Кенет Рогоф отбеляза, че криптовалутата биткойн е най-раздутия ценови балон в настоящия финансов свят и на него не би трябвало да се гледа като голям инвестиционен залог за новите времена на финансовите технологии. Биткойнът мина цената на златото Биткойнът мина цената на златото", "date": "2017.10.10", "title": "Русия забранява сайтовете за търговия с биткойни"}
{"url": "http://clubz.bg/59386-gybari_blokirat_us_tankove_v_polsha", "text": "Виновни са гъбите, казва Джон Донлин. По принцип танковете от тип „Ейбрамс“ още на 7 октомври са били в бойна готовност, няколко часа след разтоварването им от влакова композиция. Командирът на батальона бил принуден да потърси обяснение от полските си колеги. Доколкото ги е разбрал правилно, по това време от годината местните хора масово навлизат в гората, за да берат манатарки, които после сушат, и ги ядат по Коледа. При това изобщо не се стряскат от табели, предупреждаващи за забранена военна зона. Американските танкове вече са в Полша. Скоро и в България Но тъй като и времето е било мъгливо, Донлин отложил учението. Не искал да рискува нещастни случаи. Сега усещането е такова, като че ли целият военен лагер е под обстрел. Въпреки, че танковете стрелят на стотици метри, експлозии тресат спалните помещения, баните, столовата. Никой не се стряска. Батальонът на Донлин е част от подразделение от 3300 войници, които току-що американските военни са изпратили в Полша. Официалното наименование е Втора танкова бригада на Първа пехотна дивизия. Наричат я обаче Бригада “Кинжал”. Разположена е из полята в близост до град Жаган, на 170 км югоизточно от Берлин. Оттук през идните седмици ще бъдат препратени към различни държави членки на НАТО в Централна и Източна Европа за участие във военни маневри. Разполагат със стотици танкове, гаубици и бронетранспортьори. Присъствието на Бригада “Кинжал” има за цел сплашване на Русия. И същевременно да се успокоят натовските партньори в региона, които след анексирането на Крим и нагазването в Източна Украйна се опасяват от по-нататъшни руски агресии. Не става дума за официална мисия на НАТО, а такава на армията на САЩ при договореност със засегнатите партньори съюзници. Въпросът е дали военният поход ще успокои положението или ще ускори ескалацията? На 20 км южно от военния лагер “Карлики” сержант Тери Бейтисън се е изправил на наблюдателна платформа. Пред погледа му е огромно свободно поле, където маневрират четири танка и шест бронетранспортьора. Стреля се срещу дървени мишени в далечината. Първо се вижда огнено кълбо, след секунда се чува и пукотът. Той е на 35 години и е от Охайо. Казва, че е постъпил в армията заради атентатите на 11 септември 2001 г.: Вече е бил в Афганистан, а сега е на първа мисия в Европа. Тук няма да му се наложи да се бие, може да се придвижва свободно, да ходи на пазар в близкия град. Бойните му другари на платформата за наблюдение снимат със смартфоните си и си разменят кадри от маневрата. След това всички се обръщат, от юг се приближават два ниско летящи бойни хеликоптера “Апачи”. Един от войниците изрича:", "date": "2017.10.10", "title": "Гъбари блокират US танкове в Полша"}
{"url": "http://clubz.bg/59381-stava_strashno_tova_koeto_pravim_v_momenta", "text": "10 гласа \"за\", четири часа дебат, унизително викане на съдия Красимир Машев \"на пожар\" във ВСС и едно ето такова откровение от член на новия ВСС: Ето така днес Съдийската колегия на съвета избра за временен ръководител на СГС Десислава Попколева - същата, която... отхвърли миналия четвъртък. Съдийската колегия изпадна в многочсов дебат най-вече за това - може ли председателят на ВКС Лозан Панов (макар и действащ член на ВСС) да предлага изобщо кандидати за и.ф. Не помогна аналогията, че например миналата година Георги Колев бе сред осмината, които предложха - и после си изгласуваха за и.ф. шеф на Районния съд Стефан Милев. Това въобще не смути тогава \"правителството\" на Темида. След районния съд - предложиха \"любим\" прокурор и за временен шеф на градския Миналата седмица Панов формулира \"на коляно\" предложение за Десислава Попколева - една от заместничките на Калоян Топалов, да оглави временно съда. Това стана, след като се разбра, че отново Стефан Милев е номиниран и за този съд от председателката на горната инстанция Даниела Дончева (САС).  Понеже се приема, че няма разписана процедура кой може да прави предложение за и.ф. шеф, колегията в четвъртък си гласува като едното нищо и двамата, но Милев събра 4 гласа, а Попколева - едва 7 (за избор трябват 8). Има и тази подробност - че Десислава Попколева е желанието на общото събрание на съдиите - нещо, което не бе отразено от Комисията по предложения и атестиране и затова се наложи Панов да я \"внася\" в 12 без 5. След проваления избор и вече по етапния ред Панов в петък пък предложи друг кандидат - Красимир Машев. Днес обаче изненадващо дебатът се завърна около темата: възможно ли е председателят на ВКС да предлага човек за И.ф. Комисията излезе с \"уникалното\" умозаключение, че не може, но щом Машев е дал съгласие на предложението на Панов, да смятат, че се е самопредложил. Председателят на ВКС на няколко пъти взима думата - че това е унизително за кандидата и че той не се е самопредлагал за никъде. Накрая - в късния следобед, се взе решение... да се извика самият съдия - който на всичкото отгоре по това време бе в зала, и да се пита: аджеба самокандидатира ли се. Машев дотърча от съда и направи кратко и съдържателно изявление: След изказването му Цветинка Пашкунова - съдия от ВКС, призна, че я е срам от случващото се... Разплискаха се всевъзможни - кое от кое по-абсурдни предложения, например - че единственото валидно е предложението за Стефан Милев (ама той нали вече бе гласуван и събра едва 4 гласа в четвъртък?!). Така гордиевия възел разплете мако преди 16 ч. Боряна Димитрова - съдийката от Бургас. Тя сложи на масата да се гласува  (което, разбира се, пак е Десислава Попколева). Няма законов спор обаче по това - че общото събрание има право да издига кандидати за поста. Чуха се гласове, че вече са гласували Десислава Попколева, но те отшумяха...  Междувременно към 15:30 ч Георги Колев, около когото видимо се сформира групата на конформистите в новия ВСС  - включваща политическите членове, вкарани от ГЕРБ, ДПС и \"патриотите\", си бе тръгнал от заседанието. Така Попколева вече събра 10 гласа да е и.ф. шеф на съда. но в качството си не на предложение на Лозан Панов, а на волята на общото събрание на магистратите. \"Против\" бяха само Боян Новански (\"патриоти\", политическа квота) Драгомир Кояджиков (политическа квота БСП) и Стефан Гроздев (политическа квота ДПС).  Кояджиков по едно време каза:", "date": "2017.10.10", "title": "\"Става страшно това, което правим в момента...\""}
{"url": "http://clubz.bg/59398-pylen_obrat_borisov_vryshta_dogovorite_na_emko_s_kinteks", "text": "Това заяви собственикът на военния завод \"Емко\" Емилиян Гебрев след среща в Министерски съвет с премиера Бойко Борисов и министъра на икономиката Емил Караниколов. Бойко Ноев: В \"Емко\" пратиха качулките, както беше с КТБ Министърът на икономиката Емил Караниколов обясни, че от днес започва възстановяване на на договорите на „Емко“ с „Кинтекс“ в пълен размер, а държавното предприятие ще изкупи продукцията на ВМЗ Сопот.  Премиерът обяви \"решение за диалог\" с \"Емко\", ще има преговори с \"Кинтекс\" Той е разрешил на „Кинтекс” и на Министерството на икономиката държавни и частни компании да работят съвместно, за да се справят качествено и в срок с поръчките.  Лицензът на \"Емко\" за търговия е възстановен Премиерът обяви \"решение за диалог\" с \"Емко\", ще има преговори с \"Кинтекс\" Лицензът на \"Емко\" за търговия е възстановен", "date": "2017.10.10", "title": "Пълен обрат: Борисов връща договорите на \"Емко\" с \"Кинтекс\""}
{"url": "http://clubz.bg/59385-hakeri_na_kim_otkradnali_planove_za_ubijstvoto_mu", "text": "Секретни документи за военни операции, включително и за убийството на комунистическия диктатор Ким Чен Ун са били откраднати от Южна Корея, съобщи Би Би Си. Информацията е от южнокорейски депутат от управляващата партия, който твърди, че му я съобщил военният министър на Сеул. Документите с гриф \"строго секретно\" съдържат плановете за действия при война, съставени от американски и южнокорейски експерти. Те включват и доклади до старши командири на съюзниците, които имат отношение към военновременни действия. От Министерството на отбраната на Южна Корея са отказали коментар. Сред хакнатите документи са и разположението на специални части, както и на военни отряди в Южна Корея. Според депутата са били откраднати 235 гигабайта от военните документи в секретния център на министерството. Шефът на Пентагона: Военните да са готови за Северна Корея Плановете са били задигнати през септември миналата година. Северна Корея ни подлага на хакерски атаки от години наред, оплакват се от Сеул. Пхенян обаче отхвърля обвиненията. Комунистическата държава твърди, че Южна Корея фабрикува фалшиви новини. Разкритията идват на фона на непреставащи закани между САЩ и Пхенян и лични обиди между Тръмп и Ким. Само преди ден американският президент обяви, че само едно нещо ще оправи Пхенян, като посочи, че всички президенти преди него са водели някакви преговори с диктаторите на Северна Корея и всички те са били напълно безуспешни. А шефът на Пентагона предупреди военните да са готови с планове за Северна Корея. ", "date": "2017.10.10", "title": "Хакери на Ким откраднали планове за убийството му"}
{"url": "http://clubz.bg/59393-nvidia_predstavq_kompyutyr_za_izcqlo_avtonomna_kola", "text": "NVIDIA обяви първи компютър, способен да управлява автомобил напълно автономно. Производителят на видеокарти стана популярен сред компаниите, разработващи коли, които да се управляват сами, след като в последните години се оказа, че графичните процесори се развиват по-бързо и са по-подходящи за операциите, нужни на подобен софтуер. Автономните коли ще бъдат пазар за половин трилион Досега множество системи позволяват 2-ро или 3-то ниво на автономност, но новият Drive PX Pegasus ще е способен на най-високото 5-то ниво - което означава, че колата се управлява напълно сама, без никаква нужда за намеса от страна на пътниците. Новият компютър е способен да изпълнява 320 трилиона операции в секунда, 10 пъти повече от предшественика си. От NVIDIA съобщиха още, че е по-вероятно да го видим първо в роботаксита - 25 от партньорите им вече разработват автономни таксиметрови коли. Друго предимство на Drive PX Pegasus е малкият размер и малката нужда от енергия. За да поддържа мощността на изкуствения интелект и огромното количество данни от камери, LiDAR-ни сензори и други, подобен компютър би бил значително по-голям и напълно способен да източва батериите дори на Tesla много бързо. А автономните коли ще са и електрически, и производителите не искат компютър, който би могъл да намалява и без това ограничения капацитет на батериите им. Вече има и първи официален клиент за Drive PX Pegasus - Deutsche Post DHL. Немският доставчик смята да пусне тестови модели с компютъра догодина. Той, разбира се, ще има налице шофьор, чиято основна работа обаче ще е да доставя пакетите до вратата.", "date": "2017.10.10", "title": "NVIDIA представя компютър за изцяло автономна кола"}
{"url": "http://clubz.bg/59383-tyrsachyt_na_neotkriti_mesta_za_pyteshestviq_s_knijno_turne", "text": "Николай Н. Нинов, събирач на непопулярни и загадъчни места в България, тръгва на турне в страната с новата си книга „Времето гледа с десет очи“. Пътешественикът изследва с разкази и снимки затънтени кътчета, липсващи на картите и в пътеводителите, забравени ритуални средища и легендите, по дирите на които е стигнал до тях. Новите пътеписи на Нинов са резултат от 50 хил. км зад волана, 700 часа отвъд утъпканите пътеки и финишират до около 300 обекта. Между тях четем истории като „Боговете се люлеят  в Илчина кория“, „Губилището под крепостта на съкровищата“, „Дяволските воденици“, „Стайков камък срещу Кмета на света“… Разказът, дал заглавието на книгата, започва от диво и джунглесто дере край село Девенци, близо до Червен бряг, и ще стигне до скална ниша, наречена от пещерняците Капанът на времето (216 м н.в.). Този Капан напомня на Нинов за пещерата Проходна и за най-красивата за него от Вражите дупки, но по думите му ги превъзхожда с петте си входни отвора във всички посоки, трите „окна“ в свода и двата скални прозореца. „Освен естествената осветеност, идваща от тези общо десет „очи“, пробили тавана и стените, Капанът впечатлява и с тунелообразни коридори, утробовиден отвор до западния вход и същите кафявосиви ивици в карста, каквито красят пещерите край Карлуково, Ъглен, Гложене, Тетевен. А храстовата гора в дола, рамкирана дъговидно от южните входове, изглежда забележително от вътрешността на нишата“, разказва Нинов. Турнето на автора с книгата „Времето гледа с десет очи“ започва в Пловдив на 23 октомври от 18,30 ч. в книжарница Ciela Books & Music в мол „Пловдив“. Следващият ден Нинов ще бъде в Кърджали от 18 ч. в книжарница „Хеликон“. В Бургас ще бъде очакван на 25 октомври – от 18,30 ч. в книжарницата на „Сиела“ в мол „Галерия“. Във Варна пристига на 26 октомври и от 18,30 ч. ще се се срещне с почитателите си в книжарница „Сиела“ във Фестивалния център. В Добрич ще бъде на 27 октомври първо от 12 ч. в Езикова гимназия „Гео Милев“, а вечерта от 18 ч. и в местната книжарница „Хеликон“. В Пазарджик Николай Н. Нинов ще бъде на знакова дата 10 ноември и от 18,30 ч. ще представи книгата си в зала „Галерия“ на градския театър.", "date": "2017.10.10", "title": "Търсачът на неоткрити места за пътешествия с книжно турне"}
{"url": "http://clubz.bg/59397-korneliq_ninova_emko_e_krizisen_pi_ar_karanikolov_da_si_hodi", "text": "Лидерът на БСП Корнелия Нинова коментира пред бТВ развръзката по случая \"Емко\". Според Нинова това е кризисен пиар. Пълен обрат: Борисов връща договорите на \"Емко\" с \"Кинтекс\" Според нея на министъра на икономиката Емил Караниколов трябва да му се поиска отговорност \"за всичко, което говореше до днес\". Тя коментира и вчерашния Консултативен съвет по национална сигурност (КСНС), посветен на антикорупционното законодателство, който се провали. Според нея управляващите умишлено са провалили КСНС. И това е била демонстрация към президентската институция. Тя цитира доклад до КСНС, подписан от правосъдния министър Цецка Цачева, в който е записно, че \"не винаги корупцията е престъпление\". Според нея на КСНС управляващите обяснили, че една от основните причини за липсата на резултати за борба с корупцията е, че липсва дефиниция на понятието \"корупция\". Нинова призна, че и БСП има практика да назначава роднини в администрация и бордове, но сега социалистите искат това да спре. Тя коментира и факта, че Висшият съдебен съвет (ВСС) е бил избран, като БСП е предложила на ГЕРБ да си избере от нейните кандидати. И отрече да е имало сговор между двете партии.", "date": "2017.10.10", "title": "Корнелия Нинова: \"Емко\" е кризисен пи ар, Караниколов да си ходи "}
{"url": "http://clubz.bg/59376-semejni_vojni_melaniq_kym_ivana_ima_samo_edna_pyrva_dama_ne_si_ti", "text": "Мемоарите на Ивана Тръмп, първата съпруга на президента на САЩ Доналд Тръмп, са на път да разпалят семейни войни във фамилията. Оказва се, че сегашната, трета поред жена на държавния глава Мелания се е почувствала засегната от реплика на Ивана, която обяснява, че като първа жена на президента на практика тя е първата дама. Толкова засегната, че отговори чрез съобщение от Белия дом, в което се изяснява, че има място само за една първа дама, но това очевидно не е Ивана Тръмп. \"Очевидно това твърдение от бившата жена няма никакво покритие. За съжаление тя търси само внимание и да вдига шум около себе си\", се казва още там. Мелания Тръмп няколко месеца след избирането на съпруга ѝ за президент отказваше да се премести от Ню Йорк във Вашингтон, както и почти не се появяваше на публични места. Обяснението беше, че иска синът ѝ да завърши учебната година и тогава да променя и училището, и дома му. Това ѝ първоначално поведение обаче събуди много спекулации, че тя не желае да играе ролята на първа дама. Може би и затова има сега такава бърза официална реакция от нейна страна.  До изявлението се стигна, след като Ивана Тръмп даде интервю пред сутрешното шоу на ABC \"Добро утро, Америка\" в понеделник. Тя обясни там, че се чува с президента Тръмп често, но не обича да му се обажда в Белия дом, за да не събужда чувство на ревност. В момента Ивана рекламира книгата си Raising Trump, в която разказва за детството си, кариерата си на модел, много внимание отделя на запознанството си с Доналд Тръмп и на отглеждането на трите им деца - Ерик, Доналд-младши и Иванка. Описва и историята около изневярата на съпруга ѝ с Марла Мапълс и как разбира за това.  Ивана Тръмп: Първа съпруга не ме блазни. Но защо не първа майка? Двойката се жени през 1977 г. Шумният развод е през 1992 г. В предишно интервю около представянето на книгата Ивана беше обявила, че да е първа дама не я блазни, но вижда как един ден дъщеря ѝ Иванка може да се кандидатира за президент. \"Първа майка - защо не?\", пита тя. По време на участието ѝ в ABC тя обяснява, че не е притеснена от федералното разследване за обвиненията, че предизборната кампания на Тръмп има връзка с Русия, както и за ролята на Доналд-младши, който трябва да свидетелства.  \"Не вярвам, че е въвлечен в извършването на нещо незаконно\", казва тя. Ивана Тръмп, която е израсла в бившата Чехословакия, дискутира и проблема с имигрантите. \"Самата аз съм имигрантка, а Доналд строи стена. Нямам нищо против имигрантите и стената, защото трябва да защитаваме границите си\", смята тя. По-рано първата съпруга на Тръмп обяви, че ѝ е било предлагано да стане посланик на САЩ в Чехия, но тя отказала, защото вече имала \"прекрасен живот\".  Ивана е чехкиня, любопитното е, че сегашната съпруга на Тръмп Мелания също е източноевропейка - тя е словенка. Къде изчезна Мелания?   \n\t  Къде изчезна Мелания?", "date": "2017.10.10", "title": "Семейни войни. Мелания към Ивана: Има само една първа дама. Не си ти"}
{"url": "http://clubz.bg/59391-kiril_dobrev_bsp_ne_e_za_prodan_nqma_da_dopusnem_shum_v_stroq", "text": "БСП не е за продан и не се продава. Водим политическа битка с ГЕРБ и няма да допуснем шум в строя. Това каза зам.-шефът на БСП Кирил Добрев. Коментарът му бе по повод изявление на Румен Овчаров за това, че БСП е трябвало да блокира процедурата за избор на Висш съдебен съвет (ВСС). Овчаров разкритикува и присъствието на Драгомир Стойнев и самия Добрев в ръководството на партията. Той допълни, че БСП ще подкрепи оставката на Антон Тодоров (ГЕРБ). Но попита: Добре каза още, че не приема разкритията на БСП за различни роднински схеми по регионите за компроматна война. Според него вицепремиерът Валери Симеонов също трябва да подаде оставка. Драгомир Стойнев съобщи, че БСП ще внесе за пореден път законопроект, който да регламентира управлението на държавни и общински предприятия с над 50% държавно и общинско участите. Той припомни, че този зкаонорпект в миналия мандат е бил отхвърлен от ГЕРБ и подкрепен единствено от Методи Андреев, който вече не е депутат. Той допълни, че в България тези предприятия създава само 10% от БВП, докато във Франция техният дял е 30%, а в Полша 40%.", "date": "2017.10.10", "title": "Кирил Добрев: БСП не е за продан, няма да допуснем шум в строя"}
{"url": "http://clubz.bg/59394-kitajskite_turisti_u_nas_sa_se_uvelichili_s_50", "text": "Близо 19 000 китайски туристи са посетили България от началото на годината до август, което е увеличение с 50% спрямо същия период на 2016 г. Това съобщи министърът на туризма Николина Ангелкова по време на форума \"България и Шанси, Китай\".  Само през август страната е посетена от около 2200 китайски туристи, което е ръст с 23.4 на сто. Оставка? Ангелкова не вижда причина  За първите осем месеца на 2017 г. общият брой посещения на чуждестранни туристи в България е над 6.5 млн., като ръстът на годишна база е близо 8%. Постъпленията от международен туризъм в периода януари-август възлизат на около 3.8 млрд. лв. по данни на БНБ, което е ръст от близо 11%. Ангелкова и саудитският принц пак се договориха за туризма... Незнайно какво В средата на септември Ангелкова участва в Генерална асамблея на Световната организация по туризъм (СОТ) към ООН, която се организира в китайския град Чънду.  Ангелкова и саудитският принц пак се договориха за туризма... Незнайно какво", "date": "2017.10.10", "title": "Китайските туристи у нас са се увеличили с 50%"}
{"url": "http://clubz.bg/59377-napuk_na_prezidenta_cholakov_naznachen_za_zam_predsedatel_na_vas", "text": "Докато се чака как ще приключи сагата с гласувания от ВСС за нов председател на Върховния административен съд  - Георги Колев го направи изпълняващ функциите (и.ф.) зам.-шеф на съда. Заповедта на все още действащия председател е в сила от 4 октомври, каза днес самият Колев през една от почивките на заседанието на съдийската колегия на ВСС. Георги Чолаков, който не е тайна, че е посоченият от него фаворит за\"наследник\", но още очаква съдбата си, ще замести временно като зам.-председател на ВАС Боян Магдалинчев. От 3 октомври той застъпи като член на осмия Висш съдебен съвет. И дори веднага бе избран за негов представляващ - с гласовете основно на монолитната прокуратура  Номинираният от ГЕРБ за ВСС Магдалинчев: Не съм се чувал или виждал с ГЕРБ Пленумът на Съвета тепърва ще умува относно процедурата в новия ВСС, която трябва да се рестартира, след като президенът Румен Радев не подписа указа за назначаване на Чолаков. Според Боян Магдалинчев трябва само да се прегласува същият кандидат от новия съвет. Според Лозан Панов пък, напротив - трябва чисто нова процедура \"от нулата\", включително и допускаща нови кандидати. За да е съвсем объркано, новият ВСС дори не е сформирал своя Комисия по правни и институционални въпроси, която да излезе със становище какво да се прави. Съдии: ВСС избра Георги Чолаков непрозрачно и без аргументи Чолаков спечели 20 гласа от стария ВСС само 3 седмици преди Съветът да си тръгне поради изтичане на мандата. Съдии: ВСС избра Георги Чолаков непрозрачно и без аргументи", "date": "2017.10.10", "title": "Напук на президента: Чолаков назначен за зам.-председател на ВАС"}
{"url": "http://clubz.bg/59399-pet_izvynparlamentarni_partii_iskat_ostavkata_na_valeri_simeonov", "text": "Петте извънпарламентарни формации \"Да, България\", ДСБ, Зелените, БЗНС и ДЕОС реагираха днес срещу разпространената на 7 октомври от прессбужбата на Министерския съвет \"позиция\" на вицепремиера Валери Симеонов. В нея той постави срок от 24 часа на двете обществени медии БНТ и БНР и на две от националните частни телевизии - Нова тв и бТВ, да му се извинят за \"клеветите\", че е заплашвал Виктор Николаев от Нова тв вм ефир. Кой всъщност даде ултиматум на медиите? Според \"петорката\" е недопустимо чрез пресслужбата на правителството да се отправя ултиматум към медии и заявяват, че \"нищо по-малко от оставката на Валери Симеонов\" не може да е решение на кризата, в която според тях се намира страната.  БНР: Няма да се извиним Ето и пълната позиция: АЕЖ: Елате на протест в защита на журналистиката! БНР: Няма да се извиним АЕЖ: Елате на протест в защита на журналистиката!", "date": "2017.10.10", "title": "Пет извънпарламентарни партии искат оставката на Валери Симеонов"}
{"url": "http://clubz.bg/59400-ujilena_ot_aleksandyr_nikolov_ujasno_e_bolestta_na_nasheto_vreme", "text": "Как точно осъществява измамите си Александър Николов? Съществуващата само в социалните мрежи личност вече е издирвана от ГДБОП за поредица измами с кредитни карти, злоупотреба с лични данни и източване на сметки. Кой стой зад профилите във фейсбук и туитър, представящи постоянно пътуващ млад човек с интелигентен изказ, чувство за хумор и мнение по разнообразни политически и обществени теми, не е ясно. Кой измамник създаде \"Александър Николов\"? Но българската журналистка Ваня Креймър, живееща в Чикаго, разкрива част от схемата на Николов, от която самата тя е пострадала - с 13 000 долара, източени от сметката й, след като е купила самолетни билети от него. В даден момент на г-жа Креймър й се налага да пътува по лични причини към България и обратно - бързо, заедно с цялото си семейство. И като всеки започва да търси възможно най-евтините билети - но в толкова кратък срок и в най-силния сезон цените са солени. Тогава приятел, когото познава от години, ѝ препоръчва \"Николов\", който се представя за туристически агент.  И Николов очаквано предложил прекрасни цени. Креймър била под напрежение, бързала да си намери билет и не се усъмнила. Пък и \"Николов\" вече имал доволни клиенти: Пътуването минало без проблеми, но месец по-късно имало неприятна изненада: Семейството продължило да си говори с \"Николов\", въпреки че бързо разбрало, че става дума за измама и парите няма да бъдат върнати. Оказало се, че не е сама - \"Николов\" излъгал още много хора, които бързо се събрали в затворена фейсбук група и заедно подали сигнали срещу измамника. Тя добави, че \"Николов\" не мамил всички по един и същи начин - някои въобще не получили билети, други купували билети от негово име за други жертви. Т.е. след един момент той започнал да използва парите на следващите измамени, за да купи билети за предишните. На други предлагал и пакети от по 10 билета. Всичко това ставало в един офис на една туристическа компания, която, както казва Креймър, видно е подходила непредпазливо. Те са препратили оплакващите се първо към \"Николов\", а след това - към властите. Именно в тях в момента е топката - ГДБОП вече води разследване.", "date": "2017.10.10", "title": "Ужилена от \"Александър Николов\": Ужасно е - болестта на нашето време"}
{"url": "http://clubz.bg/59396-ruski_senatori_gotvqt_zakoni_sreshtu_chujda_namesa", "text": "Руски депутати смятат да приемат в началото на 2018 г. поредица от закони, насочени към противодействие на намесата на САЩ във вътрешните работи на страната, предаде Нюз.Ру. На днешното си заседание Съветът на федерацията - горната камара на парламента, или Сенатът, обсъди предварителен доклад на временна комисия за защита на националния суверенитет. В него се изтъква, че основно ввлияние върху вътрешната политика на Русия се опитват да оказват именно САЩ, а също така партньорите им от НАТО. Към грая на годината сенатска комисия трябва да представи заключителен доклад и още няколко законодателни предложения, които трябва да бъдат приети преди насрочените за март 2018 г. президентски избори. Причината е, че в Русия се опасяват от американска намеса в този вот. Критикуваш Кремъл! Значи си чужд агент В доклада се твърди, че понастоящем и в обозримо бъдеще най-мащабните опити за влияние върху външната и вътрешната политики на Русия се правят от Конгреса на САЩ, американското правителство, включително Държавния департамент, ЦРУ и Пентагона. Тези опити се засилили най-вече от 2014 г. насам. Главната активност е от страна на САЩ и редица техни сателити, предимно членки на НАТО. Членовете на комисията смятат, че е необходимо . Русия заглушава гласа на човешките права Посочена е необходимостта от отстраняването на редица пропуски в руското законодателство, за да бъдат поставени под контрол чуждестранните държавни програми в страната. В предварителния документ на сенатската комисия се дава определение на понятието \"намеса отвън във вътрешните работи на Русия\", която засега липсва в законодателството. Описани са 9 основни направления на намесата, които според авторите представляват \"сериозна заплаха за националния суверенитет\". Докладчиците обръщат сериозно внимание на факта, че в чуждата намеса активно участват руски граждани. Разглежда се и възможността за ограничаване на работата на западни медии и техни журналисти в Русия. Става дума предимно за корпорацията Радио \"Свободна Европа\"/Радио \"Свобода\" (РСЕ/РС). \"Силният\" Путин е толкова слаб, че се разправя със социологическа агенция Русия заглушава гласа на човешките права \"Силният\" Путин е толкова слаб, че се разправя със социологическа агенция", "date": "2017.10.10", "title": "Руски сенатори готвят закони срещу чужда намеса"}
