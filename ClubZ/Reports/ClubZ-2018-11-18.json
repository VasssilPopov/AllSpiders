{"url": "http://clubz.bg/76003-nad_400_raneni_vyv_franciq_na_protesti_sreshtu_skypite_goriva", "text": "Над 400 човека са ранени във Франция на масови протести срещу поскъпването на горивата, които продължават втори ден, а 14 от тях са сериозно пострадаил, съобщи BBC, като се позова на френското Министерство на вътрешните работи.  Гневът на \"жълтите жилетки\" 28 от пострадалите са полицаи и пожарникари, а вчера почина и жена, прегазена от кола по време на демонстрациите, известни като \"протестите на жълтите жилетки\".    Френското министерство на вътрешните работи заяви, че близо 300 протестиращи са били разпитани, като 157 от тях са били задържани. Около 288 000 души са участвали в демонстрациите, създали сериозни проблеми на транспорта във Франция с 90 блокади само за една нощ. Мнозина насочиха гнева си към френския президент Еманюел Макрон, обвинявайки го, че не се интересува от проблемите на обикновените хора. Макрон все още не е коментирал протестите и рейтингът му се влошава. Протест срещу поскъпване на горивата блокира Франция Популярността на френския президент е спаднала още през последните седмици, показва социологическо проучванес. Само 25% от запитаните от Френския институт за изследване на общественото мнение казват, че са доволни от Макрон. Това е спад с 4% пункта в сравнение с допитването от октомври. Сегашното социологическо проучване е било направено от 9 до 17 ноември и в него са участвали 2000 души. Президентът дойде на власт м.г., обещавайки да реформира френската икономика и да намали използването на изкопаеми горива. Правителството обяви редица мерки, за да помогне на по-бедните семейства да плащат сметките си за енергия и транспорт. Протести за горивата и бедността пак блокираха основни пътища Но подкрепата за протестите изглежда широка. Почти три четвърти от респондентите в анкетата на социологическия институт \"Елаб\" подкрепят жълтите жилетки, а 70% искат правителството да отмени данъците за горивата. Демонстранти излязоха по улиците на повече от 2000 селища във Франция в събота, според вътрешното министерство. Повечето протести минават мирно, но на някои места напрежението се е повишило и шофьори са се опитали да преминат през пътните блокади. При най-лошия инцидент жена от протестиращите е загинала, след като шофьор, заобиколен от демонстранти, се паникьосал и подкарал колата си. Водачът е обвинен в убийство и освободен под гаранция, съобщиха от френската прокуратура. И Путин забеляза, че горивата поскъпват Протест срещу поскъпване на горивата блокира Франция Протести за горивата и бедността пак блокираха основни пътища И Путин забеляза, че горивата поскъпват", "date": "2018.11.18", "title": "Над 400 ранени във Франция на протести срещу скъпите горива"}
{"url": "http://clubz.bg/75999-bez_problemi_zasega_pri_smqna_na_sistemata", "text": "До момента протестите под мотото \"Смяна на системата\" в страната преминават без сериозни нарушения на обществения ред. За кратко бяха блокирани възлови софийски кръстовища като \"Орлов мост\", както и подстъпите към няколко гранични контролно-пропускателни пункта (ГКПП) -  \"Лесово\", \"Кулата\" и за \"Илинден-Екзохи\". София блокирана от протести днес. Блокади и на пътища В началото на протестите днес са регистрирани няколко нарушения, съобщиха от пресцентъра на МВР. В района на град Левски са съставени четири акта по Закона за движение по пътищата, задържан е и протестиращ, управлявал след употреба на наркотик. На територията на Велинград са съставени пет акта за неизпълнение на полицейско разпореждане и неправомерно затваряне на пътен участък. В София шофьор на лек автомобил е задържан, след като е дрифтирал в района на пл. \"Народно събрание\" и не се е подчинил на полицейско разпореждане. Протестиращите настояват за повишаване на жизнения стандарт, има и призиви за оставка на правителството.  В София протестиращите се събраха пред парламента, ограден от жива верига полицаи, изпяха химна и тръгнаха по \"Цар Освободител\".  В Бургас блокираха движението по магистрала Тракия в посока София при отбивката за Камено и Българово. След като блокадата на входа на града беше преодоляна и част от протестиращите се прибраха в Бургас, друга част продължиха по магистралата и блокираха пътния възел, който води към село Българово. Алтернативният път, даден от полицията - през Камено, също бе блокиран с жива верига от протестиращи, които развяват трибагреници. \"Тракия\" беше блокирана и при Сливен - за час в ранния следобед, предаде БНР. Полицаи и жандармерия успяха без насилие да отблъснат протестиращите. Близо 200 души блокираха по едно платно от и пропускаха само тези, които слизаха от колите си за по 10 минути, за да подкрепят протеста. До леко напрежение се стигна, когато блокирани шофьори, които искаха да преминат, не бяха пуснати. Стигна се до размяна на остри реплики. След като беше вдигната блокадата на магистралата, част от протестиращите се върнаха в Сливен, а около 30 коли тръгнаха да подкрепят протестиращите на ГКПП \"Лесово\". Малко преди 15 ч беше възстановено и движението по магистрала \"Хемус\" в района на пътния възел \"Белокопитово\". Протестиращите от Шумен се изтеглиха, а полицията пропуска постепенно образувалите се колони в различните направления на детелината. Около 2000 полицаи охраняват протестите Спряно е движението в посока към Турция на около 20 км от граничния пункт \"Капитан Андреево\" малко преди 14 ч  По обед хората блокираха за половин час движението към Гърция през пункта \"Капитан Петко войвода\", но трафикът в това направление е възстановен. На два пъти се стигна до напрежение между протестиращи и полицията. Групата от Хасково се оттегли от блокадата, след като заявиха, че нямат разрешение да блокират границата, като предварително бяха обявили, че протестът е мирен. На два пъти ескалира напрежението, когато колоната от Хасково беше спряна да се включи в движението по АМ \"Марица\" и когато радикализирани младежи пробиха жандармеристкия кордон. Протестиращите остават на място. Полицията преговаря с тях да освободят една от лентите, за да могат да преминават ТИР-ове, автобуси и, евентуално, нуждаещи се спешни автомобили. Движението към Турция се отклонява от Свиленград по стария път, към \"Капитан Андреево\". Колоната е около 2-3 километра. Протестиращи от Петрич и Сандански блокираха движението  в посока Гърция при ГКПП Кулата. Блокиран е и пунктът при Илинден-Ексохи. Въпреки многобройните полиция и жандармерия, които успяха да завардят магистрала \"Струма\"  и всички обходни пътища през селата до граничния пункт \"Кулата\", хората успяха да се придвижат поединично с автомобилите и около 14:40 ч блокираха подхода към граничния пункт. Не се пропускат камиони и  леки коли, с изключение на пътуващи, които имат здравословни проблеми или малки деца. Хората не се ангажират с прогнози колко време ще остане под блокада най-натоварената пътна артерия в страната. Е, верно няма такава държава Около 2000 полицаи охраняват протестите Е, верно няма такава държава", "date": "2018.11.18", "title": "Без проблеми - засега - при \"Смяна на системата\""}
{"url": "http://clubz.bg/76002-mvr_otchete_3500_protestirashti_i_1780_avtomobila_v_cqla_bylgariq", "text": "Застудяването и падналият на места в страната първи сняг не спряха решените да протестират за \"Смяна на системата\". 1780 автомобила и около 3500 протестиращи, по сметките на Главна дирекция \"Национална полиция\". Директорът й - главен комисар Христо Терзийски, отчита намаляващ интензитет с настъпването на вечерта, дребни провинения и липса на сериозни инциденти и 4-5 задържани. Около 2000 полицаи охраняват протестите Запитан дали тази вечер ще бъде блокирана магистрала \"Люлин\", той отговори, че е имало две групи граждани от Перник. \"Бяха на пл. „Кн. Александър I Батенберг“ около 50-60 човека, които имат намерение да направят протестни действия в района на пътен възел \"Драгичево\", но ние имаме достатъчно сили, така че да не допуснем запушването. В момента е доста сериозен трафикът от провинцията към София\", допълни Терзийски. Младежът, който дрифтира по-рано днес до протестиращите край парламента в София, не е знаел, че там има протести, обяви още директорът на Главна дирекция \"Национална полиция\". Той посочи, че момчето е на 20 години и е криминално проявено. Задържано е за 24 часа, образувано е бързо полицейско производство. Младежът не е бил пиян или надрусан. София блокирана от протести днес. Блокади и на пътища Група от протестиращи е блокирала движението в едното платно на пътя при изхода на Бургас в посока София, до 5-ти километър, предаде агенция \"Фокус\". Възникнали са спорове между протестиращи и полицейски служители. На място са дошли и репатриращи автомобили към община Бургас, за да отстранят автомобили на протестиращи заради неправилно паркиране. Участниците в протеста скандират \"Оставка!\" и \"Българи юнаци!\" София блокирана от протести днес. Блокади и на пътища", "date": "2018.11.18", "title": "МВР отчете: 3500 протестиращи и 1780 автомобила в цяла България"}
{"url": "http://clubz.bg/76001-tqloto_na_kashogi_izneseno_ot_turciq_v_kufari", "text": "Тялото на убития в генералното консулство на Саудитска Арабия в Истанбул журналист Джамал Кашоги вероятно е било изнесено от Турция в куфари, заяви министърът на отбраната Хулуси Акар, цитиран от турското издание Yeni Safak. Белият дом чака пълен доклад за убийството на Кашоги Според министъра обвиняемите са напуснали Турция около четири часа след извършването на престъплението. Турските власти настояват, че убийството на Кашоги - журналист и един от критиците на престолонаследника Мохамед бин Салман, е било умишлено и жестоко. Позовавайки се на данните от аудиозаписите на случващото се между стените на консулството, те заявиха, че Кашоги е бил измъчван и след това обезглавен преди смъртта си. Освен това те лансираха и версия, че трупът е бил залят с киселина, за да се отърват от него. US разузнаването: Принц Салман е наредил убийството на Кашоги Президентът на САЩ Доналд Тръмп заяви, че разполага със записа от убийството на Кашоги, но не иска да го слуша, защото съдържанието му е много жестоко, предаде Франс прес. На 15 ноември прокуратурата в Саудитска Арабия поиска екзекуцията на петима заподозрени в случая с убийството на Кашоги. Общо 21 заподозрени бяха арестувани по делото в Кралството, 11 от тях бяха обвинени. Дни преди това турският президент Реджеп Тайип Ердоган каза, че убиецът е сред тях. \"Задушавам се\", извикал Кашоги, преди да умре, според турски журналист Джамал Кашоги изчезна на 2 октомври на територията на консулството на Саудитска Арабия. Рияд призна за смъртта му 18 дни след изчезването му. Саудитският външен министър увери, че престолонаследникът, с когото заподозрените в убийството са свързани, не е знаел за операцията. US разузнаването: Принц Салман е наредил убийството на Кашоги \"Задушавам се\", извикал Кашоги, преди да умре, според турски журналист", "date": "2018.11.18", "title": "Тялото на Кашоги изнесено от Турция в куфари?"}
{"url": "http://clubz.bg/75998-gotovnost_za_sreshta_i_pokana_dve_razlichni_neshta", "text": "Началникът на президентския кабинет Иво Христов \"преведе\" днес в ефира на БНР, че готовност за среща не е покана за среща. Изразената от президента Румен Радев готовност за разговор с премиера Бойко Борисов не бива да се тълкува като покана за среща, заяви Христов. Президентската \"реторика\" беше следната.  \"Премиерът Борисов изразява надежда, че до срещата им, държавният глава ще се запознае с четиригодишната програма за управление на кабинет, както и с последния доклад на Европейската комисия по Механизма за сътрудничество и проверка, за да ги дискутират заедно\", съобщи няколко часа след думите на президента правителствената информационна служба. По думите на Иво Христов има явно ценностно разминаване между разбирането на президента Радев за демокрация, държавност и антикорупция, и практикуваните от правителството.", "date": "2018.11.18", "title": "\"Готовност за среща\" и \"покана\" - две различни неща"}
{"url": "http://clubz.bg/75948-leteneto_otnovo_zapochna_da_stava_problem", "text": "Някои от читателите на доклада споделят удивлението си, че оценка на медийната среда присъства в доклад, по начало посветен на съдебната власт. Европейската комисия изрично е обяснила  интереса си към медийната среда: въпреки че тези въпроси излизат извън конкретния обхват на Механизма за сътрудничество и проверка, медийната среда е фактор, който влияе върху напредъка на реформите. „Медийната среда е от особено значение за независимостта на съдебната власт на фона на целенасочени атаки срещу съдии в някои медии, свързани с непрозрачни интереси, и трудности при намирането на ефективни средства за правна защита“, се казва в доклада. Според Комисията медийната среда влияе отрицателно. Комисията се позовава на международни  наблюдатели, които констатират  тенденция на съществено влошаване на медийната среда в България. Впрочем вътрешните наблюдатели казват същото. Това са свързани ценности. Българската конституция и Конвенцията за правата на човека защитават правото на свободно изразяване на мнение. Хартата за основните права на ЕС  - като най-нов акт в тази област - изрично предвижда и защита на медийния  плурализъм.  Правото на свободно изразяване на мнение е понятие с по-широк обхват. Осъществяването на това право предполага забрана на цензурата,  право на защита на тайната на източниците, медиен плурализъм, а Съдът за правата на човека основателно подчертава, че няма свобода на изразяване без достъп до информация. Да напомня колко трудно беше да се говори и пише за Корпоративна търговска банка, докато на обществото се предоставяше крайно ограничена информация за нея. Информационният монопол е работещо средство за ограничаване на критичните гласове. Плурализмът според британския регулатор се свежда до две изисквания -  първо, да  има разнообразие на съдържанието в отделната медия и в медийната среда като цяло и, второ, да не се допуска отделен субект в информационната сфера да има твърде голямо влияние върху общественото мнение и политическия дневен ред. Естествено, че такъв субект няма да се оплаче от липса на свобода на изразяване  - казвам го заради политици във властта, които  ни информират от екрана, че имало свобода на изразяване, защото можели „да ходят навсякъде да говорят по медиите“. Това, че медиите са достъпни за властта, не е достатъчно, за да са налице медийна свобода и медиен плурализъм.       \n\t  Няма да говоря за всички медии, сред тях има такива, които се съобразяват с европейските медийни стандарти. Проблем за средата е зависимостта на медиите. Като започнем от обществените – и тук отново не трябва да се обобщава за БНТ и БНР. Голяма част от медиите съществуват не за да информират, а за да провеждат определена политика, често и кампании за и ли против определени лица, често съвсем без оглед на фактите. За съжаление - ако съдим по решенията им - регулаторите също са твърде близо до властта, а по дефиниция медийния регулатор трябва да е независим от правителството. Автоцензурата не се дължи на това, че някой е плах по рождение, а на средата – на очакването за неблагоприятни последици, ако говори по съвест. Дължи се на това, че в ефир могат да го предупредят „за столчето“ – и пред очите на всички заканата да се изпълни. Това насърчава културата на страха в медиите и в цялото общество. Както режисьорът Стоян Радев заявява за БНР по повод новата постановка на „Опит за летене“ на Радичков, “летенето отново започна да става проблем.“ Вивиан Рединг и Нели Крус слушаха българските медии. Мария Габриел е участвала скоро в самото  заседание  на парламентарната медийна комисия, на което се  обсъжда законопроекта на Пеевски и др. за промяна на Закона за депозирането на печатни издания, представила е инициатива за фалшивите новини и е напуснала заседанието, без да засегне темата Пеевски, прозрачност, финансиране.  Всяка седмица напоследък тя участва в инициативи, свързани с цифровото общество. Ако имаше порив да каже нещо за влошаването на медийната среда и причините за това, щеше вече да го е направила.  \n\tТова не значи  да няма дебати за свободата, а само – ако може – да се прави нещо отвъд дебатите. След изменението на същия закон, което трябваше да доведе до прозрачност на собствеността на печатните издания от 2010 г., самият господин Пеевски години наред не се регистрира, макар че говореше за \"чадър в моите медии\". Подобно отношение към закона не ме прави голям оптимист. ", "date": "2018.11.18", "title": "\"Летенето отново започна да става проблем\""}
{"url": "http://clubz.bg/76000-i_diplomat_%E2%84%961_na_rusiq_namekva_za_turski_potok_prez_bylgariq", "text": "Москва отново намеква, че втората тръба на \"Турски поток\" може и да мине през България, а оттам за Сърбия и Унгария. \"Турски поток\" излезе на суша, Путин и Ердоган харесват това В интервю за сръбския вестник \"Телеграф\", цитирано от руската англоезична телевизия Russia Today, първият дипломат на Русия Сергей Лавров допуска възможността \"Турски поток\" да премине през България, Сърбия и Унгария и да достигне до газохранилището в австрийското селище Баумгартен. Това е само един от възможните варианти за трасето на газопровода, става ясно от думите му, предаде БНР. Сергей Лавров обвини Запада в опит да създаде на Балканите нов плацдарм срещу Русия: В навечерието на визитата на гръцкия премиер Алексис Ципрас в Москва пък стана ясно, че Гърция агитира активно в Брюксел втората тръба на \"Турски поток\" да продължи през нейна територия. Това е заявил самият Ципрас на третата Солунска среща на върха на лидерите на Балканите, в която участва българският премиер Бойко Борисов. Официалното посещение на Ципрас в Москва е насрочено за 7 декември. През септември гръцкият премиер заяви, че двете страни работят активно за подобряване на двустранните си отношения, след кризата през лятото, когато Москва бе уличена в действия срещу договора за новото име на Македония, подготвен от Атина и Скопие.  България и Гърция се конкурират за втората тръба на \"Турски поток\"  Все още не е ясно накъде ще поеме второто разклонение на газопровода \"Турски поток\", който вече излезе на европейска земя - край Истанбул, в европейската част на Турция. Първата тръба на газопровода с капацитет от близо 16 милиарда куб. м природен газ е предназначена за турския пазар, втората - планирана за европейския пазар, но с неизяснен маршрут. Преминаването й през България или Гърция ще изисква съобразяване с изискванията на Третия енергиен пакет на ЕС. България се надява втората тръба да е за газовия хъб \"Балкан\". Газ има. Пари нЕма. Няма и тромпети за Борисов България и Гърция се конкурират за втората тръба на \"Турски поток\"  Газ има. Пари нЕма. Няма и тромпети за Борисов", "date": "2018.11.18", "title": "И дипломат №1 на Русия намеква за \"Турски поток\" през България "}
{"url": "http://clubz.bg/75965-medijniqt_monopol_smokinov_list_pred_bylgarskata_kvazidyrjava", "text": "Моделът \"Пеевски\" е рожба на модела \"Ахмед Доган\", модела на етнополитическата, корпоративна пирамида, която за удобство наричаме ДПС - и която е много повече от партията ДПС. Когато Доган откри, че яростта на общественото мнение към ДПС не е предизвикана от етническата му политическа база, а от бандитизма на движението на власт, от грабежа на неговите представители в националните институции, той разбра каква роля могат да играят медиите, доведени до статут на медиен монопол. Господин Борисов, разрушете модела “Пеевски” Това \"прозрение\" на Сокола доведе до основаването на медийната империя \"Пеевски\" след 2005 г. Медийният монопол трябваше да прикрива и фалшифицира истината за това кой и как \"раздава порциите\". Медийният монопол изигра ролята на смокинов лист пред позора на българската квази държава, наречен КТБ. КТБ бе не просто поредната банка на властта - тя бе ключовият инструмент за корумпиране и подчиняване на цялата политическа класа, на йерархията на правосъдието, на икономическия елит, организиран като олигархия. Всички изброени се бяха хванали на \"голото хоро\" на властовото израждане, дирижирано чрез покварата, подкупите, корупцията на КТБ. ГЕРБ на власт след 2009 г. стана възможно поради присъединяването на партийния връх към модела КТБ. Медийната империя охраняваше публичната манипулация и прикриване на факта, че чрез КТБ и затворения кръг на олигархичната власт - стопанска, политическа, правосъдна и медийна, корпоративната пирамида на Сарая овладя контрола върху българската държава и българската нация. Върхът на ГЕРБ обслужи този процес след 2009 г., а след фалита на КТБ оглави целия модел. Днес не може да се мечтае за разрушаване на модела \"Пеевски\", без да се поиска разрушаване на модела на държавата с двойно дъно - първото, публичното, за пред контролираните медии и за пред Брюксел. Второто дъно - за концентрирането на националното богатство в ръцете на една шепа \"свои хора\" чрез държавни поръчки, потъване на еврофондове, създаване на екстериториални зони на корпоративно всевластие, неподчинени на граничен и митнически контрол - \"Росенец\", чрез подаръци от типа на ТЕЦ Варна и дупката на свинаря в центъра на Варна... Не може да се отстрани медийният модел \"Пеевски\" без да се чуят и разберат думите на Лозан Панов за статута на днешното българско правосъдие - без което нито моделът \"Пеевски\", нито моделът за \"двойното дъно\" на държавата са възможни. В основата на тези \"модели\", структуриращи олигархичното всевластие зад фасадата на (все още) демократичната квази държава, стои консолидирането на посткомунистическата олигархия, която не допусна възстановяването на пълноценната българска държавност след половин век съветско колониално господство и след три десетилетия постколониален грабеж на България от същите властови кръгове. Дали говорим за партията на бившите комунисти, за партията на корпорация \"Сарай\" - ДПС, или за ГЕРБ, дали говорим за следващите партийни хомункулуси на посткомунистическия Франкенщайн или за поръчковите мутренски протести... Във всеки един от тези случаи говорим за едно и също. Защо ГЕРБ е толкова успешен в задържането си на власт...? Само защото алтернативите му са още по-неприемливи от него. Като гледат хората \"Позитано\" и Сарая - и им домилява за Бойко Борисов. Защото не разбират, че едното не изключва другите - а ги предполага. Засега... И неизвестно докога... Българският модел не е уникален - той е сроден на модела Груевски, на модела Вучич, на модела Орбан... Неолибералният преход изпразни от легитимност държавата - \"лош стопанин\" и създаде димната завеса \"свободен пазар\", зад която милиционерите разграбиха държавата и обществото. Сега сме на прага на един популистко-консервативен модел, който идва на смяна на неолибералния. При новия модел олигархията, заграбила националното богатство чрез \"свободния пазар\" ще пази награбеното с авторитарен контрол върху тези, които не можаха да откраднат нищо и трябва да бачкат... За жълти стотинки. Либерализмът свърши - на дневен ред е да извадят сопата.  ", "date": "2018.11.18", "title": "Медийният монопол - смокинов лист пред българската квазидържава"}
{"url": "http://clubz.bg/75943-qvna_administrativna_represiq", "text": "Проектът за документален филм на Руси Чанев „Отравяне на паметта“ неправомерно бе отстранен от конкурсната сесия на НФЦ. Причината: конфликт на интереси с член на художествената комисия. „Отравяне на паметта“ е история за паметници на български военачалници, намирали се в парка на Военната академия и мистериозно изчезнали след преврата през септември 1944-а. Продуцент и сценарист е Руси Чанев, за режисьор е избрана Боряна Пунчева. Формалната причина проектът да не бъде приет за разглеждане от художествената комисия е, че един от членовете ѝ – Борислав Колев – е подчинен на Пунчева в СТФ „Екран“ в БНТ. В малката ни филмова гилдия това не е някакво изключение – в такива ситуации правилникът на НФЦ предвижда оказалият се в конфликт на интереси член да не участва в разглеждането. В този случай обаче е станало обратното – конфликтът на интереси е довел до отказ на комисията да разгледа проекта. Руси Чанев получава отговор на заявлението си за финансиране на „Отравяне на паметта“ с разпореждане да изтегли проекта от сесията, защото Борислав Колев е уведомил изпълнителния директор за конфликт на интереси с режисьора на проекта. Чанев отговаря с писмо, в което припомня, че решението на изпълнителния директор на НФЦ е в противоречие с чл. 30 ал. 4 от „Правила за работата, организацията и дейността на експертно-консултативните органи към изпълнителния директор на Изпълнителната агенция „Национален филмов център“, публикувани на 11 септември 2018-а. Там пише, че  . Остават въпросите: защо директорът на Националния филмов център нарушава собствения си правилник и има ли начин тази несправедливост да бъде поправена? В писмо до останалите продуценти в сесията Руси Чанев разказва за случая и ги предупреждава, че  „Площад Славейков“ потърси мнение на експерти по казуса – сложен за разрешаване в контекста на настоящия Закон за филмовата индустрия и правилника към него. Предлагаме коментара на Павел Васев, бивш директор на Изпълнителна агенция „Национален филмов център“. Очакваме позиция по случая и на директора на НФЦ г-жа Жана Караиванова – отказът от такава не би бил добър знак за отношенията между властта и българската кулура. Поводът, по който искате моето становище, е част от общия административен хаос в държавата и от неизбежно повтарящите се инциденти в Националния филмов център. За да Ви отговоря, попитах Руси Чанев за някои детайли от сагата, която вероятно ще има горчиво продължение. Накратко – филмовият проект „Отравяне на паметта“ с режисьор Боряна Пунчева е приет и регистриран в НФЦ за участие във втората конкурсна сесия за финансиране на документални филми под № 17Д138 на 17.08.2018 г. Ако проектът е бил некоректно подготвен, то именно при регистрирането му администрацията на НФЦ е следвало да обяви несъответствие, и да не го приеме за участие в конкурса. Проектът обаче е приет и регистриран като редовен. Впоследствие членът на Националната художествена комисия за документално кино Борислав Колев внася писмо до г-жа Жана Караиванова, изпълнителен директор на НФЦ, като посочва конфликт на интереси с режисьора на проекта „Отравяне на паметта”  . Това обстоятелство е разчетено умишлено неправилно от г-жа Жана Караиванова – и тя извършва една явна административна репресия срещу Руси Чанев и Боряна Пунчева. Тук е нужно пояснение – в Устройствения правилник на ИА НФЦ, чл.16, ал.6, е императивно записано: На това основание постъпилият и редовно регистриран с № 17Д138 проект за документален филм „Отравяне на паметта“ е изпратен от администрацията на НФЦ до членовете на комисията. Следва писмото на Борислав Колев, в което той правилно съобщава, че е изпаднал в конфликт на интереси, съгласно чл. 30 от „Правила за работата, организацията и дейността на експертно консултативните органи към ИД на ИА НФЦ”. Но именно в чл. 30 от въпросните „Правила” има алинея 4-а, която гласи: Но вместо да отстрани именно Борислав Колев от участие в оценката на проекта, г-жа Жана Караиванова поставя ненормативна резолюция върху внесеното от Борислав Колев писмо: Защо твърдя, че това деяние на Жана Караиванова е незаконосъобразно? Защото в УП на Изпълнителна агенция „Национален филмов център“ има норма, записана в неговия чл. 6, която определя безусловно как изпълнителният директор да извършва своята дейност: И тук г-жа Жана Караиванова твърде ловко, бих казал „хлъзгаво“, натоварва секретарката И. Любенова да представлява НФЦ и да отстрани продуцента Руси Чанев с внесения от него проект от сесията. Защо е направено това? Защото г-жа Жана Караиванова като ИД на ИА НФЦ, щом е преценила наличие на конфликт на интереси и незаконосъобразно е определила кой е това, е задължена именно тя да издаде заповед за отстраняването на проекта „Отравяне на паметта”. Но в нея трябва да се запише правното основание за такава тежка санкция. И тъй като правно основание няма, тази заповед би била оспорена незабавно и съдът автоматично ще я отмени. С последващо отстраняване на Борислав Колев от участие. А   по този леко небрежен начин, това деяние изглежда като някакво мърляво, но все пак в рамките на администрацията, недоглеждане. Обаче си е обикновенна заблуда. Нито Законът за филмовата индустрия, нито Устройственият правилник на НФЦ не предоставят право на Изпълнителния директор на Агенцията да отстранява от участие проект, който е редовно приет и регистриран. Руси Чанев е изпратил нотариална покана до г-жа Жана Караиванова, в която я призовава да възстанови правата на проекта „Отравяне на паметта“ и да го включи в конкурса, което обаче не се случва. И понеже познавам и артиста, и човека Руси Чанев, разбирам защо той не е оспорил в съда резултата от конкурсната сесия. За да не пречи на своите колеги, тъй като това би спряло процеса поне за половин година. И пак скандал в НФЦ. Моят съвет към Руси Чанев е да заведе дело срещу г-жа Жана Караиванова за грубо и некомпетентно погазване на нормативната уредба, с иск от 100 000 лева за пропуснати ползи. Проблемът е, че ако спечели делото, парите ще бъдат платени от бюджета на НФЦ. И понеже познавам Руси Чанев от много години, предварително знам какъв ще е резултатът. Само питам: от какво ви е страх, колеги? От невежеството? От сговора на подлеците? От надменноста? Има само едно решение – не допускайте мерзавци на територията на изкуството.", "date": "2018.11.18", "title": "Явна административна репресия"}
{"url": "http://clubz.bg/75940-istoriq_za_bezdomnik_s_shtedro_syrce_400_000_i_izmama", "text": "Бездомник, който дава последните си 20 долара на жена, останала без бензин в колата. Така трогателно започва тази история... След като е раказана по подобаващ начин, тя е отразена в социалните мрежи, пренася се в медиите, а благодарната жена и съпругът ѝ започват благотворителна кампания, за да съберат средства, с които да подпомогнат бездомника с голямо и щедро сърце. И тук се появява едно неприятно \"но\" в историята от САЩ. Сега организаторите на набиращата средства кампания са подведени под отговорност за измама и конспирация, съобщава Би Би Си. 28-годишната Кейт Макклър и 30-годишният Марк Д'Амиго успяват да съберат 400 хил. долара за бездомния моряк Джони Бобит. Но през август Бобит подава съдебен иск срещу двойката като твърди, че не е получил справедлив дял от събраните пари. Прокурорите в Ню Джърси твърдят, че той е съучастник на двойката - и му повдигат същите обвинения. Бобит в момента остава в ареста, двойката е освободена под гаранция, всички чакат началото на процеса на 24 декември. Заплашва ги затвор - от пет до десет години. Областният прокурор на Бърлингтън Скот Кофина на пресконференция в четвъртък, когато представяше историята, отбеляза: \"Това, което е ръководело организаторите на кампанията, изглеждаше твърде хубаво, за да е истина. И, за съжаление, се оказа, че не е\". \"Цялата кампания е била основана на лъжа\", допълни той. Прокурорите смятат, че кампанията е била замислена месец преди да стартира. Историята за първи път става популярна през ноември 2017 г., когато Кейт Макклър започва кампанията в  която е, както тя обяснява, за да се отблагодари на бездомник, който ѝ се притича на помощ на пътя. Има и снимка на Кейт и на Бобит, представен като ветеран и наркозависим, който живее по улиците от години. Двамата са застанали край пътя, където Бобит е извършило благородното си дело.  Над 14 хил. души даряват пари, много от тях са вдъхновени от детайлите в историята - например как Бобит инструктира младата жена да заключи вратите на колата си, докато той се върне с кутия гориво от бензиностанцията. Според прокурорите снимката е режисирана след като тримата се срещат, когато Макклър и Д' Амико отиват в казино близо до подлез, в който Бобит прекарва времето си. Връзката между тримата започва да излиза на светло през август, когато Бобит започва съдебни действия срещу двойката като я обвинява, че използва събраните средства за екстравагантен начин на живот. След като бързо надхвърлят обявената предварително цел от 10 хил. долара, те купуват дрехи и нов кемпър на бездомника, но по-късно го карат да премести \"дома на колела\" извън техния имот. В онлайн двамата обясняват на хората, които искат да дарят пари, че събраните средства ще отидат в два финансови фонда на сметка на Бобит, както и че ще наемат адвокат и финансов съветник, които да му помагат.  \"Всеки долар, до който се докосна той, отиде за наркотици\", казва през август Д'Амико в интервю пред NBC. Според разследващите тримата заедно измислили историята, с която да накарат хората да даряват. Двойката е изхарчила над 367 хил. долара за кола, почивки, скъпи чанти и залагане в казина, отбеляза прокурорът по делото. Бобит е получил около 75 хил. долара. В поредица от текстови съобщения, до които полицията достига, двойката се жали от невъзможността да си плаща сметките и дълговете, а  Д'Амико споделя плановете си как ще спечелят още, ако напишат книга по историята. След като изрази съчувствие към ветерана бездомник, прокурорът все пак го обвини, че е бил съучастник в кампанията, замислена от младата двойка. Бобит публикува подобна история във фейсбук още през 2012 г. - как е помогнал на жена, която е останала без бензин. Според разследващите и тримата в схемата трябва да носят пълна отговорност. В изявление пред Си Ен Ен говорител за сайта Go Fund Me, в който се събират дарения от хора на доброволен принцип, обяви, че хората, които са дарили за тази кампания, ще получат обратно парите си.", "date": "2018.11.18", "title": "История за бездомник с щедро сърце, $400 000 и измама"}
{"url": "http://clubz.bg/75997-da_bylgariq_izlychva_kandidat_evrodeputati_na_vytreshni_izbori", "text": "\"Да, България\" ще излъчи своите кандидати в листата за европейски парламент чрез предварителни вътрешни избори с електронно гласуване. Това съобщи днес председателят на \"Да, България\" и съпредседател на извънпарламентарното сдружение \"Демократична България\" Христо Иванов. Хайде този път да опитаме нещо различно вдясно Всеки член на \"Да, България!\", и всеки, получил покана от членовете на \"Да, България!\", ще може да се регистрира за участие, да гласува или да издигне номинацията си. Мобилното приложение на \"Да, България!\" пък беше тествано по време на събитието в София с няколко анкети с въпроси за бъдещето на София и страната. Участниците във форума гласуваха в реално време в прякото допитване и можеха веднага да наблюдават резултатите от всички гласувания. Христо Иванов заяви още: \"Днес българската политика не е обърната към бъдещето, тя не позволява на никой нормален човек да си представи себе си и средата, в която живее след 5 години и начините, по които нещата биха се подобрили. Имаме политическа класа, съставена от корупционни динозаври, които просто се опитват да спечелят време, да отложат бъдещето и да продължат своето минало. Тази отвратителна стагнация те наричат стабилност. Крадат бъдещето на нормалните хора, за да съществуват и управляват те и го правят по все по-брутален и антидемократичен начин, който ни обрича на втора скорост в периферията на ЕС\".", "date": "2018.11.18", "title": "\"Да, България\" излъчва кандидат-евродепутати на вътрешни избори"}
{"url": "http://clubz.bg/75992-portugaliq_e_na_eliminacii_v_ligata_na_naciite", "text": "Португалия е първият отбор, който и на теория си осигури участие в елиминациите в Лигата на нациите от дивизия А - най-силната. Иберийците постигнаха 0:0 като гости на Италия и с мач по-малко спечелиха група 3. Те имат 7 точки, а \"адзурите\" са с 5, но двубоите им приключиха. Полша има 1 т. Мач №100 за Италия изигра Джорджо Киелини. Той е седмият италиански футболист в \"клуб 100\". Португалците бяха без Кристиано Роналдо, който след Световното не е бил викан под знамената. Инсиние и Имобиле имаха добри възможности преди почивката, а гостите традиционно залагаха на контри. След почивката нещата не се промениха много, но чистите голови ситуации за Италия бяха още по-малко. Те разчитаха на статични положения, които не донесоха нищо повече освен напрежение пред Руи Патрисио. Така голове не паднаха - 0:0. В гр. 2 на дизивия В Швеция победи Турция с 1:0 като гост и запази шансове за първото място, стига на 20 ноември да надвие Русия у дома, при това трябва да го направи с убедителен резултат. В гр. 4 на дивизия С Сърбия надви Черна гора с 2:1 в Белград и продължава да води с 11 точки, а Румъния има 9 в битката за челната позиция.", "date": "2018.11.18", "title": "Португалия е на елиминации в Лигата на нациите"}
{"url": "http://clubz.bg/75995-okolo_2000_policai_ohranqvat_protestite", "text": "Около 2000 полицаи са ангажирани с охраната на протестите в цялата страна, половината от тях са в София, каза директорът на \"Национална полиция\" Христо Терзийски. В много градове в страната, в т.ч. столицата, днес са насрочени протести, които включват и блокади на пътища и дори ГКПП. София блокирана от протести днес. Блокади и на пътища В следобедните часове се очаква влошаване на пътната обстановка. Вътрешният министър Младен Маринов коментира, че в момента има събрали се протестиращи шофьори в Пловдив и Благоевград. Очаква се в София да дойдат протестиращи от Пазарджик и Перник. Както за всеки протест, така и за този има сигнали за провокации. Въпреки че по закон блокирането на републикански пътища и магистрали е забранено, протестиращи продължават да го правят. Миналата седмица, заради затваряне за движение на възлово кръстовище в Силистра, довело напрежение сред водачите, са съставени 8 фиша по Закона за движение по пътищата. Във Варна са били санкционирани петима водачи на автомобили по Закона за движение по пътищата заради възпрепятсване на  нормалното придвижване на граждани по пътните артерии на града. В Ловешка област на един човек е издадено полицейско разпореждане за опит за организиране на незаконосъобразни действия. Заради затваряне на основни пътища в района на Троян са задържани двама мъже. Образувани са едно досъдебно производство  и едно бързо производство за управление на МПС в срока на изтърпяване на принудителна административна мярка за временно отнемане на СУМПС, съставени са и актове. Изготвени са и три полицейски разпореждания по чл.64 ал.1 от ЗМВР. Във Велико Търново, Габрово и Ботевград на участници в протестите също са съставяни предупредителни протоколи заради блокиране на движението по пътя. От пресцентъра на МВР обясниха, че протестиращите не заявяват за блокадите предварително в общинските управи, където са длъжни да регистрират времето, мястото и часа на недоволството си, а става \"инцидентно\". Полицаите са нащрек за такива случаи, казаха от пресслужбата на вътрешното ведомство. Младен Маринов и Христо Терзийски заедно с директора на Столичната полиция и председателят на ДАНС присъстваха на панихида в храм-паметника \"Св. Александър Невски\" по повод Световния ден за възпоминание на жертвите от пътнотранспортни произшествия.", "date": "2018.11.18", "title": "Около 2000 полицаи охраняват протестите"}
{"url": "http://clubz.bg/75991-sofiq_blokirana_ot_protesti_dnes_blokadi_i_na_pytishta", "text": "Закани за блокиране днес на основни пътни артерии и гранични пунктове отправят протестиращите, като недоволството от високите цени на горивата прерасна до общото \"смяна на системата\". Сред лозунгите за смяна на системата се открояват някои, познати ни от исканията за референдума, иницииран от Слави Трифонов - мажоритарен избор и намаляване на броя на депутатите наполовина. Смяна на политическата сган, край на геноцида, мажоритарни избори Във Фейсбук тече трескава организация, която ще обхване трийсетина селища, сред които и големи градове: Не е ясно дали мащабната организация в социалните мрежи ще изкара толкова хора на улиците, колкото регистрираните за събитието. Организаторите обаче \"тийзват\" с послания до управляващите, в т.ч. депутатите, излъчени от съответните райони. В част от посланията е закодирано къде смятат да блокират обекти протестиращите. Протестът продължава. С малко хора, но редовно Ето една малка извадка от посланията до управляващите: Протести за горивата и бедността пак блокираха основни пътища Българското национално радио съобщава как се очаква да протекат днешните протести в някои от градовете. На няколко места се очаква блокиране на основни пътни артерии, сред които магистрала \"Тракия\" и гранични пунктове. В столицата се очакват няколко протеста. По обяд пред парламента ще се съберат протестиращи срещу високите цени на горивата и предстоящо повишаване на застраховката \"Гражданска отговорност\", както и срещу по-високите данъци за старите коли. Към тях ще се присъединят и участниците в протест, на който ще поискат промяна на политическия модел на управление и намаляване на броя на депутатите.  Срещу промените в Закона за вероизповеданията ще се обявят представители на Християнската общност на протестантските вярващи и църкви, които ще проведат молитвено шествие.  И тази вечер ще се съберат майките на деца с увреждания, които смениха протеста си с присъствие, докато не бъде гласувана от Народното събрание оставката на вицепремиера Валери Симеонов. Протестът за оставката на правителството ще се проведе на пл. \"Народно събрание\" от 11 часа. Очаква се шествието да започне в 13 и да свърши в 16.30 часа. Маршрут - пл. \"Народно събрание“, бул. Цар Освободител“, пл. „Независимост“, бул. „Княз Ал. Дондуков“, бул. „Васил Левски“, бул. „Цар Освободител“ до пл. Орлов мост до езерото Ариана. В 13 часа в парк \"Княжеска градина\" ще започне митинг протест и шествие-молитва \"За свобода на вероизповеданието\". Маршрутът на шествието, което ще започне в 14.30 и се очаква да приключи в 16 часа е \"Княжеска градина“, ул. \"Гурко\", ул. \"Г. С. Раковски\", престой пред сградата на ЕК - 10-15 минути, бул. \"Патриарх Евтимий\", парково пространство НДК. Общ национален протест и автошествие \"Смяна на системата\" ще започне на пл. \"Княз Александър I Батенберг\" в 15 часа. Демонтрацията ще продължи до 22 часа. Предвижда се да се присъединят и множество автомобили от различни градове. С оглед осигуряване на паркиране на автомобилите ще бъдат затворени за обществено ползване паркингите на пл. \"Княз Александър I Батенберг\" и пл. \"Ал. Невски\" от 8 часа до приключване на събитието. Няма заявено шествие, но се очаква да е затворен за движение бул. \"Цар Освободител\" от ул. \"Г. С. Раковски\" до пл. \"Независимост\". Ще има затруднения на трафика на основните входове на град София около пристигането на шествията - в интервала 12 до 15 ч. В Пловдив протестиращите се събират тази сутрин часа, за да потеглят половин час след това  в шествие по основните булеварди в града. От полицията оповестиха и маршрута, по който ще преминава автоколоната - булевардите \"България\", \"Васил Априлов\", \"Шести септември\", \"Източен\" и \"Христо Ботев\". Очаква се след това част от участниците в протеста да се съберат пред сградата на общината. Миналата неделя шествието блокира за близо два часа централната част на града като в него се включиха над 1000 автомобила. Блокада имаше и на автомагистрала \"Тракия\". МВР за протеста: изплъзнал се младеж, \"задълбочено анализирани\" лица, глоби В Пазарджик протестиращите  ще се съберат в 9 часа на паркинга пред парк \"Стадиона\". Оставката на Валери Симеонов не е достатъчна, обяви организаторът Веселин Енчев. Недоволството е срещу бедността и ниските заплати. След автошествие по улиците на града, протестиращите ще потеглят към София. В Бургас за днес е насрочен един от най-мащабните протести срещу цените на горивата. В 12 часа недоволните ще се съберат на паркинга на хипермаркета на един от входовете на града.  Росинка Бъчварова, която е сред инициаторите, обяви, че тя и нейни колеги са подложени на натиск от полицията, а протестът трябвало да е под наслов \"Социалното убиване на българина“.  Две протестни автошествия са обявени в Ямбол. Едната част от недоволните предвиждат да блокират международния път към ГКПП-Лесово до село Тенево около 11 часа. Другото автошествие ще се отправи към магистрала \"Тракия\". В посока Бургас се очаква магистралата да бъде блокирана около 12 часа. В Сливен протестиращите ще се съберат на ТИР-паркинга на \"Дамарски мост\", след което от 11 часа е предвидено протестно автомобилно шествие в града. След него протестиращите отново ще се отправят към \"Тракия\" и ще се опитат да я блокират, както направиха миналата неделя. ГЕРБ с мерки за протестите: среща с президента и с петролния бизнес Организаторът на протеста в Сливен Доника Мангова съобщи: Миналата седмица полицията спря колоната от протестиращи при село Крушаре и те трябваше да стигнат пеша до магистралата, за да я блокират за близо два часа.  Жители на Ловеч, Троян, Тетевен и региона също планират протести срещу високите цени на горивата и за по-добри условия за живот в  страната. Протестът в Ловеч ще е от 14 ч пред сградата на общината. След това е предвидено шествие по централния булевард \"България\". Жители на Троян се събират на мирен протест в 12 ч на пътя Ловеч-Троян, на разклона за село Калейца, а по-късно ще продължат с шествие в града. За втора поредна неделя протест ще има и на пътя София-Варна. Предвидено е мотошествие, което ще тръгне в 14 ч от бензиностанцията на пътен възел Боаза до бензиностанцията на входа на село Български извор. Протестът в Хасково вече започна. След автошествие в града колоната ще се отправи към Свиленград. Край село Крепост протестиращите от Хасково ще се съберат със съмишленици от Димитровград и Кърджали, след което колоната заедно потегля към Харманли и Свиленград. Демонстрантите в Свиленград планират да затворят движението през граничния пункт \"Капитан Петко Войвода\" към Гърция.  Цветанов: БСП стои зад протестите В 12 часа е началото на протеста в Разлог. Организаторите заявиха, че той е обявен като мирен, но не е изключено да блокират пътя в посока Банско. Недоволни от поскъпването на живота и невъзможността да посрещнат по-високите данъци и застраховки, жители от Гоце Делчев и района се събират пред сградата на Пътна полиция в града. Към този момент няма нагласи за блокиране на пътя към границата с Гърция. Петрич и Сандански се обединяват в протестно автошествие, което ще тръгне от паркинга пред болницата в Петрич към ГКПП „Кулата“. Въпреки информацията за концентрация на полицейски части в района хората са категорични, че ще спрат движението към и от Гърция. Организаторите на протестите в Благоевград също заявиха готовност да блокират международния път Е-79 днес, без да отменят официално обявената дата на протеста – 19 ноември, понеделник. Всички протестиращи в района потвърдиха, че оставка на правителството и смяна на политическия модел е основното им искане. Сериозни мерки за сигурност ще вземе полицията заради предстоящите днес протести. От МВР ще разположат и екипи на пътна полиция на входовете на градовете заради очакваните автошествия в неделния ден. Край София и други големи градове ще има и допълнителни екипи на жандармерията.  Нов ден на протести: напрежение във Варна и Перник (СНИМКИ) От пътна полиция имат готовност да осигурят обходни маршрути в районите на протестни шествия.  Пред парламента и Министерски съвет ще има засилено полицейско присъствие, екипи на МВР ще има и по пътя Перник-София. От МВР призовават участниците в демонстрациите да не се подават на провокации, за да може всичко да премине мирно. Протестът продължава. С малко хора, но редовно Протести за горивата и бедността пак блокираха основни пътища МВР за протеста: изплъзнал се младеж, \"задълбочено анализирани\" лица, глоби ГЕРБ с мерки за протестите: среща с президента и с петролния бизнес Цветанов: БСП стои зад протестите Нов ден на протести: напрежение във Варна и Перник (СНИМКИ)", "date": "2018.11.18", "title": "София блокирана от протести днес. Блокади и на пътища"}
{"url": "http://clubz.bg/75996-karakachanov_nqma_da_igrae_po_svirkata_na_siderov", "text": "Вицепремиерът Красимир Каракачанов определи искането на Волен Сидеров да подаде оставка като \"творческа инициатива\". В предаването \"Неделя 150\" по БНР Каракачанов заяви, че този въпрос трябва да бъде обсъден \"не през медиите\", а на предстоящия във вторник политически съвет на коалицията \"Обединени патриоти\". Сидеров към партньорите \"патриоти\": Инфантилни са като 2-годишния ми син По-рано по Нова телевизия лидерът на \"Атака\" и председателят на ПГ на Обединени патриоти Сидеров отново заяви, че Каракачанов трябва да подаде оставка, \"Патриотите\" да не заемат повече постове, а да се концентрират върху явяването си на изборите за евродепутати през май догодина. Каракачанов каза, че може би малко се е отдалечил напоследък от политическите страсти в партийната коалиция, тъй като след 28 години неглижиране на българската армия се е фокусирал върху трите проекта за модернизация, както и върху ремонтите на техника – самолетите МиГ-29, Су-25, танкове Т-72, което му коствало 10 часа работа на ден. Патриотски разнобой: Валери Симеонов се разграничи от Красимир Каракачанов \"Опитах се да го играя помирител, \"синя каска\" … в името на това да има мир и спокойствие и държавата да не се клати и да се работи прагматично“. Каракачанов призна, че Сидеров е проявил желание да оглави листата на коалицията на изборите за Европарламент догодина, но с Валери Симеонов му казали, че този въпрос подлежи на обсъждане. \"Не знам дали това е причината“, отговори той на въпрос дали заради това лидерът на \"Атака“ иска публично оставки. \"Ще продължавам да се придържам към практиката си от последните години – коалиционни въпроси да ги обсъждам с моите колеги. И ако има някой нещо да ми каже или аз да им казвам, да го правим там, а не през медиите\". НФСБ сне доверието си от Волен Сидеров, защитавал само Русия НФСБ трябва да си вземе решението, каза Каракачанов визирайки идеите на Волен Сидеров да не бъде излъчен нов вицепремиер на мястото на Валери Симеонов, защото от такъв нямало нужда. \"Ако човекът, който предложат,  е подходящ, ще го подкрепя\", добави той. \"Няма как ВМРО да има министър на отбраната, \"Атака“ - министър на икономиката (Емил Караниколов бе предложен за поста от квотата на \"Атака\", б.р.), а за НФСБ да кажем: Имахте един пост, сега го закриваме и няма да имате нищо\", добави той. Според Каракачанов при партньорите трябва да има равнопоставеност и солидарност при носенето на отговорност. Миналата седмица стана ясно, че от \"Обединените патриоти\" се очаква да посочат човек, който да оглави Държавната агенция за българите в чужбина (ДАБЧ). Предишният - Петър Харалампиев, от квотата на ВМРО, бе отстранен от поста - и задържан заради афери с издаване на удостоворения за произход заради получаване на българско гражданство. Изключително съм притеснена и изненадана, разбира се, от това, което чух от господин Сидеров, че той вече търси друг формат на участие в управлението, искайки господин Каракачанов - другият лидер на другата партия, другият вицепремиер, също да се оттегли от властта\", заяви по повод \"скърцането\" в малкия коалиционен партньор Менда Стоянова. Патриотски разнобой: Валери Симеонов се разграничи от Красимир Каракачанов НФСБ сне доверието си от Волен Сидеров, защитавал само Русия", "date": "2018.11.18", "title": "Каракачанов няма да играе по свирката на Сидеров"}
{"url": "http://clubz.bg/75986-evrodeputati_sprete_da_prodavate_predmeti_sys_syvetski_simvoli", "text": "Членове на Европейския парламент призоваха ръководителя на компанията за онлайн търговия Амазон (Amazon) Джеф Безос да спре да продава чрез своята платформа предмети със съветски символи, тъй като това според тях е оскърбление за жертвите на режима, предаде Франс прес. \n\tПризивът към най-богатия човек на света беше отправен, след като американския гигант в търговията на дребно Уолмарт (Walmart) се ангажира през септември да спре да продава дрехи с изображение на сърп и чук по повод подобни оплаквания. \n\tВ открито писмо 27 евродепутати от 13 страни поискаха на платформата на Амазон да спре търговията със стоки, върху които е изобразен символът със сърп и чук на Съветския съюз. Авторите на призива споменават фланелки, карнавални костюми, знамена и сувенири. Депутатите подчертават, че общият брой на жертвите на съветския режим възлиза на над 60 милиона, без да се броят над 10 милиона депортирани в концлагери в Сибир, където са били подложени на нечовешки условия на живот, принудителен труд, глад и физически насилия. \n\tАмазон продава червени фланелки със сърп и чук и надпис на кирилица \"СССР\" - същите, като предлаганите по-рано в Уолмарт.  \n\tЕвродепутатите приветстват решението на германския производител на спортни стоки Адидас (Adidas) да спре от май продажбата на дрехи със съветски символи, пише БТА.", "date": "2018.11.18", "title": "Евродепутати: Спрете да продавате предмети със съветски символи"}
{"url": "http://clubz.bg/75985-beliqt_dom_chaka_pylen_doklad_za_ubijstvoto_na_kashogi", "text": "Американският президент обеща   за убийството на саудитския журналист Джамал Кашоги в близките два дни, предаде ДПА. В него ще се съдържа становището ни за това кой го е причинил и кой го е извършил, каза президентът. Във връзка с твърдения в медиите, че ЦРУ е стигнало до заключение, че саудитския престолонаследник принц Мохамед бин Салман е замесен, Тръмп каза: Европейският съюз отново призова вчера за разследване на убийството на Кашоги. ЕС ясно призовава от самото начало за щателно, убедително и прозрачно разследване на убийството на саудитския журналист, заявиха европейските външни министри в изявление, съгласувано с върховния представител на ЕС по външната политика и сигурността Федерика Могерини. \n\tЕС взе под внимание казаното от саудитските власти на 15 ноември за последните развития в разследването им, но необходимостта от пълно изясняване на обстоятелствата около това потресаващо престъпление, както и от гарантиране, че виновните ще отговарят за деянията си, остава, подчерта в изявление в Туитър германското външно министерство. US разузнаването: Принц Салман е наредил убийството на Кашоги Не е постигнато окончателно заключение на Съединените щати за това кой стои зад убийството на саудитския журналист дисидент Джамал Кашоги, заяви Държавният департамент на САЩ, цитиран от ДПА, отхвърляйки съобщения в медиите.  И допълни: Много медии в САЩ съобщиха, че ЦРУ е стигнало до извода, че убийството на Кашоги е било наредено от саудитския престолонаследник принц Мохамед бин Салман, припомня БТА. \n\tПрезидентът на САЩ Доналд Тръмп е разговарял по телефона за убийството на Кашоги с ръководителката на ЦРУ Джина Хаспъл и с държавния секретар Майк Помпео в самолета на път за Калифорния.", "date": "2018.11.18", "title": "Белият дом чака пълен доклад за убийството на Кашоги"}
{"url": "http://clubz.bg/75947-top_17_vajnite_syveti_za_shofirane_prez_zimata", "text": "Пътна полиция традиционно в началото на тежкия за шофиране зимен сезон излиза с няколко препоръки и разяснения към водачите, които ще управляват автомобили. Към тях от КАТ напомнят и санкциите, които грозят нарушителите. Забраняват да се шофира през зимата с износени летни гуми", "date": "2018.11.18", "title": "Топ 17: важните съвети за шофиране през зимата"}
{"url": "http://clubz.bg/75990-sasha_zverev_i_novak_djokovich_shte_sporqt_za_titlata", "text": "Александър Зверев (Германия) и Новак Джокович (Сърбия) ще спорят за титлата на финалния турнир на ATP в лондонската зала \"О2 арена\". Не се сбъднаха надеждите на мнозина финалната глава на сезон 2018 в големия тенис да бъде написана в битка между сърбина и Роджър Федерер.  \"Виновник\" за това е Зверев, който направи много силен мач срещу Маестрото - 7:5, 7:6(5) в първия полуфинал. Той проби при 6:5 в първия сета и го спечели. Във втората част двамата бързо размениха по един брейк в началото, така се стигна до тайбрек, в който руснакът с германски паспорт успя да се наложи. Така той е първият германец от 1996 г. (Борис Бекер), който ще играе за фитлата на финалите. А Федерер ще опита да грабне титла №100 в ATP през 2019-а. Във втория полуфинал победата дойде още по-лесно за един от двамата тенисисти. Джокович прекърши Кевин Андерсън (РЮА) с 6:2, 6:2. За целия турнир той не е загубил сет и е фаворит тази вечер, не само от позицията на №1 в света, но най-вече заради впечатляващата форма, в която завършва годината. Финалът ще започне най-вероятно малко след 20 часа наше време. ", "date": "2018.11.18", "title": "Саша Зверев и Новак Джокович ще спорят за титлата "}
{"url": "http://clubz.bg/75989-jylt_kod_za_snqg_i_dyjd_v_pochti_cqla_bylgariq", "text": "Жълт код за сняг и дъжд е обявени в 20 области на България за днес, показва справка на сайта на Националния институт по метеорология и хидрология (НИМХ). Жълт код за сняг е в сила за областите Видин, Монтана, Враца, Плевен, Ловеч, Габрово, София област, София-град, Перник, Кюстендил. В по-голямата част от тези области ще има валежи от сняг и ще се образува снежна покривка с дебелина до около 10 см. Топ 17: важните съвети за шофиране през зимата Пак жълт код, но за дъжд, е в сила за 6 области - Бургас, Ямбол, Сливен, Стара Загора, Хасково и Кърджали. В тези райони на страната ще има значителни валежи от дъжд, като количествата ще са между 20-30 л/кв.м. Минималните температури ще са предимно между минус 3 и 2 градуса. Максималните ще са от 0-4 градуса в северозападните до 8-12 градуса в югоизточните райони от страната. Атмосферното налягане ще се понижи, но ще остане по-високо от средното за месеца. Въпреки настъпилото застудяване, прогнозата показва, че през идващата седмица силни студове не се очакват. След слаби превалявания от сняг днес и утре времето ще е облачно и хладно. Засега снежна покривка ще се образува само в планините, прогнозират синоптиците. Срещу вторник валежите ще спрат, в сряда отново е възможен дъжд. На повечето места температурите през деня до средата на седмицата ще са между 7 и 12 градуса. В четвъртък ще застудее повече и времето ще се задържи хладно и облачно през почивните дни.  По Черноморието ще бъде облачно и с валежи от дъжд, значителни привечер по южното крайбрежие. Ще духа умерен, временно и силен североизточен вятър. Максималните температури ще са между 7 и 12 градуса. Температурата на морската вода е 14-15 градуса. Вълнението на морето ще е 2-3 бала. В планините ще бъде облачно, ветровито и с валежи, предимно от сняг. Привечер на места в Родопския масив количествата ще са значителни. Ще духа умерен югоизточен, по високите и открити части и силен южен вятър. Температурите ще се повишат и максималната на височина 1200 метра ще е около 1 градус, на 2000 метра – около минус 4 градуса.", "date": "2018.11.18", "title": "Жълт код за сняг и дъжд в почти цяла България"}
{"url": "http://clubz.bg/75982-22_ma_v_aresta_sled_sblysycite_v_atina", "text": "Гръцката полиция задържа 22-ма души при вчерашните стълкновения близо до Политехническия институт в централната част на Атина, съобщи гръцкият в. \"Катимерини\". По информация на изданието 13 от тях са в ареста с предявени обвинения в различни престъпления.   Сблъсъците настанаха по време на шествие в Атина в памет на 45-ата годишнина от жестокото потушаване на студентските бунтове срещу военната хунта в атинската Политехника на 17 ноември 1973 г. Хиляди хора се събраха снощи на демонстрацията пред американското посолство в гръцката столица по повод годишнина от бунтовете. Подобни безредици избухнаха и в Солун и други големи градове в Гърция. В Солун анархистите замерват полицаите със запалителни бутилки и след това се крият на територията на Солунския университет.  По-рано бе съобщено, че силите на реда са задържали осем души, след като анархисти мятаха по атински полицаи камъни и бутилки със запалителна течност. При сблъсъците са били ранени двама полицаи. Анархисти се нахвърлиха снощи в Атина на министри и депутати от управляващата партия на радикалната левица СИРИЗА, участващи в протестното шествие пред посолството на САЩ. Неизвестни лица хвърлиха бутилки с вода, хартиени чаши с кафе и яйца срещу министри и депутати от СИРИЗА, сред които и генералният секретар на партията Панос Скурлетис, министърът на дигиталната политика, телекомуникацията и информацията Никос Папас, първият заместник-министър на отбраната Панайотис Ригас и др. До късно през нощта продължиха и сблъсъците между анархисти и полиция в центъра на Атина. Срещу полицаите летяха десетки бутилки със запалителна смес и камъни, а служителите на реда отвърнаха със сълзотворен газ и светлинно-звукови гранати. След това анархистите се скриха на територията на Политехническия институт, където, както и в други гръцки висши учебни заведения, полицията няма право да влиза. Правилото за \"университетско убежище\" бе въведено именно след студентските бунтове през 1973 г.  Атинската политехника е легендарно за гърците място. Точно това висше училище се вдига на бунт против диктатурата на полковниците в Гърция и е превзето с танкове през ноември 1973 година. Тогава загиват 23 души, а над 1500 са ранени. Бунтът в Политехниката се смята за началото на поредица от събития, довели до падането на военната хунта и възстановяването на демокрацията в Гърция.", "date": "2018.11.18", "title": "22-ма в ареста след сблъсъците в Атина"}
{"url": "http://clubz.bg/75987-nezavisimaq_gazeta_turciq_moje_da_se_otkaje_ot_s_400_zaradi_pejtriyt", "text": "На 19 ноември трябва да започне официална визита на Владимир Путин в Турция. Тя обаче може да бъде помрачена от събития, които ще засегнат военно-икономическите и геополитическите интереси на Русия. За това пише в коментара си днешното издание на  Всичко до тук е свързано с бойните действия между войските на Башар Асад и екстремистките групировки в Идлиб, както и с вероятността Анкара да се откаже да купува руските зенитни ракетни системи С-400. В момента фактически няма примирие в създадената с участието на Анкара и Москва зона за деескалация Идлиб. Това се потвърждава на първо място от всекидневните сводки на Центъра за помирение на враждуващите страни в Сирия, а също и от информациите на арабските и турските медии. Според турско-руския меморандум, подписан в Сочи на 17 септември 2018, в Идлиб трябваше до 15 октомври 2018 г. да се създаде демилитаризирана зона в дълбочина от 15-20 километра. Турция обаче поиска допълнително време и отложи началото на съвместното патрулиране в Идлиб с аргумента, че не може да осигури условия за безопасност. По всичко личи, че ситуацията никога няма да се нормализира. Според съобщенията от Сирия, бойците в Идлиб са готови още дълго да се съпротивляват на правителствените войски. Турция ще спазва неутралитет. Но настроението на Москва може най-много да се помрачи от стъпките на Анкара, свързани с наскоро приетото решение на Турция да нормализира отношенията си със САЩ. Турски медии, приближени до управляващите, вече се коментира въпросът за замяна на руските С-400 с американски комплекси „Пейтриът“. \"Не ни давате ракети \"Пейтриът\", а искате да се откажем от руските С-400\" Подобни съобщения изглеждат неочаквани, като се има пред вид, че през декември миналата година Турция и Русия подписаха в Анкара кредитно споразумение за покупката на С-400 за два и половина милиарда долара. Почти половината от тази сума, според думите на президента Ердоган Анкара е изплатила. И след година Анкара трябва да получи от Русия първия комплекс. Ще го получи ли обаче? САЩ към Турция: Откажете руските ракети С-400 и ви даваме F-35 Вашингтон за пореден път е предупредил Анкара: Турция обаче е суверенна държава и сама взема решения какви оръжия да купува. Но от гледна точка на интеграцията в системите на НАТО е ясно, че руските комплекси са проблемни. Преговорите между Вашингтон и Анкара продължават. При това медиите говорят за положителни тенденции в преговорите между двамата натовски съюзника за комплексите „Пейтриът“. Така, може да се очаква Анкара да приеме крайно неизгодно за Русия решение и да се откаже от С-400. Тя ще трябва да заплати неустойка по руската сделка, но това ще компенсира с лихвите за сметка на други военно-икономически и геополитически проекти със САЩ. САЩ към Турция: Откажете руските ракети С-400 и ви даваме F-35", "date": "2018.11.18", "title": "\"Независимая газета\": Турция може да се откаже от С-400 заради \"Пейтриът\""}
{"url": "http://clubz.bg/75993-siderov_kym_partnorite_patrioti_infantilni_sa_kato_2_godishniq_mi_sin", "text": "\"Валери Симеонов и Красимир Каракачанов се държат инфантилно като двегодишно дете, с отказа си да погледнат отвъд тясната българска политика – към предстоящите догодина избори за Европейски парламент. Ако Обединени патриоти (ОП) не се явят обединени на евровота и имат лош резултат, това ще доведе до предсрочно сваляне на правителството\". Този коментар-пророчество направи третият съпредседател на \"патриотичната\" коалиция - лидерът на \"Атака\" и председател на парламентарната група на \"Обединени патриоти\" (ОП) Волен Сидеров в сутрешния блок на Нова тв.  Валери Симеонов подаде оставка, Борисов я прие (ВИДЕО) След оставката, която вицепремиерът Симеонов подаде в петък вечер, Сидеров поиска и другият заместник министър-председател от ОП - Красимир Каракачанов, да направи същото. И се върна назад във времето. Може би \"патриотите\" били сгрешили като излъчили Каракачанов и Симеонов за членове на Министерския съвет. Това развалило комуникацията между тримата лидери и им попречило да взимат бързо адекватни решения. Валери Симеонов се връща в парламента, ще посочи наследника си Сидеров повтори старата си теза и критики към двамата вицепремиери: \"ако искаме да запазим коалицията, трябва да се концентрираме върху идеи, да излезем на ново ниво – доходи, инвестиции, стандарт на живот\". И отново призова военният министър Каракачанов да подаде оставка – \"да напусне поста, да каже не ме интересува този пост, това не е детската ми мечта“. Сидеров видя \"задкулисие\" във факта, че Симеонов не го е информирал за това, че се оттегля от кабинета и се обърна към премиера Бойко Борисов, който само допреди ден обясняваше как ако вицепремиерът на НФСБ падне, пада цялото правителство. След което направи прогноза за близкото бъдеще - от какво всъщност зависи оцеляването на правителството. - От успеха на ГЕРБ и Обединени патриоти на евровота през май 2019 г. Волен Сидеров: Дискретно предлагам и Каракачанов да подаде оставка По думите на Сидеров едно лошо представяне на \"патриотите“ на изборите за евродепутати ще доведе до това, че патриотизмът ще девалвира като политическа идея и реализация. Валери Симеонов се връща в парламента, ще посочи наследника си Волен Сидеров: Дискретно предлагам и Каракачанов да подаде оставка", "date": "2018.11.18", "title": "Сидеров към партньорите \"патриоти\": Инфантилни са като 2-годишния ми син"}
{"url": "http://clubz.bg/75994-76_stanaha_jertvite_na_pojarite_v_kaliforniq_1300_sa_v_neizvestnost", "text": "Жертвите на огромния пожар в Северна Калифорния са вече най-малко 76, съобщи Асошиейтед прес, като се позова на информация от властите. Огнеборците се опитват да овладеят най-смъртоносния горски пожар от столетие, но усилията им са саботирани от поривист вятър, който заплашва да унищожи постигнатото, предаде БТА.   Шерифът на окръг Бют Кори Хъния каза, че е установено местонахождението на неколкостотин души, но близо 1300 продължават да са в неизвестност. Евакуирани са над 50 000 човека.   Пожарът е унищожил над 12 000 постройки и 600 кв. км площи, откакто избухна на 8 ноември. В момента е овладян до 55 процента. На места огънят се движи със скорост от 80 км/час. Президентът Доналд Тръмп посети и двете части на Калифорния, където бушуват стихиите, и обеща пълна подкрепа от страна на федералното правителство. При пожара в Южна Калифорния са загинали трима души.    ", "date": "2018.11.18", "title": "76 станаха жертвите на пожарите в Калифорния, 1300 са в неизвестност"}
{"url": "http://clubz.bg/75984-trymp_v_kaliforniq_mnogo_e_tejko_da_vidish_tova", "text": " каза американският президент Доналд Тръмп, след като пристигна в почти заличения от огромен горски пожар град Парадайз в щата Калифорния, предаде ДПА. \n\tТръмп пристигна в Калифорния, за да се запознае на място с опустошението, причинено от най-смъртоносния горски пожар в страната от столетие, отбелязва Асошиейтед прес. Президентът пристигна със самолет във военновъздушна база Бийл северно от Сакраменто. Той беше посрещнат от настоящия губернатор на щата Джери Браун и новоизбрания - Гавин Нюсъм, които го придружават при обиколката. Оттам президентът пристигна с хеликоптер в град Чико, а после се отправи с автомобилна колона към Парадайз. С мрачно изражение и комуфлажна шапка с надпис USA, но без маска въпреки гъстият дим, който все още обгръща района, президентът се запозна на място с пораженията, придружен от кмета на Парадайз Джоди Джоунс. Президентът се срещна с пострадали от бедствието, посети оперативни центрове, разговаря с ръководители на спасителните и издирвателни действия, похвали работата на пожарникарите и силите на реда, както и представителите на федералната агенция за действия в кризисни ситуации. По-късно Тръмп замина за Южна Калифорния, където също бушува пожар, при който загинаха трима души. \n\tГигантският пожар в Северна Калифорния, наречен \"Лагерен огън\", изпепели близо 60 000 хектара и взе 71 жертви, а над 1000 души се смятат за изчезнали. Вече 42 жертви на пожара в Калифорния В южната част на щата, близо до Лос Анджелис, пожарът \"Улси\"е унищожил почти 40 000 ха, голяма част от тях в известния курорт Малибу, където притежават имоти много знаменитости. \n\tБлизо 9000 пожарникари се борят с двата големи пожара, принудили десетки хиляди жители да се евакуират. Основната издирвателна операция се извършва в Парадайз - дом на голям брой пенсионери, които не са успели да избягат навреме. \n\tБританската кралица Елизабет Втори изпрати писмо до Доналд Тръмп, в което изрази съпричастност към жителите на Калифорния. В писмото си тя казва, че мисли и се моли за жертвите на пожарите и съчувства на всички, изгубили домовете си. Кралицата изразява и възхищението си от хората от спасителните служби и доброволците, които помагат на населението при бедствието.", "date": "2018.11.18", "title": "Тръмп в Калифорния: Много е тежко да видиш това"}
