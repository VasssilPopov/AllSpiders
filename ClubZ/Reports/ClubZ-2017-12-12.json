{"url": "http://clubz.bg/61763-inventarizaciq_i_odit_na_elektronnoto_upravlenie_shte_struvat_24_mln_leva", "text": "Държавната агенция \"Електронно управление\" започва проект за одит на инфраструктурата на електронното управление, който представиха днес пред журналисти и специалисти.  Проектът \"Инвентаризация на информационно-комуникационната инфраструктура за нуждите на електронното управление\" ще струва 2 425 140 лева, но по-голямата част от тях ще са осигурени по европейската ОП \"Добро управление\". България ще трябва да вложи 363 771 лв от националния бюджет. Целта на проекта е да се направи проверка на ресурсите в 576 администрации в цялата страна, да се създаде модел за следене и оптимизиране на работата в тях, и да се съберат данни за свършеното досега. Това ще стане чрез вграждане на система за одит, разработена от Министерство на правосъдието. Проверката ще включва и инвентаризация чрез физическо посещение на общо 2534 локации в страна. Събраните данни ще бъдат записани в нов Регистър на информационните ресурси, а 140 служители ще получат обучение, за да работят с него. Този проект ще помогне и за установяване на това колко точно България е изхарчила за електронно управление и дали те са ползвани ефективно. Това обясни пред Клуб Z директорът на \"Планиране и управление на дейности и проекти за е-управление\" Иван Модев. Профукахме 2 милиарда лв. за е-управление, Естония похарчи 50 млн. Той коментира и данните на Българската стопанска камара, според която между 2002 г. - 2016 г. България е изхарчила 2 млрд. лева за развиване на електронното управление, а Естония - едва 50 млн. лв.: Модев призна, че досега не е правена пълна сметка колко е харчено за електронно управление. ", "date": "2017.12.12", "title": "Инвентаризация и одит на електронното управление ще струват 2,4 млн. лева"}
{"url": "http://clubz.bg/61787-koq_e_dumata_na_2017_a_za_merriam_webster", "text": "След година, която започна с маршовете на жените по цял свят и завърши с лавинообразни разкрития за сексуален тормоз по въховете в киното, бизнеса, политиката, не е неочаквано, че една от най-често употребяваните думи е била \"феминизъм\". Фалшива новина - дума на годината Според \"Merriam-Webster\" това е думата на 2017 г. \"Никоя дума не може изцяло да обхване всички новини, събития или истории през дадена година. Но когато погледнем назад към изминалите 12 месеца и направим комбиниран анализ на думата, която е била много по-често употребявана тази година в сравнение с предходната, както и  с пиковете в обществения интерес към определени новинарски събития, виждаме, че една дума излиза напред и по двата показателя\", обяснява избора на издателството Питър Соколовски За дума на 2017-а от Collins  предпочетоха \"фалшива новина\".", "date": "2017.12.12", "title": "Коя е думата на 2017-а за Merriam-Webster"}
{"url": "http://clubz.bg/61781-prodadohte_doktor_honoris_kauza_za_pari", "text": "Менда Стоянова вече е \"Доктор хонорис кауза\" на Академията за музикално, танцово и изобразително изкуство (АМТИИ) – Пловдив. Идеята на ръководството на висшето училище по изкуствата да почете икономистката, която сама отбеляза, че няма много връзка с изкуството и академичността, била като благодарност за финансовото ѝ съдействие. Тази аргументация обаче кой знае защо някак не среща всеобщо разбиране. И в интернет вече има   до ректора и академичния съвет на АМТИИ, в която се напомня: \"Изкуството не търпи политически и финансв слугинаж\". Инициатор е възпитаничката от випуск 1990 Татяна Симеонова. Сред първите, които са я подкрепили, е и скулпторът Велислав Минеков. Изброяват се и имената на големи български музиканти, композитори и т. н., които имат принос към Музикалната академия. И „Доктор хонорис кауза“ на Музикалната академия е... Менда Стоянова \"Вие нанесохте морални щети\", се казва още в петицията. Господин Ректор, Госпожи и господа членове на Академичния съвет,    От медийни съобщения разбрахме, че сте присъдили почетното академично звание „Доктор хонорис кауза“  на български политик. С недоумение  приемаме мотивите, с които присъждате званието -  „за съпричастност и заслуги към устойчивото развитие на АМТИИ“.                    Съпричастност и заслуги към устойчивото развитие на АМТИИ имат проф. Асен Диамандиев, проф. Владимир Аврамов, проф. Александър Неински; проф. Неделчо Тодоров, проф. Георги Кънев, проф. Иван Спасов, проф. Анастас Славчев, проф. Трифон Силяновски. И всички хабилитирани и нехабилитирани преподаватели, които повече от 50 години развиваха и развиват теоретичния и изпълнителския творчески потенциал на студентите в АМТИИ.          Теодоси Спасов и Кристиян Бояджиев, Митко Щерев и Юри Ступел, Стефка Оникян и Найден Андреев и много други възпитаници  на АМТИИ  са част от музикалната култура не само на България, но са признати музиканти и зад нейните предели. Те и много други от нас, възпитаниците на АМТИИ имаме „заслуги за устойчивото развитие на АМТИИ“. Носители на почетното академично звание „Доктор хонорис кауза“ на АМТИИ са акад. Виктор Ванслов и проф. Владимир Аврамов; проф. Димитър Тъпков и Камен Кенов; Красимира Стоянова и проф. Кшиштоф Пендерецки; проф.Лазар Николов и акад. Марин Големинов; Милчо Левиев и член - кореспондент проф. Николай Кауфман; Теодосий Спасов и Юри Буков.            С това ваше решение вие нанесохте не само морални щети на АМТИИ, но и  първи си „позволявате“ от всички висши училища по изкуствата в България да „продадете“ академичното звание „Доктор хонорис кауза“ за пари!  И с това ще останете в аналите на историята!              С какви очи и каква съвест, всички вие, които гласувахте това решение ще застанете утре пред вашите студенти и ще им обяснявате, че  Ние, завършилите АМТИИ от различни випуски, се разграничаваме от вашето решение, защото  !", "date": "2017.12.12", "title": "\"Продадохте \"Доктор хонорис кауза\" за пари\""}
{"url": "http://clubz.bg/61782-konstitucionniqt_syd_shte_reshi_po_syshtestvo_kazusa_ne_davame_delqn", "text": "Конституционният съд в крайна сметка реши да допусне до разглеждане по същество дали отказът на Народното събрание да приеме оставката на депутата от ГЕРБ Делян Добрев противоречи на конституцията. Съдиите заседаваха днес, а докладчик по делото, поискано от 62-ма депутати от \"БСП за България\" е Константин Пенчев. Той е един от съдиите, които са настоявали казусът да бъде разгледан по същество. Темата по допустимостта бе юридически завързана, както съобщи Клуб Z. Причината е, че според Закона за Конституционния съд той има право да се произнася по обявени актове на институциите, в това число на Народното събрание. Парламентът обаче не е публикувал решението за отказ да приеме оставката на Делян Добрев, подадена лично от него. Според парламентарния правилник няма и изрично такова задължение.  Обратната теза, която надделя, е, че отказът от приемане да дадено решение представлява по същество волеизявление на Народното събрание и като такова подлежи на контрол от Конституционния съд.  \"Не даваме Делян\" днес е на масата в Конституционния съд Mнoзинcтвoтo oт cъдиитe днес са приели, че опозицията няма как да повлияе Народното събрание да публикува дадено свое решение. По закон това е пpaвoмoщиe нa пpeдceдaтeля нa Hapoднoтo cъбpaниe (тогава Димитър Главчев, сега - Цвета Караянчева от ГЕРБ. Последната бе автор на репликата \"Не даваме Делян\", по адрес на подалия оставка депутат - б.р.). След оставката - \"всички обичат Делян Добрев\" Според конституционните съдии ако се приеме, че обсъждането на конституционосъобразността на отказата оставка не трябва да бъде допуснато заради физическа липса на обявен акт, то това би значело, че Народното събрание има картбланш да си спестява конституционен контрол. Наред с допускането на делото за решаване по същество, КС е yĸaзaл нa Hapoднo cъбpaниe да обнародва акта за отхвърлената депутатска оставка. Според юристи оттук нататък казусът противоконституционно ли е отхвърлянето на подадена оставка от колективен орган не е труден за решаване. Има  и предишна конституционна практика по темата, а специално чл. 72 от основния закон, в който е уредено предсрочното прекратяване на депутатски мандат, е обект и на тълкувателно решение от 2004 г. Особено мнение са изразили съдиите прoф. Цaнĸa Цaнĸoвa и Гpoздaн Илиeв, съобщи \"Де Факто\". Те поддържат тезата, че щoм peшeниeтo за оставката нe e публикувано, то KC нямa вaлидeн aĸт, пo ĸoйтo дa ce пpoизнacя.  По делото като заинтересовани са конституирани Народното събрание и депутата Делян Добрев. Пълният текст на определението за допустимост можете да прочетете  След оставката - \"всички обичат Делян Добрев\"", "date": "2017.12.12", "title": "Конституционният съд ще реши по същество казуса \"Не даваме Делян\""}
{"url": "http://clubz.bg/61784-gerb_bsp_shte_broqt_revolyucionniq_si_potencial", "text": "БСП искат да преброят революционния си потенциал. Така депутатът от ГЕРБ Тома Биков коментира намерението на социалистите да организират протест пред КЕВР срещу поскъпването на водата. Според него от 20 години насам цените на водата и тока се изчислявват на базата на формула, а не на базата на идеологически принципи. БСП организира протест срещу поскъпването на водата Десислава Атанасова пък коментира намерението на Корнелия Нинова да я съди заради казуса \"Техноимпекс\" Тя припомни позиция на БСП от 2001 г., според която корупцията е била основен елемент в управлението на СДС, а приватизацията е била наричана разграбване. Шефът на здравната комисиия Даниела Дариткова пък заяви, че социалистите си позволяват популистка злоупотреба с темата за здравеопазването с цел отклоняване на вниманието от вътрешнопартийните проблеми.", "date": "2017.12.12", "title": "ГЕРБ: БСП ще броят революционния си потенциал"}
{"url": "http://clubz.bg/61785-tova_e_derbi_yujna_koreq_bi_severna_koreq_v_tokio", "text": "Националният отбор на Южна Корея победи съседите си от Северна Корея с 1:0 в дерби от турнира за Купата на източноазиатските страни в Токио. Надпреварата е известна още EAFF E-1 Football Championship и не бива да се бърка с Купата на Азия, който е най-престижният и представителен турнир на континента и се провежда на 4 години. Играчите на КНДР бяха подкрепяни от малка група от фенове на стадион \"Аджиномото\" в столицата на Япония, докато на трибуните имаше далеч повече южнокорейци. Мачът бе решен с автогол на Ри Йон-Чол в 64-ата минута. Севернокорейците допуснаха втора поредна загуба с 0:1, след като отстъпиха със същия резултат и пред домакините. Така загубиха шансове да спечелят турнира. Нещо, което не са постигали в историята на надпреварата, която датира от 2003 г. Южна Корея е №1 с три триумфа, а сега защитава купата от 2015 г. Южна Корея вече има четири точки в заключителната фаза, след като направи равенство 2:2 с Китай. Също днес Япония победи китайците с 2:1 и има пълен актив от точки. След четири дни домакините ще се изправят срещу Южна Корея в директен сблъсък за титлата, като \"самураите\" се нуждаят от равен за крайния успех, който ще е втори за тях на Източноазиатската купа. Северна Корея има две трети места. Тимът зае тази позиция на турнира през 2015 г.", "date": "2017.12.12", "title": "Това е дерби: Южна Корея би Северна Корея в Токио"}
{"url": "http://clubz.bg/61783-shtom_sme_vyv_vojna_vreme_e_da_q_vodim", "text": "Да видим, как стоят у нас нещата по отношение на „атака на врага“. Веднъж – внезапно опразнен стол на Анна Цолова. Втори път – внезапно уволнение на Люба Кулезич. Трети път – АЕЦ \"Белене\" е впъхнат в стратегията за национална сигурност, според която всеки, който е против древния руски атомен бойлер (както съм аз, например) може да стане обект на държавна репресия. Имаме три, което значи – налице е атака на врага. Само че очевидно иде реч за нещо по-мащабно, защото има и още. Четири: властта бърза, на всяка цена и преди Нова година, да подари защитени територии от Пирин на \"Юлен\"/ПИБ. За целта държавни мъже и жени лъжат, като селяни в кръчма след пазар; и лъжесвидетелстват, все едно не са чували за списъка от смъртни грехове или (по-скоро) смятат себе си за безсмъртни. ( ) Пет: „третият“ във властта, Пеевски, организира шествие на свои крепостни против Политическа партия „Да, България“, известна с 2.96-те процента, които взе на изборите. Шест: същият Пеевски издава и разпространява безплатно поредното книжле, в което всички по-видими опоненти на режима на Борисов-Цацаров-Пеевски са „изобличени“ като вражески агенти и врагове на трудовия народ. Седем: властта удря Иво Прокопиев така, че да стане ясно: неговите издания, не бидейки властови слугинаж, трябва да не съществуват. Пропагандата да стане единствената форма на медиен живот. Осем: Бойко Рашков, комуто плащаме заплатата, за да ни пази от безразборно подслушване от страна на властта, излиза с доклад за стотици незаконни подслушвания; обяснено му е, от говорители на властта, че в близко бъдеще ще остане без работа. Девет: властта обяви намерението си да лиши Републиката от бойна авиация. Вместо да купи нормални самолети, праща (срещу едни 80 милиона, на този етап) 30-годишните съветски летящи мебели за ремонт в Русия. В онази Русия, според чиято военна доктрина НАТО – и всичките му членове, вкл. Република България – е врагът. Десет: властта продължава да преследва, с прокурорски мерки, всички до един реформатори в предишния кабинет на Борисов, както и да поддържа обвинения към всички до един собственици на медии, които още не са покорна прислуга на самата власт. Единадесет и дванадесет: в близките седмици властта ще активира вече подготвеното от нея извънредно законодателство, с помощта на което всеки – всеки! – може да бъде арестуван и държан в ареста за неопределено време без достъп до адвокат; а новият закон за „борба с корупцията“ легализира безразборното подслушване на гражданството, изобличено от Бойко Рашков. Ако три пъти – това е атака на врага, то ние вече сме в разгара на голяма, ама много голяма война. Може да не искаме, но – сме. Нападнаха ни и в момента провеждат мощна артилерийска подготовка, съчетана с десанти; следва нахлуване на пехотата и танковете. Оказахме се във война, в която участват всички родове войски – т.е. всички клонове на властта, както видими, така и задкулисни. Цялата власт е мобилизирана срещу гражданите на Републиката, срещу техните права, свободи и демократични защити от произвол. Тази война има характера на „блицкриг“ – има за цел тотална победа (т.е. тотално изтриване на дори и спомена за демокрация) в кратки срокове – т.е. преди или към старта на прословутото „Председателство“. Към момента на настаняване на скъпите гости в хотел „Маринела“: Пирин трябва да е подарен; медиите – затапени; гражданите – подслушвани, арестувани и контролирани; предприемачите (т.е. онези, които не са мутри) – с надянати намордници; гражданските организации и демократичните партии – разобличени като врагове на държавата и въдворени, където трябва. За броени седмици властта се опитва да постигне в България онова, което Путин в Русия изгради за години. Властта днес – това са хора елементарни, алчни и невежи; техният боен разчет е прозрачен като онези пирински потоци, които подлежат на скорошно унищожение. И той е построен по следната елементарна логика: Първо, европейците са възпитани и няма да искат да ни развалят кефа от „Председателството“ с неуместни питания относно демокрация и диктатура. Второ, дори и да се усетят, какво става, та и да се загрижат, европейците нищо няма да направят, защото са еврогейове – меки са им китките. А ние, корпулентните, сме едни такива здрави мъже с големи юмруци. И, трето, след половин година „Председателство“ ние в България ще сме си укрепили диктатурата под носа на европейските гости, а всички несъгласни ще са „където трябва“; но ще продължаваме да получаваме пари от еврогейовете, които пари ще продължаваме да си крадем. Демокрациите – и демократите – много мразят войната. Затова винаги в историята гледат да я избегнат, докато в един момент не се окажат нападнати от врага, който е сметнал тяхното миролюбие за страхливост. Демокрацията – и демократите – едва тогава, с крайна неохота, си изоставят делата и се задействат за съпротива на нападналия ги противник. В крайна сметка демокрацията – и демократите – макар замесени във война, без да са я искали, винаги побеждават. Намираме се в критичната фаза на война, която не сме искали. Нашият противник – властта във всичките й форми – е жесток, подъл и безмилостен, тъй като е приел нашето добро възпитание за страхливост. Щом сме във война, време е да я водим. За да стигнем, в нейния край, колкото и далеч да е той, до победа.", "date": "2017.12.12", "title": "Щом сме във война, време е да я водим"}
{"url": "http://clubz.bg/61771-smart_pretakvane_na_kiselo_zele_moje", "text": "Имат ли \"смарт\" технологиите място в живота на обикновения българин? Да, с малко креативност. Българската компания за решения за автоматизация Pro Smart System се похвали с алтернативна употреба на един от техните продукти, споделена от Димитър Митков от Асеновград. Използвайки смартджаджата BBoil, той създал \"Умна система за претакане на кисело зеле\". Устройството позволява да свържете и контролирате всеки електроуред с произволна безжична интернет мрежа, а след това - да го управлявате дистанционно, през смартфон или таблет. В прилежащата апликация можете да следите работата и моментните данни за всяко свързано устройство. Уредът може да се ползва за управление на бойлери, отоплителни, соларни, поливни системи, осветление и прочие - и Митков е решил, че това означава и че е подходящ за управляване на помпа за претакане в бидон с кисело зеле. Така той може да наблюдава постоянно какво се случва с любимата на българите туршия, а системата осигурява автоматично поддържане на най-подходящата за зелето температура. Митков илюстрира технологията в проста диаграма:  ", "date": "2017.12.12", "title": "\"Смарт\" претакване на кисело зеле? Може"}
{"url": "http://clubz.bg/61780-koj_politik_ima_nesyotvetstvie_v_dohodite_ne_i_peevski", "text": "Сметната палата публикува днес резултатите от ежегодната си справка за несъответствия между декларациите и доходите на висшите държавни служители. Сред тях фигурират няколко депутати, министри, десетки кметове, общинари и шефове на дирекции. Но не и народният представител, забогатял най-много през миналата година - Делян Пеевски. Нов мандат - две нови фирми. Какво пише в декларацията на Делян Пеевски Още през 2016 г. депутатът от ДПС започна да разкрива част от собствеността си в различни компании, като първо обяви 50% дял от а \"Нова българска медийна група холдинг\" (НБМГХ), издател на вестниците Телеграф\", \"Монитор\", \"Меридиан мач\", и собственик на други бизнеси, свързани с печат и разпространение. До тогава Пеевски официално имаше няколко хиляди лева във влог и стар \"Опел\", логично следствие на скромната му депутатска заплата от около 2500 лева. През 2017 г. той разкри придобиване на още собственост - три чуждестранни дружества - Intrust Limited, Proof Method Marketing и Mercury Holding LTD, както и в българското \"Инт\" ЕООД. Обяви и влогове за около 17 млн. лева в български и чужди банки. А бизнесът му възлиза на около 62 млн. лева. Делян Пеевски забогатя с 4 млн. декларирани долара за 5 месеца Въпреки това сред 275-те души, които Сметната палата изпраща на проверка в НАП, името на Пеевски не фигурира. Причината за това са ограниченията, които институцията има при тези проверки. Те нямат достъп до данни за доходи и имущество зад граница, в офшорни зони, или пък дори до банковата тайна за влоговете в България. Това означава, че всъщност сравняват единствено обявеното в две декларации, написани от самите политици - личната към НАП и тази по Закона за  публичност на имуществото на лица, заемащи висши държавни и други длъжности. Очаквано, несъответствията често са в следствие на грешка или пропуск и не водят до нищо, освен искане на още данни. Мнозинството депутати в списъка, в които има представители на всички партии, са пропуснали да заявят доходи на съпруг или съпруга в размер на няколко хиляди лева. Други пък са забравили да обявят части от имот или новопридобита лека кола. Сред тях са червените депутати Петър Кънев, Жельо Бойчев, Георги Стоилов, Георги Йорданов, Иван Генов, ГЕРБерките Даниела Малешкова и Таня Петрова, патриотите Петър Петров, Йордан Апостолов, депутатите от \"Воля\" Андон Дончев и Симеон Найденов. Както и шепа депутати от предишното Народно събрание. Йордан Апостолов от ПФ изпъква с пропуснати няколко десетки декара имоти, солидарно задължение по банков кредит за 1,4 млн. лева, кредитна линия на него и съпругата му до 250 000 лв, и друг инвестиционен кредит за 1,2 млн. лева. В списъците се откроява народната представителка от БСП Весела Лечева, пропуснала да заяви доходи от други източници за 27 216 лв, лидерката на \"Движение 21\" Татяна Дончева, пропуснала да обяви 9 357 лв, конституционната съдийка Мариана Карагьозова-Финкова, която не е обявила доходи на съпруга си в размер на 47 974 лв. Любопитен е и пропускът на Александър Георгиев, директор на дирекция в НАП, който е пропуснал да обяви новопридобити имоти на съпругата си. Възможно е това да е последната проверка от този тип на Сметната палата, ако депутатите приемат тази задача да се върши от бъдещия антикорупционен орган, чието създаване трябва да бъде решено в парламента до края на годината. Делян Пеевски забогатя с 4 млн. декларирани долара за 5 месеца", "date": "2017.12.12", "title": "Кой политик има несъответствие в доходите? Не и Пеевски"}
{"url": "http://clubz.bg/61772-makron_sybra_svetovni_lideri_i_biznesa_za_da_tyrsqt_pari_za_klimata", "text": "Френският президент Еманюел Макрон събра световните лидери във вторник на, за да говорят за климат и финанси, две години след като 195 държави приеха Парижкото споразумение за климата в опит да предотвратят най-лошия сценарий на глобалното затопляне. Наблюдателите още тогава предупредиха, че без милиарди долари инвестиции в чиста енергия, целите на споразумението да се поддържа глобалното затопляне под 2 градуса по Целзий над прединдустриалните нива ще остане само намерение. \"Надяваме се, че тази конференция ще включва действие, особено по отношение на осигуряването на финансова подкрепа за развиващите се страни, за уязвимите страни\", каза бившият генерален секретар на ООН Бан Ки Мун пред АФП преди началото на форума. След приемането на Парижкото споразумение през 2015 г. сред радост и шампанско с подкрепата на тогавашния американски президент Барак Обама, неговият наследник Доналд Тръмп хвърли голяма сянка като оттегли политическата и финансова помощ на САЩ. Тръмп, който нарича климатичните промени \"измама\", съобщи през юни, че САЩ ще се оттеглят от Парижкото споразумение, което за да бъде постигнато, трябваха две десетилетия и преговори между 200 държави. Официално: Тръмп оттегля САЩ от Парижкото споразумение за климата САЩ са единствената страна, която отхвърли споразумението. В понеделник Макрон заяви, че се надява Тръмп \"да промени мнението си\" и раздаде грантове на 18 учени, които се занимават с климата, 13 от тях от американски университети, за да могат те да продължат своите проучвания във Франция, за да \"Направим нашата планета велика отново\" (заигравка с предизборния слоган на Тръмп \"Да направим Америка велика отново\"). Парите отдавна са големият проблем в климатичния процес на ООН като развиващите се страни настояват за финансова помощ, за да им се помогне да направят скъпоструващата стъпка към по-малко замърсяващи енергийни източници, както и да имат по-голяма защита срещу природни явления, които променят климата като огромни наводнения, супер бури и т.н. Администрацията на Тръмп няма да изпълни и финансовите задължения на САЩ , свързани с климата - те включват внушителните 2 млрд. долара от общо 3 млрд. обещани на Зеления климатичен фонд.   Американски президент на форума в Париж няма, но американският голям бизнес, както и регионални и местни лидери са във френската столица, за да покажат своята съпричастност към борбата с климатичните промени. Сред тях са бившият кмет на Ню Йорк Майкъл Блумберг, бившият губернатор на Калифорния Арнолд Шварценегер, Бил Гейтс, Ричард Брансън.     Сред участниците в Париж са генералният секретар на ООН Антонио Гутериш, президентът на Световната банка Джим Йон Ким, Тереза Мей, испанският премиер Мариано Рахой, председателят на ЕК Жан-Клод Юнкер. Тръмп не е бил поканен на срещата и САЩ - най-големият производител на емисии на вредни газове - ще бъдат представени на ниво посолство. Отсъстват и лидерите на големи замърсители като Китай, Индия, Бразилия, Русия и Канада, както и германската канцлерка Ангела Меркел. Богатите държави обещаха през 2009 г. да отделят 100 млрд. долара годишно за финансиране за климата в развиващите се страни от 2020 г.  Според оценки на Международната агенция по енергетика ще са нужни инвестиции от около 3,5 млрд. трилиона на година в енергийния сектор към 2050 г., за да се остане под границата от 2 градуса по Целзий. ", "date": "2017.12.12", "title": "Макрон събра световни лидери и бизнеса, за да търсят пари за климата"}
{"url": "http://clubz.bg/61790-botev_plovdiv_e_pyrviqt_polufinalist_za_kupata", "text": "\"Ботев\" (Пловдив) е първият полуфиналист в турнира за Купата на България. \"Канарчетата\" разгромиха с 5:0 втородивизионния \"Литекс\" на основния терен на базата си в \"Коматево\". Хеттрик реализира Стивън Петков, който се разписа в 15-ата, 29-ата и 64-ата минута от дузпа. По едно попадение прибавиха Фелипе Бризола в 45-ата и Тодор Неделев в 87-ата минута. Преди 11-метровият удар след почивката гостите останаха с човек по-малко, тъй като втори жълт и червен картон получи Иван Иванов. Личеше голямата разлика в класите и резултатът е показателен, а можеше да бъде и по-голям. Така носителят на трофея продължава напред и догодина ще го защитава в заключителната фаза на надпреварата. Това бе първият четвъртфинал. В сряда \"Етър\" приема \"Славия\" от 17:30 часа. В същия час в четвъртък е дербито между ЦСКА-София и \"Лудогорец\". А ден по-късно \"Дунав\" (Русе) и \"Левски\" ще изиграят заключителния двубой в професионалния ни футбол за 2017 г. - единствено те започват в 16:30.", "date": "2017.12.12", "title": "\"Ботев\" (Пловдив) е първият полуфиналист за Купата"}
{"url": "http://clubz.bg/61791-es_oshte_monitoring_za_bylgariq_i_rumyniq", "text": "Българското и румънското правосъдие и вътрешни работи ще останат под европейско наблюдение най-малко до края на 2018 година, защото двете балкански страни още не отговарят на критериите за отмяната му, а са застрашени и от връщане назад. Това се казва в заключения на Съвета на ЕС (държавите членки), чиито министри разгледаха днес в Брюксел последния мониторингов доклад на Европейската комисия по темата. Съветът, който има властта да отмени механизма за наблюдение върху двете страни по предложение на Комисията, определя наблюдението като “подходящия инструмент” за подпомагане на реформите в областите, които са негов обект. Той напомня, че краят на мониторинга ще дойде, когато България и Румъния постигнат убедителен и необратим напредък по всички показатели на механизма, като не е изключено някои от тях, по които актуалните препоръки на Комисията бъдат изпълнени, временно да отпаднат. Напредъкът на вксяка страна се оценява индивидуално. Държавите членки предупреждават Букурещ да не отстъпва от досега постигнатото в борбата с корупцията. Управляващата левица иска да разхлаби законодателството в тази област, предизвиквайки масови улични протести в страната. Що се отнася до България, заключенията му напомнят, че ЕС очаква да бъде приет законът за борба с корупцията и да бъде създадена институцията, която да го прилага. Заключенията “приветстват” избора на нов Висш съдебен съвет и посочват, че от него сега се очаква да прояви “независимост и почтеност посредством поредица от безпристрастни и професионални решения в ключови области, особено що се отнася до прозрачните и основаващи се на заслуги назначения на висши постове в правосъдието”.", "date": "2017.12.12", "title": "ЕС: Още мониторинг за България и Румъния"}
{"url": "http://clubz.bg/61789-sydiq_ot_aferata_primorsko_otkaza_da_stava_administrativen_shef", "text": "Фаворитът за шефското място в Бургаския административен съд, съдията с \"бедни\" роднини от аферата \"Приморско\" - Панайот Генков, се отказа сам от надпреварата насред изслушването си във Висшия съдебен съвет (ВСС). Мотивът остана неизвестен. \"По Коледа се случват чудеса\" бе единственият коментар на магистрата.  Другите двама кандидати за поста не успяха да съберат достатъчно гласове и така процедурата ще трябва да стартира отново. Генков обаче не потвърди, нито отрече, дали пак би се впуснал в надпреварата. Според сайта \"Медиапул\" причината да се откаже сега е, че е преписал концепцията си от колежката си от Ямбол Димитринка Стамболова.  Генков бе предложен за временен шеф на Административния съд от експредседателя на Върховния административен съд (ВАС) Георги Колев и в последствие бе назначен за такъв до провеждане на конкурса. Другите двама кандидати Христо Христов и Веселин Енчев получиха съответно нула и четири гласа. Предлагат съдия от аферата \"Приморско\" за административен шеф в Бургас Съдия Генков бе един от тримата ръководители на отделения във ВАС,  , без действително да са такива. Разследване на “Капитал” показа, че през 2004 г. дъщерята на Генков – Ваня Генкова, която по това време бе студентка, се е регистрирала адресно в Приморско малко преди да получи право на строеж. Адресът, на който е декларирала, че живее с още петима, е хотел \"Мария\", собственост е на Димо Парушев, кандидат за кмет на Приморско през 2007 г. Ваня Генкова получава право на строеж върху 430 кв.м на носа (Буруната) в града, за което заплаща 1677 лева. Генкова построи хотел в морския курорт, а апартаменти в него бяха продадени на бизнесмени с дела, решавани включително от отделението на баща й във ВАС. През май 2010 г. бившият председател на ВАС Константин Пенчев уволни като ръководител на Първо А отделение съдия Генков заради скандала с имотите, а по-късно съдът отмени наложеното му от ВСС наказание заради процесуални нарушения на съвета.", "date": "2017.12.12", "title": "Съдия от аферата \"Приморско\" отказа да става административен шеф"}
{"url": "http://clubz.bg/61778-200_rusnaci_mogat_da_uchastvat_na_igrite_v_yujna_koreq", "text": "Около 200 руски спортисти могат да участват на зимните олимпийски игри в Южна Корея през февруари 2018 г., съобщи шефът на Руския олимпийски комитет (ОКР) Александър Жуков. Това стана на заседание на ОКР, на което организацията единодушно изрази подкрепа за състезателите, които ще стартират под неутрален флаг. Както е известно, през миналата седмица Международният олимпийски комитет (МОК) забрани на Русия участие в Пьончан заради масова употреба на допинг по време на игрите в Сочи през 2014 г. Но разреши на чисти от забранени вещества руснаци да се състезават на игрите. Освен че ще участват под чужд флаг (най-вероятно този на МОК), те няма да чуват и химна на страната си, ако спечелят златен медал. Руското знаме няма да присъства никъде в Пьончан, а статутът на спортистите от страната най-вероятно ще е \"Спортисти от Русия\" или нещо подобно. ОКР преглъща всичко това и дава \"зелена светлина\" на своите, след като първи го направи президентът Владимир Путин. Путин разреши на руските спортисти участие на олимпиадата След три дни Жуков ще разговаря за статута на руските спортисти с шефовете на МОК. Той обясни, че числото 200 е \"потенциално\". В него, по данни на ОКР, влизат състезатели с чисто допинг досие. Такива, които се готвят за Пьончан като част от Сборная и никога досега не са давали положителна проба. Решението на олимпийския комитет на страната бе посрещнато с одобрение от всички в руските спортни среди.  Настроенията обобщи хокейната звезда Павел Датцюк, който след дълга и успешна кариера в Националната хокейна лига на САЩ и Канада сега облича екипа на СКА (Санкт Петербург). Според него руснаците трябва задължително да участват в Пьончан, като по този начин помогнат на страната си и докажат правотата си пред онези, които не им вярват. Датцюк и останалите спортисти на събранието изразиха радостта си от това, че решението за участие е било взето единодушно.", "date": "2017.12.12", "title": "200 руснаци могат да участват на игрите в Южна Корея"}
{"url": "http://clubz.bg/61774-da_bylgariq_i_dsb_za_prokopiev_u_nas_se_ustanovqva_putinski_model", "text": "ДСБ, Движение \"Да, България\", БЗНС, Зелените и ДЕОС оповестиха протестна декларация срещу действията на комисията за отнемане на имущество спрямо Иво Прокопиев - бизнесмен и издател на \"Капитал\" и \"Дневник\". В декларацията се казва, че \"режимът на Пеевски-Борисов-Цацаров превръща КОНПИ в инструмент за репресия срещу свободата на медиите и словото\". Според 5-те партии това е поредното действие, с което в България се установява сходен на путинския модел, който отрича върховенството на правото и го заменя с държавен криминалитет. Партиите призовават ЕС да не си затваря очите пред поредното погазване на върховенството на правото у нас. КОНПИ обяви приватизацията на \"Каолин\" за незаконна (ВИДЕО) Ето пълния текст на деклатацията: Иво Прокопиев: КОНПИ е бухалка. Има натиск от главния прокурор (ВИДЕО) Иво Прокопиев: КОНПИ е бухалка. Има натиск от главния прокурор (ВИДЕО)", "date": "2017.12.12", "title": "\"Да, България\" и ДСБ за Прокопиев: У нас се установява путински модел"}
{"url": "http://clubz.bg/61775-ivo_prokopiev_konpi_e_buhalka_ima_natisk_ot_glavniq_prokuror_video", "text": "Така издателят Иво Прокопиев започна отговорите си по твърденията на Комисията за отнемане на незаконно придобито имущество (КОНПИ) в залата на БТА. На същото място говори и Пламен Димитров - председател на КОНПИ, с част от екипа си, като от изложението им се разбра, че комисията иска и е получила от Бургаския окръжен съд обезпечение за запор на имущество за 199 млн. лв., че сделката за придобиване на \"Каолин\" още през 1999 -2000 година била незаконна и че имуществото на Прокопиев, семейството му и дружества, свързани с него било незаконно придобито заради финанси, които идвали от незаконно придобития \"Каолин\".  КОНПИ обяви приватизацията на \"Каолин\" за незаконна (ВИДЕО) Прокопиев заяви, че нищо от изнесеното от КОНПИ не е истина.  , заяви издателят. Той каза, че е информирал премиера Бойко Борисов за опита на институциите за репресия, но той не е реагирал. Допусна още, че не е изключено върху председателя на КОНПИ Пламен Димитров да е указан натиск от главния прокурор Сотир Цацаров за започване на производство за запор и отнемане на имущество.  \"Да, България\" и ДСБ за Прокопиев: У нас се установява путински модел Прокопиев, а и адвокатът му Георги Атанасов припомниха, че няма как да е вярно твърдението на КОНПИ, че придобиването на \"Каолин\" е незаконно - дело за приватизацията на дружеството е приключило на три инстанции през 2004 г. с оправдателни присъди.  Издателят заяви още, че няма как КОНПИ за установи разминаване в доходите и разходите на семейството му и на него самия - пълни данъчни проверки на него и на съпругата му Галя Прокопиева са извършени към края на 2013 г. и те са установили не само съответствие между доходи и имущество, а и излишък, стана ясно от експозето. Периодът на данъчните проверки покрива 7 от 10-годишния период на проверката на КОНПИ. Адвокат Атанасов обясни, че ще сезира компетентните органи дали Пламен Димитров днес не е нарушил Закона за защита на класифицираната информация, защото документите по преписката срещу Прокопиев са засекретени лично от него със заповед от деня , в който КОНПИ образува производството за запор на имущество - 15 ноември. Той разясни и защо е засекретена информацията - грифът значи, че съдът няма право да предоставя данни, в това число и на адвоката на ответниците, че той няма право да води записки и да ги носи със себе си по предявените материали и т.н. Въпросните документи били 150 страници искане, 27 класьора \"доказателства\", поставени в 4 кашона. Записките от \"секретна секция\" могат да бъдат предоставени на адвокана, ако съдът разпореди открито заседание. Той обаче няма такова задължение. Адвокатът също спомена, че Лиляна Терзиева от КОНПИ е излязла с особено мнение по решението на комисията за образуване на преписка и производство. Прокопиев отрече да я познава, въпреки че внушението на Димитров по-рано бе, че въпросната дама е назначена от квотата на президента Росен Плевнелиев в КОНПИ. Правеха се намеци и за \"теча на информация\" към проверяваното лице. Самият Прокопиев обаче обясни, че е разбрал, че се КОНПИ прави проверка на имуществото от интервю на Пламен Димитров от началото на годината за някой от вестниците на Делян Пеевски (\"Телеграф\" или \"Монитор\" - б.р.), качено в интернет. А не от \"теч на информация\".  Адвокат Георги Атанасов оспори и тезата на КОНПИ, че по искането на обезпечение за запор съдът в Бургас (делото, заведено от КОПНИ се гледа там заради това, че недвижимият имот, за който се иска запор, е в неговата юрисдикция, обясниха от комисият - б.р.) е \"уважил в пълнота иска\".  Първо - иск за отнемане на имущество може да бъде заведен, след като мине срока от 3 месеца, в които в КОНПИ трябва да бъдат предоставени доказателства за произход на оспорените средства и имущества. Това още не е факт, а и решението на съда в Бургас е обжалвано, макар това да не спира запорите, обясни адвокатът.  Причината за този \"успех\" е, че законът задължава съда да не преценява обезпечителната нужда по производствата за отнемане на имущество. Адвокат Атанасов твърди още, че нява и нито едно доказателство на КОНПИ срещу Прокопиев и останалите 11 ответници, което да отговаря на изискванията на закона. Няма и оценка на поисканите запори, а и един от ответниците по делото на комисията - фондация “Граждански медии” - е несъществуващо вече юридическо лице, каза още адвокатът.  На свой ред Иво Прокопиев заяви, че цялата история започва от обвинението на прокуратурата към него за \"съучастие\" в сделката по приватизация на държавния дял от електроразпределителното дружество ЕВН, по което подсъдими са и бившите министри Симеон Дянков и Трайчо Трайков. По думите на издателя неговото \"съучастие\" е намерено в официално негово изказване в Съвета по тристранно сътрудничество, посветено на нуждата дъжвата да се отърве от дялове в дружества, които не ни носят нищо. Самото обвинение обаче е основанието за започване на проверка от КОПНИ, след като мнозинството на ГЕРБ промени закона така, че да е нужно само каквото и да е обвинение срещу някого, за да се активизира КОНПИ. Преди това беше възможно при влязла в сила присъда.  Издателят отрече и твърдения на КОНПИ, че заради теч на информация за проверката срещу него е имало \"движение\" по собствеността на дружества, регистрирани в Кипър, свързани с него. Отрече да има такива дружества или имоти в Кипър. Наличието на такова движение бе обявено от Пламен Димитров по-рано, след което и самият той призна, че по време на проверката на имуществото на Прокопиев, семействата и фирмите му не е имало прехвърляне на собственост.  На пресконференцията бяха още съпругата на Прокопиев и управляваща \"Икономедия\" Галя Прокопиева, Теодор Захон от \"Икономедия\", главните редактори на \"Дневник\" и \"Капитал\" Велислава Попова и Алексей Лазаров.   \"Да, България\" и ДСБ за Прокопиев: У нас се установява путински модел", "date": "2017.12.12", "title": "Иво Прокопиев: КОНПИ е бухалка. Има натиск от главния прокурор (ВИДЕО)"}
{"url": "http://clubz.bg/61777-neno_dimov_se_otkaza_da_promenq_koncesiqta_na_yulen_za_bansko", "text": "След няколкоседмичен напор от страна на екоминистъра Нено Димов да прокара решение за концесията на ски зоната в Банско и на промяната в плана за управление на Национален парк \"Пирин\", с които да се разреши изграждането на нови ски писти и съоръжения към тях, сам оттегли предложението си за нов договор с концесионера \"Юлен\" АД. Така казусът вероятно ще се прехвърли за догодина, след празниците. Намерението си Димов обяви на брифинг в министерството. Той идва часове след участието на министъра в сутрешния блок на БНТ, където нямаше и намек за това, което предстои да се случи. Димов надълго и нашироко обясни, че няма да се променят границите на сегашната концесия, че тя се очаква да носи по-високи приходи за държавата и пр. Нено Димов \"повиши\" таксата на \"Юлен\" до половин милион годишно Сега обаче даде заявка, че ревизията на договора трябва да върви паралелно с изменението на плана за Пирин, който в момента е подложен на обществено обсъждане. То трябва да приключи на 21декември. Нено Димов и вицепремиерът Валери Симеонов се опитаха да прокарат изменението на договора с \"Юлен\" още на миналото заседание на кабинета. Точката бе внесена катоизвънредна и не бе публикувана в дневния ред, който се разпраща на медиите ден по-рано. Проектодоговорът обаче изтече вечерта преди заседанието, реагираха и екозащитните организации, които разкритикуваха властта, че прави коледен подарък на \"Юлен\" като а) дава му десетократно повече площ за разпросторане, б) узаконява строените през годините извън границата на концесията обекти и в) навлиза извън буферната зона, разрешена от ЮНЕСКО. Концесионната такса на дружеството трябваше да бъде вдигната от около 250 000-270 000 лева на година на 350 000, което еколозите определят като твърде скромна сума на фона коледния подарък. Правителството с коледен подарък за \"Юлен\" На базата на медийните публикации, излезли преди заседанието, премиерът Бойко Борисов поиска отлагане на точката докато не се изясни на обществото, че в това, което предлага правителството, няма нищо нередно. Борисов нареди задочно на Нено Димов, който не присъстваше на въпросното заседание, да проведе ново обществено обсъждане с всички заинтересовани страни.  Такова се проведе този понеделник, но в него участваха само заинтересованите от новите ски писти и лифтове страни и техни поддръжници - настоящи и бивши министри и заместник-министри, депутати, браншови организации. Еколозите обявиха бойкот на срещата. И така, във вторник сутрин, днес, Нено Димов и ексминистърката на МОСВ Евдокия Манева бранеха решенията от общественото обсъждане и изглеждаше като да е предрешено, че тази сряда Министерският съвет най-сетне ще одобри новата концесия. Дали дългата ръка на Борисов отново се е намесила, можем само да гадаем. Но не е изключено, тъй като броженията срещу правителствените планове за Пирин планина продължават и днес. Еколозите обявиха свикване на протест, а от Демократи за силна България (ДСБ) свикаха извънреден брифинг днес, минути преди Димов да обяви, че отлага точката. Има или няма план за 300 км ски писти в Банско? Защо държавата удобно пропуска въпроса с конкурентното начало по отношение на концесията на ски зоната в Банско, само един инвеститор ли може да се намери за зимния туризъм в България, попитахаот ДСБ. Общинският съветник Марта Георгиева заподозря правителството, че се опитва да преподпише на новия договор с \"Юлен\" заради влизането в сила от началото на следващата година на новия закон за концесиите, в който са записани по-стриктни условия за даване на една концесия. Георгиева направи кратка ретроспекция на казуса \"Банско\" през годините и посочи, че в кабинета Борисов 2, в който Реформаторският блок бе коалиционен партньор, пак е имало опити за прокарване на подобни изменения. Тогава обаче десните наложили \"вето\". Стефан Аврамов от фондация \"Биоразнообразие\" пък направо обвини Нено Димов в лъжа: От ДСБ настояха и ако има план за втора кабинка в Банско, то той да бъде обявен. Защото до момента е ясно, че има по-грандиозни цели - за голямо разширяване на ски зоната.  Правителството с коледен подарък за \"Юлен\" Има или няма план за 300 км ски писти в Банско?", "date": "2017.12.12", "title": "Нено Димов се отказа да променя концесията на \"Юлен\" за Банско"}
{"url": "http://clubz.bg/61767-bsp_organizira_protest_sreshtu_poskypvaneto_na_vodata", "text": "БСП организира протест срещу поскъпването на водата. Това съобщи лидерът на партията Корнелия Нинова. Протестът ще се състои пред сградата на КЕВР на 15 декември. В същия ден комисията ще вземе решение за увеличаването на цената.. Нинова посочи, че в София увеличението ще е 9,5%, а повишение ще има в Пловдив, Смолян. Кърджали, Ямбол. Враца и др. Представителят на БСП в КЕВР нямало да участва в заседанието. Според нея протестите са естествена реакция на политиката по увеличаване на тока, водата от една страна и от друга страна на доходите, които не растат. Нинова каза още, че БСП ще внесе промени в НК, с които ще се криминализира пренасянето на лекарствени продкути в големи размери през границата. Сега това е само митническо нарушение. С промените се криминализира още производство, вонс, износ, търговия, на лекарства, когато се извършват в нарушение на закона. От БСП ще инициират национална кампания \"Здраве за всички\" и тръгват из страната за дискусии. Според Нинова сегашният модел трябва да се смени  защото в него няма никакво подобрение, независимо колко пари се наливат. Делото щяло да е \"за всичко, включитлено за злоупотреба и манипулиране на мнение на официални органи\". Според Нинова Атанасова е била информирана от главния прокурор, че няма извършено престъпление, но е продължила да отправя клевети и лъжи в публичното пространство. \"Приятелски\" огън по Нинова: Всеки, участвал в приватизация, да напусне политиката Според члена на ръковдоството на БСП Атанас Зафиров Нинова има пълната подкрепа на партията по случая \"Техноимпекс\".", "date": "2017.12.12", "title": "БСП организира протест срещу поскъпването на водата"}
{"url": "http://clubz.bg/61779-da_bylgariq_plovdiv_izostava_za_evropejska_stolica_na_kulturata", "text": "Местната структура на Движение \"Да, България\" в Пловдив оповести декларация, в която настоява общината да предприеме спешни действия за подготовката на града за Европейска столица на културата през 2019 г. Според авторите на декларацията бездействието на общината поставя под сериозна заплаха реализацията на събитието и имиджа на Пловдив и България. Те настояват кметът Иван Тотев да даде публичен отчет за това как се изразходват средствата за културна инфраструктура. Но се обявяват против неговите и на общинския съвет опити да използват изоставането като оправдание за спешно изразходване на публични средства и заобикаляне на законовите процедури. Ето пълния текст на декларацията:", "date": "2017.12.12", "title": "\"Да, България\": Пловдив изостава за Европейска столица на културата"}
{"url": "http://clubz.bg/61764-tereza_mej_moli_grajdani_na_es_da_ostanat_na_ostrova_%C2%A0", "text": "Това пише премиерката на Великобритания Тереза Мей в отворено писмо до близо 3 милиона граждани на държави от ЕС, които в момента живеят и се трудят на Острова. Мей проявявала разбиране за страховете на тези хора преди Вrexit - излизането на Великобритания от ЕС. Същевременно била радостна да им обещае, че техните права ще бъдат зачитани и гарантирани. Мей била горда, че тези хора са решили да живеят в нейната страна и се надявала те останат и след Вrexit, след като се стигне до споразумение с Брюксел. Премиерката пише още, че правата на гражданите на ЕС ще бъдат гарантирани с нов закон. Наред с това идната година ще бъде въведена нова система за подаване на молби за постоянно пребиваване във Великобритания. Таксата ще е 72,50 паунда (82 евро) за възрастен. Мей обаче успокоява: “Сега нищо не трябва да предприемате.” В края на отвореното си писмо тя пожелава на всички живеещи във Великобритания граждани на държави от ЕС една хубава Коледа и щастлива Нова година. Тереза Мей е убедена, че ще се стигне до такова споразумение с Брюксел, което да гарантира регулирано излизане на Великобритания от ЕС. След последните договорености с Брюксел тя гледала на следващата фаза с ново чувство на оптимизъм, заяви премиерката вчера в парламента в Лондон и допълни: “Ние ще излезем от ЕС, но ще го направим по такъв гладък начин, който ще гарантира нашето ново особено партньорство с приятелите ни.”", "date": "2017.12.12", "title": "Тереза Мей моли граждани на ЕС да останат на Острова  "}
{"url": "http://clubz.bg/61768-deputatite_othvyrliha_vetoto_na_prezidenta_za_lekarstvata", "text": "Депутатите от парламентарната Комисия по бюджет и финанси отхвърлиха днес ветото на президента върху част от бюджета на НЗОК за догодина, съобщи \"Фокус\". Румен Радев наложи вето над мораториума за лекарствата Държавният глава използва правомощията си, за да върне текстовете, които създават мораториум върху новите лекарства. Той предвижда през 2018 г. здравната каса да не заплаща за нови медикаменти, за които е подадено заявление за включване в позитивния лекарствен списък, както и на такива, които са част от списъка, но предстои да бъдат покривани от касата от 1 януари догодина.  Радев посочи в мотивите си, че това създава различно третиране на здравноосигурените лица и засяга основното конституционно право за достъпна медицинска помощ. Здравният министър Кирил Ананиев ги определи за \"несериозни\". Здравният министър: Ветото на президента няма никаква доказателствена сила 12 депутати се съгласиха с него на днешното заседание на бюджетната комисия и гласуваха \"за\" отхвърляне на ветото. \"Против\" бяха шестима - депутати от БСП и ДПС, един се въздържа. Червеният народен представител Румен Гечев коментира по време на краткия дебат: Здравният министър: Ветото на президента няма никаква доказателствена сила", "date": "2017.12.12", "title": "Депутатите отхвърлиха ветото на президента за лекарствата"}
{"url": "http://clubz.bg/61769-plan_b_na_sofiq_mrysen_vyzduh_biletche_za_levche", "text": "По-евтино билетче за градския транспорт, по-скъпа синя зона са част от мерките, които Столична община е заложила в аварийния си план за действие за справяне със замърсяването на въздуха, пише Медиапул. Мерките са част от програмата на общината за повишаване на качеството на въздуха и бяха представени днес от зам.-кмета по екологията Йоана Христова. Предвижда се в дните с голямо завишаване на фините прахови частици,  . Обещава се и по-достъпно паркиране в буферните паркинг, изградени към някои метростанции за сметка на  София с метро и нови мотриси, те ще борят мръсния въздух Прогнозите на общината за прекомерно завишаване ще бъдат оповестявани ден по-рано, предвижда още планът. За така изброените мерки няма пречка да влязат веднага след гласуването им в общинския съвет. Има обаче някои по-драстични предложения, за които ще се изискват законови промени, като това да се затваря центърът за автомобили и едва ли ще могат да влязат в сила тази зима. По традиция зимният период е и периодът с най-мръсен въздух. Мерките са разделени на еднократни и на такива, които ще влизат в сила всеки път, . За да се стигне до  , обясниха от СО. Оттам обаче не посочиха имало ли е такива случаи с аргумента, че нямало как да се направи такава статистика при разширяваща се София и в същото време разширяващото се метро, което общината посочва като най-големият борец срещу мръсния въздух. При завишаване на нормата на запрашаване между 51 и 100 мг/куб. м от Столична община планират да призовават хората да оставят колите пред домовете си и да се движат с градския транспорт, с колело или пеша, а тези, които се отопляват на твърдо гориво - да преминат а ток.  При очаквани норми между 101 и 150 мг/куб. м ще влиза в сила мярката за по-скъпата синя зона. При над 200 мг/куб. м за момента общинята ще може да приложи мярката за евтиното билетче. То ще важи за целия ден и ще се нарича \"зелен билет\". Комбинирано ще се прилагат и останалите мерки - за скъпата синя зона, буферните паркинги и призивите към обществото. За по-крутите мерки се изисква намесата на законодателя. Ако се стигне до забрана на коли, първата стъпка ще е спирането им в центъра от 8 до 20 ч, чак след това - целодневно.", "date": "2017.12.12", "title": "План Б на София: Мръсен въздух - билетче за левче"}
{"url": "http://clubz.bg/61770-%E2%82%AC15_mlrd_ot_fonda_yunker_v_bylgariq", "text": "Съюзниците съобщиха днес, че са продължили мандата на генералния секретар Йенс Столтенберг с две години до 30  септември 2020 г. Столтенберг (58 г.), бивш министър-председател на Норвегия, е начело на алианса от 1 октомври 2014 г. Той е 13-ят генерален секретар на НАТО.      Европейският парламент одобри днес продължаване на дейността на   до 2020 г. Целта за стратегическите инвестиции, които да бъдат привлечени с гаранции от фонда се увеличава от €315 млрд. до 2018 г. до €500 млрд. до 2020 г. „Дори вече скептиците са наясно, че планът Юнкер работи и дава резултати с реално отражение в европейската икономика. Например, за година и половина българските проекти са спечелили €360 млн. съфинансиране от ЕФСИ”, каза евродепутатката от ГЕРБ / ЕНП Ева Паунова. “С допълнителните частни инвестиции общата им стойност ще стигне €1.5 млрд., което е 3% от БВП за 2017г. Фактът, че България е втора по привлечени инвестиции от плана Юнкер в отношение към БВП, показва, както и една от първите с регионално консултантско звено за изготвяне на проекти, показва, че администрацията и бизнесът ни са в крак с новите тенденции в Европа за използване на все повече финансови инструменти”.   показват, че той е отпуснал финансиране от €49 млрд., одобрени от Европейската инвестиционна банка, които се очаква да мобилизират допълнителни инвестиции от над €251 млрд.      На среща на върха под наслов в Париж Европейската комисия представи нав план за действие за планетата, който включва   за “модерна икономика и справедливо общество”. Инициативите включват поставяне на финансовия сектор в услуга на климата, инвестиции в Африка и съседните на ЕС региони, инвестиции в развитието на градовете, чиста енергия за островите, структурна подкрепа за въгледобива и регионите с интезивна употреба на въглеводородни горива. На снимката: Кметицата на Париж Ан Идалго се обръща към участниците в срещата.     Евродепутатите ще обсъдят днес с върховната представителка на европейската дипломация Федерика Могерини решението на американския  президент Доналд Тръмп да признае Йерусалим за столица на Израел и да премести там посолството на САЩ. Те ще дебатират и решението на Тръмп да не сертифицира международната сделка за иранската ядрена програма. Проследете дебата   Други негови теми ще бъдат ситуациите в Афганистан, Либия и на малцинството рохинджа в Мианмар и Бангладеш.       Европейският парламент обяви днес, че е готов за преговори със Съвета на ЕС по проекторегламент за предаването на радио и телевизионни новини онлайн от една в други страни на ЕС. Сега всички радиа и телевизии трябва да удостоверят, че са платили, за да ползват авторски права за излъчваните  произведения във всяка от страните, където предават програми онлайн. С новото законодателство за целта ще бъде достатъчно да докажат това само в страната на своето седалище. Евродепутати обаче посочват, че споразумението им с авторите може да включва клауза за геоблокиране, т.е. за забрана за излъчване на определени произведения в други страни на ЕС. Депутатите приеха   по мандата за преговори с държавите членки, изготвен от Комисията по законодателни въпроси с 344 н а 265 гласа и 36 въздържали се. Преговорите ще започнат, когато държавите членки са готови със своя позиция.", "date": "2017.12.12", "title": "€1,5 млрд. от фонда \"Юнкер\" в България"}
{"url": "http://clubz.bg/61751-kabinetyt_otkroveno_podgotvq_pochvata_za_izgrajdane_na_aec_belene", "text": "Бавно и полека кабинетът подготвя почвата за изграждане на АЕЦ \"Белене\". Това е видно и от окончателния вариант на актуализираната стратегия за национална сигурност, която най-сетне беше публикувана.  Както Клуб Z писа, стратегическият документ бе приет на последното правителствено заседание миналата сряда без обаче преди това да е бил подложен на стандартното обществено обсъждане. Негова версия можеше да се намери само на сайта на МВР. Така и не стана ясно обаче какво от текста е отпаднало и какво се е променило докато от Министерския съвет най-сетне не го качиха в системата си с документи. Новата БГ сигурност: вместо руския \"Южен поток\" -  \"Три морета\" Между предложените текстове и приетите в последствие има разлика, особено очевидна е тя в главата, касаеща енергийната сигурност и в частност бъдещите ядрени проекти. Докато в старата редакция се говореше за \"институционална подкрепа\" за изграждането на нови ядрени мощности, разбирай АЕЦ \"Белене\", то в новите за тази тема се говори вече доста по-категорично. А новият: Всъщност, тази редакция не би трябвало да е изненада, тъй като   за строителството на АЕЦ \"Белене\", а енергийният министър Теменужка Петкова обяви наскоро, че държавата е инвестирала в проекта и ако не го реализира, ще загуби дадените до момента пари за реактори и площадка. Позовавайки се на доклада на БАН, който все още се пази в тайна от обществеността, тя дори начерта най-изгодния за реализацията на проекта вариант - . Този вариант тя определи като \"твърде възможен\". През пролетта пък даваше заявки за 7-и блок на АЕЦ \"Козлодуй\", ако нямало инвеститор за \"Белене\", но тази теза отдавна не се коментира.  Мораториумът за \"Белене\" не бил мораториум, държавата готова за апорт , пише още в окончателния текст.  . Както е известно \"Южен поток\", който се предвиждаше да доставя газ от Русия през България като транзитьор до Италия, бе прекратен едностранно през 2014 г. от руския президент Владимир Путин. До последно България питаеше надежди, че това не е краят му. Замени го обаче \"Турски поток\", т.нар. Южен поток 2, в който България пак се надява да се включи. Той обаче не е посочен като приоритетен в стратегията за национална сигурност. Вместо това е посочено, че  , свързана с изграждането на енергийна инфраструктура по коридор север-юг.  В инициативата членуват 12 държави, част от които разположени на Черно, Балтийско и Адриатическо море, в това число България. Счита се, че   като голям износител на втечнен газ, а идеята е да се намали руския монопол в доставките. Лично US-президентът Доналд Тръмп се ангажира с инициативата, чийто генезис идва от Полша. Мораториумът за \"Белене\" не бил мораториум, държавата готова за апорт", "date": "2017.12.12", "title": "Кабинетът откровено подготвя почвата за изграждане на АЕЦ \"Белене\""}
