{"url": "https://clubz.bg/88724-stojcho_mladenov_specheli_kupa_i_kvota_za_liga_evropa", "text": "Стойчо Младенов изведе \"Кайсар\" до спечелване на купата на Казахстан. На финала на националния турнир тимът на българския треньор и неговите асистенти Анатоли Нанков и Тодор Янчев надви с 2:1 след продължения \"Атирау\" - бившият отбор на Младенов. Клубът от Кизилорда спечели трофея за втори път в историята си след 1998 г. И си заслужи участие в турнира Лига Европа през лятото на 2020 г. \"Атирау\" беше много близо до успеха, след като поведе в 67-ата минута с попадение на Пьотр Гжелчак, а три минути по-късно съперникът остана с човек по-малко на терена заради червен картон на Ашкат Тагиберген. Въпреки това \"Кайсар\" успя да изравни минута преди края на редовното време с гол на резервата Игор Зенкович, а в началото на продълженията и \"Атирау\" остана с 10 души заради червен картон на Жак Нвжем. Мачът отиваше към дузпи, но Думан Нарзилдаев вкара победния гол във втората минута на добавеното време на продълженията, за да донесе триумфа на Младенов и компания. Помощници на бившия футболст и треньор на ЦСКА са Анатоли Нанков и Тодор Янчев. Това е първи голям успех на българи в Казахстан, откакто Станимир Стоилов напусна \"Астана\".", "date": "2019.10.06", "title": "Стойчо Младенов спечели купа и квота за Лига Европа"}
{"url": "https://clubz.bg/88715-hari_i_vojnata_s_tabloidite", "text": "Принц Хари, внукът на британската кралица Елизабет Втора, започна юридическа война с таблоидите на Острова. Той предприе законови действия срещу няколко медии за предполагаема хакерска атака на телефона му. Това е част от агресивен пиар подход на кралското семейство, който трябва да прати послание до медиите, смятат коментаторите, пише \"Гардиън\". В петък вечер стана ясно, че принц Хари, който по-рано тази седмица рязко разкритикува словесния тормоз, на който е подложена съпругата му Меган, е започнал законови действия и ще съди собствениците на \"Сън\" и \"Дейли Мирър\". Бъкингамският дворец потвърди, че има подаден съдебен иск за предполагаема незаконна намеса в достъпа до гласовите съобщения. По-рано Меган Маркъл вече заведе отделно дело срещу \"Мейл он Сънди\" за нарушаване на неприкосновеността на личния живот и на авторските права заради публикувано от вестника нейно писмо до баща ѝ Томас Маркъл, с когото тя не е в добри отношения. Според херцогинята на Съсекс писмото освен това е било \"редактирано\". Не е ясно дали предполагаемата хакерска атака наистина се е състояла, подчертава ДПА. Обвиненията напомнят за случая през 2011 г., при който беше разкрито, че журналисти на в. \"Нюз ъф дъ уърлд\" са подслушвали разговорите на знаменитости и жертви на престъпления и са подкупвали полицаи. Разкритията доведоха до огромен скандал, множество оставки и до закриването на таблоида, основан още през 19-и век.   Хари защити пламенно съпругата си в остро критично и нетипично лично обръщение към британските медии, в което той обяви, че повече не може да е мълчалив свидетел на случващото се. За личното писмо на Меган  той отбеляза, че са пропуснати фрази и думи, за да се прикрият лъжи, разпространявани от година. Принцът подчерта уважението си и осъзнаването колко важно е обективното и следващото истина отразяване на събитията, като обвини част от британските медии, че водят кампании срещу отделни хора без да мислят какви ще са последиците. Той сравни и отношението към съпругата си с отразяването преди години на дейността на майка му принцеса Даяна. И добави, че има момент, в който единственото нещо е да се опълчиш на такова поведение, \"защото то унищожава хора и унищожава животи. То просто е тормоз, който плаши хората и ги кара да мълчат. Всички знаем, че това не е приемливо, на никое ниво. Няма и не можем да вярваме в свят, в който за подобно поведение не се понася отговорност\". Принцът, който е споделял колко трудно му е било да психически да се възстанови след загубата на майка си, написа още: В изявлението си Хари наблегна и че той и Меган вярват в \"медийната свобода и обективното отразяване\" като \"крайъгълен камък на демокрацията\". Според пиар специалисти, потърсени от \"Гаридън\", войната, която започва принц Хари с таблоидите, е рискована и може да има ответен огън.  \"Това е много, много опасна игра\", смята пиар експертът Марк Борковски.  \"Това, което той иска да демонстрира или се надява да демонстрира, е: \"Аз съм от различна закваска, аз съм боец, няма да следвам правила и ще дойда и ще ви хвана\", добавя Борковски. Според главната редакторка на сп. \"Мажести\" и кралски биограф Ингрид Сюърд принц Хари се опитва да показва мускули. \"Хари започва война с някои от медиите и това може да е много трудно\", смята още тя. \"Той има право да се сравнява с майка си, ако иска, но ситуацията на майка му беше много по-различна\", коментира още познавачката на британския кралски двор. Тя добавя, че има подозрения, че поведението на Хари е било потикнато от жена му. \"Това е американският начин за справяне с нещата. Ние подхождаме различно, особено членовете на кралското семейство, които в историята много рядко са прибягвали до съд, защото това означава, че така биха привлекли повече внимание към особите си. А и така излиза на светло мръсното бельо.\" Според Сюърд принц Хари е много импулсивен и често не обмисля последиците от действията си. По нейна преценка поне на първо четене засега последствията са много негативни.", "date": "2019.10.06", "title": "Хари и войната с таблоидите"}
{"url": "https://clubz.bg/88710-ekshumirat_obshtestven_vrag_%E2%84%96_1_djon_dilindjyr", "text": "Властите в американския щат Индиана одобриха ексхумацията на гангстера Джон Дилинджър. Причината е, че негови близки твърдят, че не той, а друг човек е погребан в гробището „Краун Хил”, разказва Би Би Си. Ексхумацията е планирана за 31 декември. От „Краун Хил” обаче оспорват решението на властите в съда. Версията на ФБР е, че Дилинджър е застрелян от федерални агенти през 1934 г. в Чикаго и по-късно погребан в Индианаполис. Семейството на прословутия престъпник от миналия век обаче мисли, че федералните агенти са убили друг човек. Като доказателство за това било, че цветът на очите и отпечатъците на погребания са различни от тези на Дилинджър. Според ФБР това е \"теория на конспирацията\". Джон Дилинджър е бил ръководител на \"Бандата на Дилинджър\", която извършва серия банкови обири. По време на Голямата депресия е определян като „обществен враг номер едно”. Тогава за информация за местонахождението му е обявена сумата от 10 хил. долара. Пред 2009 г. Джони Деп изигра ролята на Дилинджър в биографичния филм „Обществени врагове”. Дилинджър е включен в списъка на ФБР като част от \"известни разследвания и престъпници\".", "date": "2019.10.06", "title": "Ексхумират \"обществен враг № 1\" Джон Дилинджър"}
{"url": "https://clubz.bg/88712-borisov_pokani_prestolonaslednika_na_abu_dabi_v_bylgariq", "text": "Премиерът Бойко Борисов е поканил престолонаследника на емирство Абу Даби и заместник-върховен главнокомандващ въоръжените сили на Обединените арабски емирства (ОАЕ) шейх Мохамед бин Зайед Ал-Нахаян в България.  Това обяви самият Борисов във фейсбук. След срещата му с шейх Мохамед бин Зайед Ал-Нахаян поканата за визита бе след малкото обявени резултати от разговорите.  Според българския министър-председател има голям потенциал за емиратски инвестиции у нас в сектори, които биха предизвикали интереса на фирми от ОАЕ, например високи технологии, транспорт, земеделие, хранително-вкусова промишленост, енергетика, туризъм. , заяви премиерът Борисов. Бойко Борисов е на работно посещение в Обединените арабски емирства (ВИДЕО) Министър-председателят е на двудневно работно посещение в Обединените арабски емирства. Пред престолонаследника на Абу Даби той е изразил задоволство от активизирането на двустранните отношения в резултат от създаденото политическо доверие и общо желание за задълбочаване на сътрудничеството. По думите му отлична възможност за продължаване на добрите контакти и активизиране на сътрудничеството в икономическата сфера би било провеждане на първа сесия на Смесената икономическа комисия.", "date": "2019.10.06", "title": "Борисов покани престолонаследника на Абу Даби в България"}
{"url": "https://clubz.bg/88721-shvejcarcite_i_podvodnite_kamyni_na_prqkata_demokraciq", "text": "Мнозина с право се възхищават на Швейцария. Това се дължи не само на безспорните природни красоти, които тя притежава, но и на факта, че някога бедната селска държава отдавна се е превърнала в индустриализирана страна, в която преуспяват както повечето швейцарци, така и многото чужденци, които междувременно съставляват една четвърт от населението. Предприемачите и инвеститорите оценяват правната сигурност. А в много други страни завиждат на швейцарците заради пряката демокрация. В международен план страната, която неизменно поддържа своя неутралитет, посредничи в различни конфликти по света, приела е организации като ООН, Червения кръст и Световната търговска организация, така или иначе се радва на отлична репутация. Швейцария е смятана за лоното на мирното и консенсусно многоезично съвместно съществуване, социалното равенство и международното хуманитарно право. Разбира се не всичко е перфектно. Отново и отново на швейцарците им се налага да си задават неприятни въпроси. Например, каква е била връзката на Швейцария с преследването на евреи по времето на националсоциализма в Германия, или каква е била ролята на държавата в случаите на откъсвани от семействата им и предоставяни на чужди домакинства деца, т.нар. Verdingkinder. Освен това независима комисия установи безпрецедентни нарушения на човешките права в Швейцария през 20-и век. В началото на 1980-те години властите са задържали повече от 60 000 души, чието поведение не съответствало на преобладаващите буржоазни ценности и морал. Например, всеки, който е бил смятан за „мързелив“, „разпуснат“ или „пияница“, е можело да бъде изпратен в затвор или психиатрия без официална присъда. Нерядко се е стигало до тежки посегателства - от принудителни стерилизации и осиновявания до сексуални злоупотреби и изтезания. Как е могло в държава като Швейцария, която никога не е била възприемана като тоталитарна и несправедлива държава, в продължение на десетилетия да се извършват подобни злодеяния? За да разберем отговора на този въпрос трябва да вникнем в разбиранията на швейцарците за това какво е право. Докато в Германия основният закон и неговият защитник, Федералният конституционен съд, са непоклатимата мярка за правовата държава, швейцарското право възниква пряко от волята на народа. По-висша инстанция от волята на народа не съществува. Ето защо всяка обикновена инициатива, предприета от гражданите, автоматично става част от конституцията на Швейцария. Тук я няма институцията на конституционния съд. В съзнанието на швейцарците дори не присъства идеята решенията на народа да бъдат преразглеждани от съдебната власт, или дори коригирани. Гражданите имат последната дума. Върховният съд в Лозана, чиито съдии се избират от парламента на принципа на пропорционалното партийно представителство, също е сравнително безсилен. Това разбиране за закона дава известна възможност за произвол. Решенията да бъдат вкарвани в затвора хора, кривнали от правия път - прелюбодейците, мързеливите, пияниците и т.н. - са вземани от общинските председатели, т.е. от хора, които са били избрани от народа и следователно го представляват. Така те не се отклоняват от общото разбиране за това какво е правилно. През периода Бидермайер основна морална ценност е била сдържаността, която не е включвала прояви на толерантност. Освен това швейцарците имат силна вяра в своите институции, именно защото знаят, че те имат последната дума. Въпреки това много хора не се знаели колко брутална и нечовешка понякога е ставала атмосферата в институциите. Но и не са се опитвали да разберат. Швейцарците смятат себе си за “нация на волята”, обединена не от общи етнически корени или общ език, а преди всичко от реална или въображаема външна заплаха. Като сравнително малка държава Швейцария винаги е трябвало да демонстрира единство, за да утвърди себе си. И онези, които са се отклонявали от тази норма, са предизвиквали възмущение и са били застрашени да бъдат отхвърлени от обществото. От малките общини през кантоните до федералното правителство: швейцарците мислят от позицията на колектива, чието благополучие зависи от личния принос на всеки един гражданин. Личните свободи и достойнства на индивида остават на заден план. Швейцарците твърде късно и бавно започнаха да осмислят тъмните глави от своята история. Това може да е свързано с факта, че заради елементите на пряка демокрация в политическата система, всеки трябва да се чувства отговорен. Много по-лесно е да посочиш с пръст „онези там горе“. Но в Швейцария “онези там горе” всъщност са народът. А да накараш народа да погледне в огледалото, в което ще види своите грешки, е още по-трудно.", "date": "2019.10.06", "title": "Швейцарците и подводните камъни на пряката демокрация"}
{"url": "https://clubz.bg/88711-falityt_na_%E2%80%9Etomas_kuk%E2%80%9C_udrq_turizma_u_nas_s_9_po_rihter", "text": "Като земетресение със сила 9 по Рихтер – така българска хотелиерка описа случващото се в българския туризъм след фалита на британския туроператор „Томас Кук“. Фирмата плаща резервациите си с два месеца назад, тоест след свършване на сезона. Това означава, че сезон 2019 ще остане неплатен за една част от хотелите по Черноморието. 58 хотела в курортите Слънчев бряг и Златни пясъци са разчитали основно на туристи от „Томас Кук“, десетки по-малки хотели са допълвали резервациите си с такива от британския туроператор, но имат и други туристи. Въпреки това ударът е за всички. Експерт очаква 100 млн. лв. щети за българския туризъм от фалита на \"Томас Кук\" По първоначални изчисления загубата само от резервации е около 100 милиона евро. Това са само директно загубените пари, които хотелите едва ли ще получат обратно, макар засега да се обещава компенсация след около 4-5 години. Не са сметнати обаче неплатените поради неизпълнени резервации заплати на камериерки, готвачи, сервитьори и всички, заети в туристическия бизнес, платените от тях данъци към хазната, отказът от доставки и неплатените вече изпълнени такива за хотелите... Загубите в крайна сметка са два до три пъти над първончалано обявената сума. \"Догодина ще е още по-зле\". Гърция след фалита на \"Томас Кук\" В съседна Гърция, която също претърпява тежък удар от фалита на „Томас Кук“, от неплатените 200 милиона евро от почивки държавата е изчислила, че загубите ще нараснат до 500 милиона покрай съпътстващите туризма услуги, които също ще пострадат. За да спаси заетите в туристическия бизнес гърци, държавата обмисля да отпусне 50 милиона евро безлихвен кредит или да освободи от данъци за тази година заетите в бранша. 25% от брутния социален продукт в страната идва от туризма. В Турция държавата обмисля подобни мерки.  Засега се говори само за евентуално сключване на застраховка, която да предпазва от такива удари в бъдеще. Това означава да се вдигне финансовата тежест за и без това пострадалите от фалита хотели и заети в тях. Вдигане на застраховката ще означава и вдигане на цените, а именно евтините почивки са основната причина, поради която идват туристите в големите хотели по морето у нас. Туристите, които британската компания водеше в България, бяха между 350 000 и 450 000 на година. По време на фалита в България се намираха около 2500 клиенти на \"Томас Кук\". Ангелкова след фалита на \"Томас Кук\": Ще има сериозни затруднения за планирането на сезон 2020 Съдействието се изразява в пращане на гаранционните полици, с които засегнатите да предявят исканията си към фалиралата компания. Държавата обаче не обмисля друг вид помощ, макар да е разтревожена за сезон 2020. Хората, на които няма да платим заплати този сезон, едва ли ще дойдат на работа догодина и това е само една от много негативни последици, обявиха хотелиери. Застрахователят на „Томас Кук“ – „Цурих Дойчланд“, вече обяви, че няма да може да покрие изцяло щетите от фалита. Само почивките, резервирани от Германия, са застраховани за сума от едва 110 милиона евро, а реалната им стойност е много над 400 милиона. Това означава, че застрахователят няма да може да покрие повече от 50% от загубите. Защо умират гигантите: причините за фалита на \"Томас Кук\" Към това се прибавят и загубените почивки за 2020 – до момента на фалита е имало резервирани 660 000 почивки за летния сезон догодина само от Германия. Една част от тях са за хотели в България. Тези места трябва спешно да бъдат продадени на други туроператори, но конкуренцията ще е голяма, тъй като в същото незавидно положение като България са още Испания, Тайланд, Индонезия, Турция, Гърция, Тунис. \"Догодина ще е още по-зле\". Гърция след фалита на \"Томас Кук\" Ангелкова след фалита на \"Томас Кук\": Ще има сериозни затруднения за планирането на сезон 2020 Защо умират гигантите: причините за фалита на \"Томас Кук\"", "date": "2019.10.06", "title": "Фалитът на „Томас Кук“ удря туризма у нас с 9 по Рихтер"}
{"url": "https://clubz.bg/88713-bylgariq_pregovarq_s_arkad_da_stroi_po_byrzo_turski_potok", "text": "България преговаря със строителя на разклонението на \"Турски поток\" през страната - саудитската компания \"Аркад\", за ускорено изграждане на газопровода. За това съобщи пред БНТ министърът на енергетиката Теменужка Петкова.  Според актуализираната енергийна стратегия срокът за изграждане на тръбата бе 1 януари 2020 г. По думите на министърката обаче имало обективно забавяне заради обжалвания по обществената поръчка за избор на изпълнител от страна на двата консорциума, които участваха в търга.  Съдът: \"Булгартрансгаз\" не може да смени строителя на \"Турски поток\" Подписано: \"Турски поток\" през България ще се строи от \"Аркад\" Това, което министърката не спомена, бе, че до обжалвания се стигна, защото държавната компания \"Булгартрансгаз\", след като веднъж бе избрала за изпълнител на проекта \"Аркад\", реши да смени решението си и да предпочете консорциума с руско участие. Именно заради това се стигна до обжалване от саудитците. КЗК и съдът обаче отказаха на \"Булгартрансгаз\" да подпише договор с втория в класирането. Последва обжалване от този консорциум, който бе специално създаден за обществената поръчка. \"Руският\" участник в него - свързан с руската \"Тръбопроводна металургична компания\" (ТМК) - обаче се отказа от жалбата. Нов обрат за \"Турски поток\" през България, строежът се отпушва Според запознати и неофициална информация - защото й е обещано и е договорено именно тя да достави тръбите на \"Аркад\" за строежа - въпреки че саудитците залагаха на друг доставик по време на търга. При подписването на договора между \"Булгартрансгаз\" и \"Аркад\" премиерът Бойко Борисов дори обяви как тръбите вече били доставени (въпреки че ТМК бе от загубилия обществената поръчка консорциум - б.р.) От \"Газпром\", чийто газ трябва да потече по тръбата, междувременно отново обявиха, че тръбата трябва да е готова до края на годината. И двете разклонения на газопровода \"Турски поток\" - за доставки до Турция и за европейските страни през България, ще бъдат пуснати в експлоатация преди края на тази година, заяви ппеди ден Дмитрий Хандога, заместник-началник на отдела за външна икономическа дейност на \"Газпром\", цитиран от прокремлския тв канал RT. \"Ако българите са готови да получат газ, съответно ще има газ за тях\" Именно по този повод министър Теменужка Петкова обяви днес, че се преговаря със строителя \"Аркад\" за по-бързо изпълнение на проекта и \"оптимизиране\" на сроковете. Тя нарече проекта за \"Балкански поток\", както българските властти предпочитат да наричат разклонението на \"Турски поток\" през страната ни, е \"необратим\" и ще позволи на България да остане \"фактор на енергийната карта\". По думите й били спазени европейските правила, както и тези на Закона за обществените поръчки.  \"Руско-турският поток\" през България - сметката май е  без кръчмаря В договора, подписан на 18 септември тази година, който е на стойност от 1,1 млрд. евро, е заложено 474-километровото трасе между границите ни с Турция и Сърбия е заложено строежът да се завърши за срок от общо 615 календарни дни от датата на сключването на договора. В рамките на първите 250 дни трябва да бъде изградена линейна инфраструктура с приблизителна дължина 308 км. Тя, в комбинация със съществуващата инфраструктура на \"Булгартрансгаз\", трябва да осигури частичните доставки на природен газ по трасето, за които държавният оператор има сключени договори с руската \"Газпром\" и швейцарската МЕТ, припомни \"Медиапул\". \"Булгартрансгаз\" подписва договор за две компресорни станции по \"Балкански поток\" От 1 декември ще може да заработи Българската борса за търговия с природен газ, което по думите ѝ е важна крачка за либерализацията на цената: Подписано: \"Турски поток\" през България ще се строи от \"Аркад\" Нов обрат за \"Турски поток\" през България, строежът се отпушва \"Ако българите са готови да получат газ, съответно ще има газ за тях\" \"Руско-турският поток\" през България - сметката май е  без кръчмаря \"Булгартрансгаз\" подписва договор за две компресорни станции по \"Балкански поток\"", "date": "2019.10.06", "title": "България преговаря с \"Аркад\" да строи по-бързо \"Турски поток\""}
{"url": "https://clubz.bg/88717-oktoberfest_izpi_nad_7_miliona_litra_bira", "text": "Мюнхенският Октоберфест, най-големият фестивал на бирата в света, приключи днес с изпити над 7 милиона литра бира, информира ДПА, цитирана от БТА. През двете седмици на Октоберфест близо 6,3 милиона души са посетили фестивала, посочват организаторите. Макар това да е приблизително същия брой като миналата година, сега изглежда хората не са били толкова жадни - тази година са били продадени 7,3 милиона халби бира, което е с 200 000 по-малко спрямо миналогодишното издание на фестивала. Гостите освен са замезили с продукти от 129 вола и 29 телета.   Полицията отчете минимално увеличение на престъпленията с 1 процент до 914. Имало е и по-малко спешни случаи, свързани с алкохола - медиците са се справили с 600 случая на алкохолно натравяне или със 120 по-малко от миналата година.  Рекорден брой обаче са били случаите на шофиране в нетрезво състояние - спрени са 774 шофьори, от които 414 на електрически тротинетки.  ", "date": "2019.10.06", "title": "\"Октоберфест\" изпи над 7 милиона литра бира"}
{"url": "https://clubz.bg/88716-otnovo_hilqdi_na_protest_v_kiev_tozi_pyt_sreshtu_reshenie_na_zelenski", "text": "Хиляди украинци отново са на протест на площад \"Независимост\" и по улиците на столицата Киев. Протестът е многохиляден и е срещу решение на новия президент на страната Володимир Зеленски - президентът, избран само преди няколко месеца с огромна подкрепа и надежда.  Демонстрацията в Киев е заради намеренията на президента за насрочи местни избори в контролираните от прокремълски бунтовници територии от Донбас, Източна Украйна, предаде \"Асошиейтед прес\". Заради намерението, което би довело до искания от Русия специален статут на окупираните територии от Луганска и Донецка област, сградата на президентското бе декорирана с плакат \"Не на капитулацията\".  Във вторник миналата седмица Украйна и Русия подписаха със сепаратистите предварително споразумение за принципите за местни избори в отцепилите се райони. Новият украински президент Володимир Зеленски сключи споразумението като междинна стъпка към организирането на среща на върха с лидерите на Русия, Германия и Франция, която да спомогне за мирно излизане от украинската криза, припомня БТА.  Зеленски защити плана, като обеща, че вотът щял да бъде по украинските закони и ще включва кандидати от украинските политически партии. Той подчерта, че изборите трябва да бъдат предшествани от трайно примирие и размяна на пленници.  Участниците в днешния митинг заклеймиха това развитие като капитулация пред Русия, която подкрепя проруските епаратисти. \"Позор\" и \"Не на капитулацията\" скандира многохилядното многество. Това е и първият мащабен протест срещу Зеленски, който идва едва на първите 5 месеца от управлението му (бившият комедиен актьор встъпи в длъжност през май т.г. ) Появи се и плакат \"Импийчмънт\". Сред протестиращите има и ветерани от военните действия в Източна Украйна - конфликтът там продължава вече 5 години, като сепаратистите биват подкрепяни от Москва.  Това не е първият ход на Зеленски, който предизвиква въпроси, въпреки че се сблъсква с мащабен протест за първи път.  Миналия месец президентът на Украйна и Русия размениха взаимно затворници.  Голям удар за Зеленски или риск от опасни отстъпки", "date": "2019.10.06", "title": "Отново: хиляди на протест в Киев - този път срещу решение на Зеленски"}
{"url": "https://clubz.bg/88719-pomoshtnik_na_lyupko_petrovich_poema_cska_sofiq", "text": "Милош Крушчич, първият помощник треньор на Люпко Петрович, е новият старши на ЦСКА-София, поне ако се съди от думите на спортния директор на клуба Кристиано Джарета. Нова смяна на местата: Петрович напусна ЦСКА-София, Митов пак е начело  Италианецът заяви това по БНТ. Крушчич беше в щаба на прочутия си сънародник и бе най-деен в указанията край страничната линия. Също така ръководеше тима при наказание на Петрович. Снощи се заговори, че Любослав Пенев е пред завръщане на \"Българска армия\". Това обяви друг директор - Стойчо Стоилов, пред феновете, с които имаше среща заради поисканата му оставка. Стоилов заяви, че фаворитите за поста са двама - Стамен Белчев и Пенев-младши. Любослав Пенев пред завръщане в ЦСКА-София Първият отклонил поканата - заради сегашния си клуб \"Арда\". С втория Стоилов говори пред запалянковците - те чуха на високоговорител, че докато е бил наставник Пенев не е получавал вмешателство в работата си. Според Стойчо Стоилов причина за изненадващото напускане на Любо през пролетта бил бунт на част от чужденците, воден от бившия капитан Рубен Пинто. Пред БНТ Джарета нарече информацията за връщане на Пенев \"спекулация\". С него не били водени преговори. Разрив в отношенията с Гриша Ганчев пък бил причината за изваждането от състава на Николай Бодуров. Любослав Пенев пред завръщане в ЦСКА-София", "date": "2019.10.06", "title": "Помощник на Люпко Петрович поема ЦСКА-София"}
{"url": "https://clubz.bg/88723-nova_zaguba_i_manchestyr_siti_izostava_na_8_tochki_ot_livyrpul", "text": "\"Манчестър Сити\" изостава вече на осем точки от \"Ливърпул\" във Висшата лига на Англия. В двубой от осмия кръг \"гражданите\" допуснаха изненадваща загуба от \"Уулвърхемптън\" у дома - 0:2. Траоре заби и двата гола - в 80-ата минута и в добавеното време. \"Вълците\" не бяха побеждавали \"Сити\" като гости от 1979 г. насам. Това е второто поражение на шампионите този сезон, докато \"Ливърпул\" продължава без грешка. \"Червените\" победиха много трудно \"Лестър\" с 2:1 вчера - победният гол падна от дузпа в последните секунди на срещата. Точен бе Джеймс Милнър. Преди това Садио Мане даде аванс на \"Ливърпул\" в 40-ата, а в 80-ата Джеймс Мадисън изравни. \"Брайтън\" задълбочи кризата в \"Тотнъм\" В последния двубой тази вечер \"Манчестър Юнайтед\" поднесе поредно разочарование на феновете си - 0:1 при гостуването на \"Нюкасъл\". Матю Лонгстаф реализира при контраатака в 72-ата минута. По-рано \"Арсенал\" би \"Борнемут\" с 1:0 и се качи на третото място в таблицата, а \"Челси\" разби \"Саутхемптън\" с 4:1 като гост.", "date": "2019.10.06", "title": "Нова загуба и \"Манчестър Сити\" изостава на 8 точки от \"Ливърпул\""}
{"url": "https://clubz.bg/88725-parlamentarni_izbori_v_kosovo_shte_ima_li_jena_premier", "text": "Фрагментацията на политическия спектър в Косово вероятно ще остане - това са очакванията преди да стават ясни първите предварителни резултати от парламентарните избори в Косово, които се проведоха в неделя, съобщи БНТ.  Очакванията са лявоцентристка коалиция да смени във властта консервативния блок от партии на бивши партизански командири от войната преди 20 години. А по призив на Белград - косовските сърби регистрират рекордно висока избирателна активност. Тепърва ще стане ясно дали Вьоса Османи (Демократичен съюз на Косово) ще е първата жена премиер и дали с Албин Курти (\"Самоопределение\") ще трябва да търсят трети коалиционен партньор. Партиите от т.нар. военна коалиция на Рамуш Харадинай и Кадри Весели участват поотделно в тези избори. Те се надяват с мобилизация на твърдия си електорат да неутрализират пасива от несправянето с корупцията и безработицата. Избирателната активност е по-висока в сравнение с изборите преди 2 години и се очаква да доближи 50 процента, като за това най-голям принос има сръбската общност. Горан Ракич, лидер на \"Сръбска листа\", заяви по-рано днес: Подкрепяната от Белград \"Сръбска листа\" цели да вземе всичките 10 гарантирани за косовските сърби места от общо 120 в парламента в Прищина. ", "date": "2019.10.06", "title": "Парламентарни избори в Косово: ще има ли жена премиер?"}
{"url": "https://clubz.bg/88722-vtori_svidetel_sreshtu_trymp_za_razgovora_mu_sys_zelenski", "text": "Втори информатор е предоставил сведения за разговора между американския президент Доналд Тръмп и украинския му колега Володимир Зеленски, съобщиха американски медии, цитирани от световните агенции.  Става дума за разговора, в който се твърди, че Тръмп е поискал разследване на опонента му от Демократическата партия Джо Байдън и неговия син. Скандалният разговор на Зеленски с Тръмп - катастрофа или ловка игра? Вторият свидетел е служител от разузнаването и е разговарял с генералния инспектор на разузнавателната общност Майкъл Аткинсън, твърди телевизионният канал Ей Би Си.  Медиите цитират Марк Заид, адвокатът, който представлява първия информатор. Той заяви в интервю, че има и втори клиент.   Тръмп изнудвал Зеленски по телефона Адвокатът е подчертал, че клиентът му  . Вторият информатор може да посочи подробности за телефонния разговор, състоял се на 25 юли.  Тръмп определи твърденията на първия източник като \"напълно неточни\". Демократите в Конгреса започнаха разследване за импийчмънт, след като информацията от информатора бе оповестена миналия месец, припомня ДПА. Вторият осведомител не е разговарял с конгресмените, които водят разследването.  Тръмп изнудвал Зеленски по телефона", "date": "2019.10.06", "title": "Втори свидетел срещу Тръмп за разговора му със Зеленски "}
{"url": "https://clubz.bg/88718-domuschiev_za_vratarskiq_kazus_na_bfs_totalitarno_reshenie_vzeto_v_boqna", "text": "Казусът с взетото от Изпълкома на БФС решение за забрана на вратари с паспорти извън ЕС в българския футбол от следващия сезон придобива все по-гротескни размери. То вече предизвика доста полемики сред футболните хора, а днес в коментарите се включи и собственикът на \"Лудогорец\" Кирил Домусмчиев, който е и член на Изпълкома на БФС. Бизнесменът дава интервю пред една от медиите, които придоби покрай Нова телевизия по-рано тази година - сайта Gong.bg. В него Домусчиев остро се противопоставя на решението, наричайки го \"пълно безумие\" и слагайки кавички на \"умно решение\" - няколко пъти. Странният вратарски случай на БФС Оказва се, че босът на \"орлите\" не е присъствал на заседанието на ИК на БФС преди дни. Той минава за един от най-приближените хора на президента на централата Борислав Михайлов, на когото е оказвал неколкократна подкрепа. В този дух са всичките отговори на боса, той на няколко пъти недоволства от проф. Лъчезар Димитров, председател на Треньорската школа и технически директор на БФС. В интервю за сайта на съюза, публикувано преди два дни, професорът по футбол поема отговорност за предложението за спорното решение. Това също е любопитен момент, тъй като дни по-рано останалите членове на Треньорската школа, начело с Михаил Мадански, не знаеха за такова предложение и твърдяха пред медиите, че не е обсъждано с тях. Димитров стига още по-далеч, като заявява за bfunion.bg, че се обсъжда забрана за играчи извън ЕС на всички постове, не само на вратарския: Домусчиев остро недоволства от всичко това.  Според него такива решения ще повлияят още по-зле на българския футбол - клубовете щели да бъдат отслабени още повече и да станат по-неконкурентни.", "date": "2019.10.06", "title": "Домусчиев за вратарския казус на БФС: Тоталитарно решение, взето в \"Бояна\""}
{"url": "https://clubz.bg/88727-gerb_sofiq_g_jo_manolova_parite_za_deca_s_uvrejdaniq_ne_sa_pari_hvyrleni_na_vqtyra", "text": "Това пише в позиция на ГЕРБ-София, разпространена днес.  \"Столична община осигури 732 хил. лв. безвъзмездни средства от оперативна програма „Региони в растеж“ за изграждане на два центъра за подкрепа на 190 деца с множествени увреждания и техните семейства. Предстои основен ремонт и преустройство на старата сграда, в която се намираше дом за деца лишени от родителски грижи\", заявяват от столичната организация на партията.", "date": "2019.10.06", "title": "ГЕРБ-София: Г-жо Манолова, парите за деца с увреждания не са пари, хвърлени на вятъра"}
{"url": "https://clubz.bg/88704-razkrit_e_obiryt_na_bankov_klon_v_sofiq_ima_zadyrjan", "text": "Полицията е задържала мъж, заподозрян за обира на банков клон в София, съобщи БНР, позовавайки се на свои източници от разследващите органи. Според информацията от МВР за разкрили случая, но се издирват и други участници в престъплението.  Намерени са около 60 хиляди лева от откраднатите 185 хил. лв., съобщи още програма „Хоризонт“. Очаква се през деня днес да станат известни подробности по случая.  Намериха запалена кола след странния обир на банков клон в София В събота почти 200 000 лева изчезнаха от сейфа на банков клон в столичния квартал „Люлин\" в София. Касиерката за кратко напуснала офиса на банката, без да заключи парите, а когато се върнала, установила липсата им. Това твърди самата тя пред полицията. Час след обира вчера полицията откри подпален автомобил. Колата, коята прилича на \"Опел Астра\", е намерена край с. Мрамор, което хем е отдалечено на 10-ина км от мястото на обира, хем по скоростната тангента е на няколко минути път.  ", "date": "2019.10.06", "title": "Разкрит е обирът на банков клон в София, има задържан"}
{"url": "https://clubz.bg/88703-myjyt_ubil_4_ima_policai_v_parij_e_bil_islqmist", "text": "Мъжът, убил с нож 4-ма служители на парижката префектура на полицията, е изповядвал радикално виждане за исляма. Той е бил във връзка с хора от ултраконсервативната салафитска общност, съобщи шефът на националната антитерористична прокуратура Жан-Франсоа Рикар, предаде БТА. Четирима полицаи убити с нож от колега пред префектурата в Париж (СНИМКИ) Първоначалните следствени действия са установили, че той е „одобрявал някои насилствени действия, вършени в името на тази религия“, „не искал повече да има определени контакти с жени“, „оправдал“ атентатите срещу сп. \"Шарли ебдо\" през 2015 г., а освен това „от няколко месеца е променил начина си на обличане“, уточни на пресконференция късно в събота прокурорът. Убиецът на полицаите в Париж е приел исляма преди 18 месеца Преди нападението тази седмица нападателят е разменил 33 есемеса със съпругата си, като всички те имали религиозен характер и завършвали с думите „Аллах акбар“, е заявил още Рикар, цитиран от \"Ройтерс\". Според \"Франс прес\" името на нападателя е Микаел Арпон. Убиецът на полицаите в Париж е приел исляма преди 18 месеца", "date": "2019.10.06", "title": "Мъжът, убил 4-има полицаи в Париж, е бил ислямист"}
{"url": "https://clubz.bg/88700-zadava_li_se_reforma_v_obshtestvenite_medii", "text": "Кризите от изминалите месеци в Българската национална телевизия (БНТ) и Българското национално радио (БНР) изправиха законодателя пред логичния въпрос - нужни ли са реформи в обществените медии. Ако доскоро за такива само се говореше, но никой така и не ги виждаше, сега все повече депутатите обмислят внасянето на изменения в архаичния Закон за радиото и телевизията, с които да се сложи (по възможност) нов ред по отношение на финансирането и управлението на обществените медии. Рашидов: Ще внесем промени, полезни и за обществените, и за частните медии Фокусът е основно върху БНТ - която, както Клуб Z първи писа, е изправена пред угрозата от фалит до края на годината. \"Телевизията Майка\" празнува своята 60-та годишнина и навярно ще получи допълнителна финансова подкрепа от правителството, но срещу това ще трябва да бъдат поети ангажименти за реформи. Генералният директор на БНТ Емил Кошлуков в момента разработва законодателни изменения, които да предложи за съгласуване на народните представители, разказват депутати от комисията по културата и медиите в Народното събрание. Самият Кошлуков, който над една година бе програмен директор на телевизията (преди да се яви повторно на конкурс за генерален такъв и да го спечели), се дистанцира от натрупаните през годините дългове и с назначаването си на поста успя да съкрати някои разходи - от предаванията \"Стани богат\", \"Спортисимо\", \"Референдум\" и др. БНТ сваля \"Стани богат\" и \"Спортисимо\" Според депутати от управляващото мнозинство на обществените медии трябва да се наложи своеобразен \"валутен борд\".  Негов колега от същата парламентарна група пък допълва, че сега има ненужно много външни продукции в телевизията, които съответно й струват повече пари, отколкото ако сама ги произведе. Кошлуков сваля \"Стани богат\" и спорта от БНТ3 Засега обаче управляващите не са готови да подкрепят идеята на колегите си от левицата за замяна на недействащата т.нар. \"такса електромер\", или Фонд \"Радио и телевизия\", който на хартия би трябвало да финансира БНР и БНТ, с друга, по-независима от силните на деня форма на отпускане на средства. БНТ фалира през октомври? Още от 2003 г. ЗРТ предвижда фонд, който по план да финансира първоначално отчасти, после напълно обществените медии. Такъв обаче не бе създаден, остана си мъртъв текст и всяка година влизането му в действие напълно (да поеме 100% от финансирането) се отлага с една година напред. Това става при гласуването на годишния бюджет - с преходни и заключителни разпоредби и без дебати.  Кошлуков се разграничи от предишния шеф на БНТ От левицата готвят изменения в ЗРТ, с които фондът да заработи на практика, без да се събират такси от потребителите, които според закона се начисляват въз основата на всеки регистриран електромер. Идеята на БСП е парламентът да определя бюджета на обществените медии, а той да се разпределя публично от представители във фонда, а не по усмотрение на генералните директори на съответните медии.  СЕМ даде седмица на шефа на БНР да си подаде оставката Наближава обаче стартирането на бюджетната процедура за Бюджет 2020. А до момента всичко казано не е притворено в законодателна инициатива. Само едно изменение в ЗРТ отлежава в деловодството на Народното събрание. С него се предвижда мандатите на генералните директори на БНТ и БНР да бъдат 5-годишни, а не 3-годишни, както е сега. Основният мотив е да могат да разгърнат спокойно управленските си програми. Предвид скандалите, с които тръгнаха мандатите на избраните това лято директори Кошлуков и Светослав Костов, тези изменения остават все така замразени. БНТ сваля \"Стани богат\" и \"Спортисимо\" Кошлуков сваля \"Стани богат\" и спорта от БНТ3 БНТ фалира през октомври? Кошлуков се разграничи от предишния шеф на БНТ СЕМ даде седмица на шефа на БНР да си подаде оставката", "date": "2019.10.06", "title": "Задава ли се реформа в обществените медии"}
{"url": "https://clubz.bg/88705-botev_plovdiv_shte_ima_nov_trenor_i_sporten_direktor", "text": "По всичко изглежда, че \"Ботев\" (Пловдив) ще има нов нов старши треньор. И спортен директор. След поредното фиаско вчера - 0:3 при гостуването на съименника от Враца, собственикът на клуба Георги Самуилов поиска оставките на наставника Желко Петрович и директора Адалберт Зафиров. След срещата Петрович, който е в открит конфликт със Зафиров, говореше за зимна селекция и за стабилизиране на клуба дотогава. \"Ботев\" обаче, който стигна до финал за Купата и имаше силно представяне в първенството, сега е предпоследен след 12 кръга с 9 точки от само две победи и три равенства. Само \"Витоша\" (Бистрица) е зад \"канарчетата\". Тимът имаше проблеми след загубата във Враца. Феновете на стадиона принудиха част от футболистите да съблекат фланелките, а в \"Коматево\" трябваше да ги пази полиция от разгневените \"бултраси\". Униформените направиха кордон, а до инциденти не се стигна - запалянковците разговаряха с играчите, но повече държаха пред тях да застанат Петрович и Зафиров. Това обаче не се случи и те се разотидоха рано.", "date": "2019.10.06", "title": "\"Ботев\" (Пловдив) ще има нов треньор и спортен директор"}
{"url": "https://clubz.bg/88706-lyubomir_dacov_2020_g_shte_e_riskova_trqbvat_buferi_v_byudjeta", "text": "В бюджета за 2020 г. трябва да има предвидени буфери, заради несигурността, която се очертава в икономиката през следващите години. Това заяви пред БНР финансовият експерт и бивш зам.министър Любомир Дацов. По думите му очакванията са следващата година да е силно рискова заради сътресения в световната икономика.  предупреди той. И обяви, че в бюджета на страната за следващата година трябва да се видят буфери, които да адресират евентуално несигурността, която се очертава в икономиката в близко бъдеще.  Дацов коментира още, че София има огромен дефицит в бюджета за тази година в размер на 230 млн. лева и сериозна задлъжнялост от 98% спрямо приходите, които общината има. По думите му столицата е след първите 10 общини по дълг, тъй като средният дълг на общините в държавата е около 57%.   По думите на експерта - не само в общините, но на финансите по принцип проблемът е най-вече в ефективността на харченето на парите.", "date": "2019.10.06", "title": "Любомир Дацов: 2020 г. ще е рискова, трябват буфери в бюджета"}
{"url": "https://clubz.bg/88708-ognqn_minchev_fiksirane_samo_vyrhu_istoriqta_riskuva_otchujdavane_sys_severna_makedoniq", "text": "Коментарът е на политолога доц. Огнян Минчев, споделена в предаването \"Неделя 150\" на програма \"Хоризонт\" на БНР.  По думите му България продължава да поддържа гледни точки, които досега не са донесли особени резултати. И даде примери: Според Огнян Минчев страната ни трябва да има подход, който да обезсили позициите на традиционната пропаганда и да се опита да превърне македонците в по-близки за нас хора:  Доц. Минчев е категоричен, че България няма нужда да прави компромиси, защото въпросът е в това кога кой въпрос можем да поставим.  Позицията му идва на фона на предстоящата среща на Съвета на ЕС на 17 октомври, когато се очаква да бъде отправена покана съм Северна Македония и Албания за членство в ЕС. Каракачанов: Македонските политици на маса са добри българи, но иначе увъртат Миналата седмица обаче гемата са историята и интерпретациите й отново изплува на дневен ред, вицепремиерът Красимир Каракачанов настоя за твърда позиция на България и дори спиране на Северна Македония по пътя към ЕС заради това. Позицията на правителството като цяло бе по-умерена, но вицепремиерът Екатерина Захариева обяви, че подкрепата ни никога не е била безусловна.  Захариева: Подкрепата за Северна Македония никога не е била безусловна Борисов: Нека тази убийствена война от страна на Скопие да не продължава И днес пред БНР от ВМРО (\"Обединени патриоти\") обявиха, че нямало да позволят \"арогантно отношение\" от страна на Северна Македония. Депутатът Александър Сиди заяви: Руското влияние пречи за сближаване на България и Македония По думите на Сиди северномакедонските политици трябва да си дават сметка, че дори вътрешнополитическото им говорене дава отзвук извън границата и  Зоран Заев: Приемаме препоръките на България Във вторник се очаква да бъде обявена българската формулировка на подкрепата, с която министър-председателят Бойко Борисов ще гласува на 17 октомври на заседанието Съвета на ЕС за началото на преговорите за членство със Северна Македония.  Захариева: Подкрепата за Северна Македония никога не е била безусловна Борисов: Нека тази убийствена война от страна на Скопие да не продължава Руското влияние пречи за сближаване на България и Македония Зоран Заев: Приемаме препоръките на България", "date": "2019.10.06", "title": "Огнян Минчев: Фиксиране само върху историята рискува отчуждаване със Северна Македония "}
{"url": "https://clubz.bg/88707-proval_na_pregovorite_vashington_phenqn", "text": "Преговорите между САЩ и Северна Корея за ядрените оръжия на азиатската страна претърпяха нов провал, съобщи \"Ройтерс\". Работни групи от двете страни се срещнаха за разговори в Швеция. След повече от 8 часа дискусии заседанието напусна севернокорейската делегация. И хвърли обвиненията за това върху американската страна. Според него САЩ са повишили очакванията за преговорите с някои креативни решения и нови методи, но в крайна сметка не били предложили нищо конкретно.  В отговор от Държавния департамент на САЩ обявиха, че думите на Ким Мьонг Гил не отразяват „нито съдържанието, нито духа“ на продължилите повече от осем и половина часа разговори. Вашингтон обаче е приел поканата от шведска страна да се завърне към дискусиите с Пхенян след две седмици. За момента обаче не е ясно дали представителите на Северна Корея са склонни да има нова среща. Преговорите в покрайнините на Стокхолм са първите след срещата между президента на САЩ Доналд Тръмп и лидера на КНДР Ким Чен Ун, която се проведе в края на юни. В средата на септември американският президент уволни съветника си по национална сигурност Джон Болтън, като една от версиите за неговото освобождаване беше именно провал в преговорите с Пхенян, припомня \"Свободна Европа\".", "date": "2019.10.06", "title": "Провал на преговорите Вашингтон - Пхенян"}
{"url": "https://clubz.bg/88655-pisaha_ne_samo_za_da_se_znae", "text": "Думите са на Сава Славчев. В следващите три недели Клуб Z ще публикува откъси от тритомника, събрал най-доброто от текстовете на проф. Никола Георгиев. Почина проф. Никола Георгиев, един от големите съвременни интелектуалци \n\t  Сократ – човекът,  \n\tкойто не пишеше...  \n\tНицше Наблюдавайки съвременните „покушения срещу литературата“ , Р. Уелек, огорчен и обезпокоен, отваря дума и за малобройната, но инак твърде шумна група на „мълчаливците“ (Джордж Стайнър, Ихаб Хасан и др.), според които литературата, ако още не е пристигнала, вече е поела по пътя към замлъкването. В полемиката си маститият литературовед не се отказва и от реторическия ефект на парадокса: за мълчанието също трябва да се говори – и господата говорят ли, говорят... Доводът, освен че е поизтъркан, не е и логически безупречен, тъй като езиковата философия успя да снеме донякъде парадокса чрез разграничението между „обсъждано мълчание“ (beredtes Schweigen) и „мълчащо мълчание“ (schweigendes Schweigen). Снета или неснета като парадокс, алтернативата „да говоря – да мълча“ минава през развитието на човешката духовност, люшкайки го драматично между опиянението на силата и горчивината на слабостта. Тази многовековна и всечовешка алтернатива покрива частично една друга, също тъй драматична алтернатива – „да говоря – да пиша“. Тя е отправната точка на тази статия, като от грамадния ѝ обхват – а той включва основни проблеми на духовността и частни въпроси на типологията на повествователните жанрове – ще подберем това, което има що-годе някаква връзка с историята на българската литература и книга. Устна и писмена реч са бивали оразличавани и противопоставяни, подценявани и възвеличавани, едната за сметка на другата, по много различни белези, поводи и съображения. Ето накратко някои от тях. \n\tПо белега първичност – вторичност, мисловно малко смътен, но ценностно ясно ориентиран, предимство се отдава на устната реч. Човекът със здрав разум (а доскоро и учените бяха на това мнение) смята устната реч за първична във всяко отношение, а писмената за вторичен и производен вариант, подчинен на първоосновата си. В света на езикознанието тази йерархия е водела до идеите, че негов основен предмет е устната реч и че добрият езиковед трябва да работи повече с ухото, отколкото с окото и да прави „ушна филология“ (Ohrenphilologie). За сосюрианството означаващото има звукова природа. Някъде от Р. Якобсон насам започва да си пробива път гледището, че устна и писмена реч са самостойни езикови пластове или стилове, всеки със свои закони, а в най-ново време „граматологизмът“ на Ж. Дерида  постави писмената реч в основата на европейската култура. Писмената реч според него не е по-малко естествена от устната, нито пък е нейна сянка или случайно наметната дреха.  Разприте относно йерархизирането на писмената и устната реч по приоритетен белег са културологичен факт, чието съществуване трябва да бъде най-напред осъзнато, а механизмът му – изследван. В този механизъм има достатъчно устойчиви опори за решения, които биха обезсмислили разприте, но има и хлъзгави полета, върху които открай време никнат ирационални страсти и възможности за хитроумни манипулации с тях – както това става например, когато двойката устна – писмена реч се приложи към двойката народно – лично творчество от романтическата, пък и не само от романтическата фолклористика. Рационалното и ирационалното раздвоение в отношението към двата типа реч се шири и в много други области. Така например създателите на писмености, исторически реални или фиктивни, редовно биват митологизирани и към тях отделните епохи изразяват почитта си, всяка според присъщите ѝ начини за това. Писмеността фиксира, „заковава“, написаното остава, то не може да се унищожи или промени – Littera scripta manet; Что написано пером, того не вырубишь топором. Служителите на най-големите съвременни религии благоговейно изнасят пред паството си книга, в която черно на бяло и веднъж завинаги е запечатано божието слово... Това обаче е само едната страна на непрекъснато преобръщания медал на устното и писменото слово. В диалога „Федър“ (274–275) Платон изказва опасението, че за разлика от устното слово, при което говорителят може да следи за въздействието му и овреме да се съобразява с възможностите на слушателите си, писменият текст е беззащитен пред читателите, които ще го четат, разбират и криворазбират. Марциан Мавър (I–II в.) също се безпокои за съдбата на книгите, каквато те според него имат (habent sua fata libelli), защото знае ли човек в чии ръце и на чий ум ще попаднат. А в епохата на ранното християнство с нейните добре известни умонастроения Климент Александрийски вече не се плаши за книгата, а с книгата плаши читателя: „Който пише книги, дава меч в ръцете на дете.“ (Климент е бил един от активно пишещите хора на времето си.) Способността на писмеността да фиксира и да бъде „паметта на човечеството“, както бива възхвалявана, така бива и заклеймявана – в последно време и по нравствено-политически причини. От истината, че езикът определя не само какво може, но и какво трябва да се каже, автори от Р. Барт  до ултралевите вадят изводи за тоталитарната (буквално „фашистката“) природа на езика. И тъй като между „трябва да се каже“ и „трябва да се направи“ разстоянието не е голямо, на фиксиращата способност на писмената реч се придава честта да бъде най-здравата връзка между езика и държавнопотисническото „трябва да се направи“. В тази неблаговидна, но само частна функция на писмеността Леви-Строс вижда нещо исторически и функционално изчерпващо. Чрез разпространението на книгите днес хората губят независимостта си , а в древността начална функция на писмеността е била да улесни поробването на човека. Последното гледище обаче не могат да подкрепят и най-внушителните – а те са били наистина внушителни – административни писарници на прословутите древни сатрапии... В действителност езикът е сам по себе си тоталитарен точно толкова, колкото той е например само строга синхронна система и нищо повече. Освен това горните мнения са образец на разместване между код и смисъл, цел и средство – да не говорим за бъркотията в полето на политиката. Ще напомним само, че в писмена реч са Декларацията на независимостта, манифестът към пролетариите от всички страни, окървавените писма, призоваващи към въстание. Писмената реч е безспорно по-малоканална и опосредстваща в сравнение с устната. Напрежението в оценките на това положение включва в реториката си ред вещни значения или вещни метонимии и метафори, между които книгата, човешкият глас, буквата. Исторически силно изменчива по облик, техника и функции, книгата е предмет и на коренно противоположни оценки. Чет нямат славословията („книгите са корабите на идеите“, „всичко най-добро в своя живот дължа на книгите“), не са по-малко и нападките срещу нея, защото те са не само словесни, обикновено пак в книги, но и физически, включително горящата главня.  Борбата срещу книгите на „другите“ в името на своите върви успоредно с идеите за радикален отказ от книгата, на които търпеливата книга векове наред, та и днес дава място по страниците си. От грамадната антибиблиада ще напомним с оглед на по-нататъшните си цели дълбокия и противоречив скептицизъм към книгата у Русо. Че Русо (сам страстен писач на книги) нарича авторите на книги лъжци, а библиотеките – гробници на мисълта и духа, и че окайва нещастниците, които от самозаблуда или по принуда четат, е естествена и малко изненадваща част от неговата полемика с „цивилизацията“. По-сложно и многозначително е, че като довод във филипиките срещу книгите и четенето е използвано детето – същото дете, което класицизмът не допуска на театралната сцена, защото е твърде неразумно и може да докара възрастните до плитка и сълзлива сантименталност, и което според Русо е най-тъжната жертва на книгата и четенето. „Четенето е бич на детството“, пише Русо в педагогическия си роман „Емил“.   Един век по-късно други хора при други обстоятелства вярват, че детето трябва да чете „а, бе – то сляпото окато прави“, но Русо е на обратното мнение: „Дете, което чете, не мисли.“ Източник на знание според него е естествената, искрената, „никога немамещата природа“. Тази страстна реторика против книгата също не минава без нея. Използваната от Декарт и мнозина други метафора „великата книга на света“ се появява и у Русо, но като книга, която не е за четене: „Не трябва да се чете, трябва да се гледа“ (Il ne faut pas lire, il faut voir). Какво по-точно означава това гледане, не е много ясно, но не е и толкова важно. Важното е, че състраданието към детската невинност, непосредственост и свобода (още сме далеч от Фройд!) бива използвано в натиска върху опосредеността и социалния престиж на писмената реч. Така Русо присъединява нов глас към една прастара оценка на писменото слово, която в емоционален план стига до опозицията живо-мъртво и лее живия глас на мъртвата буква, а във философски, юридически, херменевтичен и пак емоционален план – до всеизвестния конфликт между дух и буква. В областта на правото противоречието между дух и буква ще да се е появило с формулирането и записването на законите – във всеки случай, за римското право то е било теоретически проблем и практическа задача. На бедната буква, използвана реторически метонимично, се пада съмнителната чест да стане основа на производните „буквално“, „буквалистки“ и да бъде натоварена с неизпълнимата задача да изразява еднозначния, предначертан от законодателя смисъл – търсен, тачен, но стигне ли се до прилагането му – подозиран и скрито презиран. В юридическата херменевтика буквалисткият подход редовно бива оценяван като тесногръдие или с едно друго ласкателно производно от „буква“ – „буквоядство“. И каквото и да е, едно от основополагащите съчинения на европейския демократизъм се нарича не „Буквата“, а „Духът на законите“.  \n\t   ", "date": "2019.10.06", "title": "Писаха не само, за да се знае"}
{"url": "https://clubz.bg/88709-prof_gerdjikov_nqma_takava_dyrjava_moje_da_ne_poluchi_registraciq", "text": "Името на новоучредяващата се партия на Слави Трифонов \"Няма такава държава\" може да е форма на провокация и може да се очаква с това име да има проблем с регистрацията й в Софийския градски съд. Това заяви пред БНР юристът, бивш служебен премиер и бивш председател на Народното събрание проф. Огнян Герджиков. Той отбеляза, че законът не позволява партия да уронва доброто име и престиж на държавността. Юристът не се позова на конкретни текстове от Закона за политическите партии, но заяви: Няма такава секретност... По думите на Герджиков това може да е провокация, защото \"няма лоша реклама\" и едно евентуално спиране от съда би могло да изиграе консолидираща роля Учредителното събрание на партията бе вчера, проведе се на закрити врати и в пълна секретност. Речта на Трифонов бе разпространена по-късно. Слави Трифонов: Не съм алчен за власт, а за справедливост (РЕЧ + ВИДЕО) Сега по закон предстои в рамките на до 3 месеца да бъдат внесени документи за регистрация в съда. Освен документите от учредяването, новата формация трябва да приложи и списък с поне 2500 членове. След подаването на искането за регистрация в рамките на 1 месец съдът на открито заседание трябва да се произнесе за регистрация.  Условното предсрочно освобождаване на разделението на властите По думите му непрекъснатите промени в законите не са само в областта на наказателното право: Според професора по право професионализмът у нас не е на почит и е в криза: Кирилов: Да има съкратено производство, но без по-леки наказания Проф. Огнян Герджиков заяви, че е съвсем оправдано да се направи опит да се изработи нов Наказателен кодекс: Слави Трифонов: Не съм алчен за власт, а за справедливост (РЕЧ + ВИДЕО) Условното предсрочно освобождаване на разделението на властите Кирилов: Да има съкратено производство, но без по-леки наказания", "date": "2019.10.06", "title": "Проф. Герджиков: \"Няма такава държава\" може да не получи регистрация"}
{"url": "https://clubz.bg/88664-s_bugi_praznik_sybirat_sredstva_za_pametnik_na_barabata", "text": "Това съобщават от Z-Rock  - радиото, в което Буги Барабата водеше сутрешен блок почти до последния си дъх. Отиде си Буги Барабата (ВИДЕО) Един от най-обичаните български блусари издъхна изненадващо в края на юли и е погребан на Бакърена фабрика. Последно сбогом с Буги... Като на концерт, само че по-тъпо (ВИДЕО) Предстоящият купон ще се състои в Терминал 1, датата е 29 октомври, а събитието във фейсбук може да проследите . Освен другото, той ще съвпадне с 13-ата годишнина на Z-Rock. Билетите вече са в продажба на цени . Те могат да бъдат закупени и  Чухте ли как \"Тангра\" прави \"Равносметка\" в памет на Буги? Както Клуб Z вече писа, след кончината на Буги негови приятели и колеги му отдават почит по различни начини, включително група \"Тангра\" направи кавър на \"Равносметка\". Последно сбогом с Буги... Като на концерт, само че по-тъпо (ВИДЕО) Чухте ли как \"Тангра\" прави \"Равносметка\" в памет на Буги?", "date": "2019.10.06", "title": "С \"Буги празник\" събират средства за паметник на Барабата"}
{"url": "https://clubz.bg/88652-putin_e_mnogo_po_hityr_ot_obama_i_trymp_vzeti_zaedno", "text": "Москва готви ново анексиране. Беларус е далеч по-застрашена в сравнение с Украйна. Стратегията на НАТО и ЕС спрямо Русия се провали. Президентът Владимир Путин е много по-хитър от Барак Обама и Доналд Тръмп, взети заедно. Тази позиция, както и вижданията си за съвременната международна политика излага бившият първи съветник на Путин   в интервю, дадено за германския в. \"Ди Велт\". Разочарован от Путин, Иларионов напуска Кремъл. В момента работи за анализаторския център \"Cato Institute\" с централа във Вашингтон. - Да възкреси руската империя в границите й от 1800 г. Това включва големи територии от Украйна и Беларус. - Да. - Стратегията на НАТО, както и на ЕС е да възстановят международния ред такъв, какъвто той беше преди руската агресия в Грузия през 2008 г. и в Украйна през 2014 г. Тези цели и до днес не са постигнати. - Това не е моят бизнес. Преди бях съветник, днес вече не. Аз съм нещо като метеоролог, който следи какво става на хоризонта, анализирам обстановката и предупреждавам, че най-вероятно се задава буря. И искам хората да знаят, че най-застрашената от Москва европейска държава е Беларус, там заплахата е най-голяма. - Вярно е, че дълго време на балтийските страни се гледаше като на фронтови държави, застрашени от Русия. Чрез умна стратегия обаче НАТО подобри защитата им. Там има перманентна ротация на натовски войски, масирани учения и подобрено наблюдение на обстановката. Изглежда, че всичко това помага. В противен случай нападение би било по-реалистично. Плановете за сплашване са забележителна промяна в стратегията на НАТО - вместо готовност да се реагира на агресия, се предприемат превантивни мерки и се изпращат многонационални бойни сили. Но трябва да се направи още повече. - Да. Тази стана не е членка на НАТО, нито на друг военен съюз и не разполага с надеждна защита. Възниква въпросът какво ще направи НАТО и дали изобщо ще предприеме нещо, ако Беларус бъде нападната и анексирана. - Няма по-голям риск от Беларус. Дори Украйна не би могла да се сравнява с нея. - От гледна точка на господин Путин Беларус е важна част от историческа Русия. - Примерно беларуският президент Лукашенко може да иде в гората за гъби и никога да не върне. В миналото видяхме, че Москва има много възможности да отстранява личности. И когато изчезне човек №1 в Беларус, то тогава никой няма да е в състояние да издава заповеди. Така цялата система ще се разклати. От 25 години хората в Беларус следват една единствена личност - Лукашенко. Всичко е съобразено с него. Никой не би желал да го замести, просто няма такъв човек. Липсва и гражданско общество, няма ефективни партии, нито ефективен парламент. 90 на сто от населението говори руски, болшинството са православни християни, а отношението към Русия като цяло е положително. Изхождайки от това, играта на Путин би била лесна. Най-голямата грижа на европейците трябва да е Беларус. - В началото на боевете в Украйна един олигарх (президентът Петро Порошенко - б. р.) свика собствени батальони, за да се противопостави на руския агресор. Това беше знак за действаща гражданска култура. Подобно нещо в Беларус няма. - Виждаме един нов подход. Намеренията на Зеленски са чудесни. Въпросът е какво в крайна сметка ще постигне. - Но агресията тръгна от Русия, а не от Украйна. Ето защо е все едно какво прави Зеленски. Не е изненада, когато жертвата на нападение казва: \"Искам мир.\" Въпросът е дали това е най-добрата стратегия, за да се постигне мир. - Самият Путин го каза - иска да поддържа във форма войската си. Същевременно той показа, че е много по-хитър от бившия президент на САЩ Обама и от настоящия Тръмп, взети заедно. - Преди 2015 г. всеки вярваше, че доминираща сила в Близкия изток са американците. След намесата на Путин и след като Тръмп изтегли от Сирия част от военния си контингент, тогава изведнъж всеки разбра, че американците напускат тази страна, идват руснаците. Е, тогава с кого трябваше да се сключват сделки? С руснаците, с Путин. Оттогава геополитическото положение в Близкия изток се промени драматично в полза на Путин. Сега американците изцяло ще бъдат пренебрегвани. За Путин това е голяма политическа победа. - Зависи от от психологията в главите на политическите лидери на Запада. Днес е налице една съвсем друга политическа класа отколкото преди 30-40 години. - Погледнете Германия: Ангела Меркел и абсолютно друга личност в сравнение с Конрад Аденауер.", "date": "2019.10.06", "title": "\"Путин е много по-хитър от Обама и Тръмп, взети заедно\""}
{"url": "https://clubz.bg/88676-portugaliq_levicata_ochakva_nov_mandat_ot_izborite_dnes", "text": "Социалистът Антониу Коща изглежда в добра позиция да получи нов мандат на парламентарните избори в Португалия в неделя, които се надява да спечели с досегашната си икономическа политика след четири години начело на правителство на малцинството, подкрепяно от крайната левица, предава Франс прес, цитирана от БТА. Последните допитвания поставят социалистите начело в избирателните нагласи с 37 процента пред десноцентристката Социалдемократическа партия с 30 процента, макар и преднината им да е намаляла наполовина за три месеца. Победата вероятно ще е с твърде малка преднина, за да може бившият кмет на Лисабон от индийски произход да получи абсолютното мнозинство, за което мечтае, за да се отърве от партньорите си. Португалската Социалистическа партия е една от малкото успешни в европейското социалистическо семейство. Тя дойде на власт през 2015 г. чрез безпрецедентен съюз с Левия блок и Комунистическата партия, макар че изборите бяха спечелени от коалиция от десни партии. Португалия, която пострада тежко от дълговата криза, тогава излизаше от спасителен план в размер на 78 милиарда евро (2011-2014 г.), дадени назаем от Брюксел и Международния валутен фонд в замяна на драстични бюджетни икономии, реформи и приватизации. Антониу Коща и финансовият му министър Мариу Сентену, който от края на 2017 г. ръководи Еврогрупата, започнаха да отменят икономиите на десницата и определиха за свой приоритет възстановяването на покупателната способност, като същевременно се възползваха от благоприятната конюнктура, за да продължат да оздравяват държавните сметки. Страната в момента е с най-високия си икономически растеж от 2000 г. - 3,5 процента през 2017 и 2,4 процента през 2018 г. Безработицата спадна до равнищата отпреди кризата - 6,4 процента от БВП през юли, а бюджетният дефицит се очаква да бъде сведен до 0,2 процента от БВП тази година. Коща успя да опровергае прогнозите на дясната опозиция, която предричаше, че ще му е изключително трудно да спази едновременно европейските си ангажименти и обещанията пред своите съюзниците. Главният съперник на Коща, бившият кмет на северния град Порто Руи Риу от Социалдемократическата партия, води трудна кампания срещу социалистите, защото те вече могат да се представят като гаранти на бюджетната стабилност - нещо, което беше лайтмотив на десницата.  Вляво от Социалистическата партия, съюзниците на Коща ще получат според допитванията 10 процента от гласовете за Левия блок на Катарина Мартинш и 6 процента за коалицията между комунистите и Зелените, водена от Жерониму де Соуза. Тези две формации, с които Коща трябваше четири години да води тежки преговори преди всяко гласуване на бюджета, искат да продължат да са противовес на властта на социалиста. Премиерът обаче призовава да се гласува за него в името на стабилността. Той дава като отрицателен пример съседна Испания, която е принудена да гласува на избори за четвърти път за четири години, защото социалистът Педро Санчес не получи достатъчна подкрепа за нов мандат. В Португалия на политическата сцена се появи нов играч, анималистката партия ПАН, която според анкетите може да достигне 3 процента от гласовете и също да играе роля в съотношението на силите в следващия парламент. В зависимост от това колко голяма ще е победата му, сегашният премиер ще може да състави ново правителство на малцинството с подкрепата на една или няколко от тези партии. \n\t\"Пред Антониу Коща има няколко открехнати врати\", смята политоложката Марина Коща Лобу.", "date": "2019.10.06", "title": "Португалия: левицата очаква нов мандат от изборите днес"}
{"url": "https://clubz.bg/88702-novi_pregovori_mejdu_es_i_london_za_brekzit_ot_utre", "text": "Очаква се утре да бъдат възобновени преговорите за Брекзит между Европейския съюз и Лондон, предаде Франс прес, цитирана от БТА. ЕС е по-скоро на позиция, че предложенията на британския премиер Борис Джонсън с цел избягване на Брекзит без сделка са недостатъчни. Това мотивира Джонсън да разговаря вчера с лидери на страни от ЕС. Един от неговите събеседници бе финландският премиер Анти Рине, чиято страна е председател на Съвета на Европейския съюз. Рине е подчертал в разговора си с Джонсън, че е важно да бъде намерено решение в рамките на една седмица. Холандският премиер Марк Рюте заяви в Туитър, че е разговарял с Борис Джонсън и му е обърнал внимание, че във връзка с британските предложения остава да се уточнят още много важни въпроси. Според Рюте има да се свърши още много работа преди срещата на Европейския съвет на 17 и 18 октомври. \n\tБрюксел не бе очарован от новите британски предложения за Брекзит. Лидерите на Европейския съюз ще трябва да решат на срещата си в Брюксел на 17 и 18 октомври дали са налице необходимите условия за ново удължаване на срока за Брекзит. Борис Джонсън обаче обещава Брекзит на всяка цена да настъпи на 31 октомври. Британският вестник \"Дейли телеграф\" във вчерашен материал обръща внимание на възможността Унгария на премиера Виктор Орбан да се притече на помощ на Борис Джонсън в случай, че британският лидер бъде принуден да иска отлагане на Брекзит. За подобно отлагане е необходимо единодушното одобрение на всички държави членки и само един глас против е достатъчен за блокиране на искането.", "date": "2019.10.06", "title": "Нови преговори между ЕС и Лондон за \"Брекзит\" от утре"}
{"url": "https://clubz.bg/88701-lyuboslav_penev_pred_zavryshtane_v_cska_sofiq", "text": "Любослав Пенев изненадващо може да се върне като старши треньор на ЦСКА-София. Новината бе съобщена от БТА и от фенове на \"червените\" покрай домакинския мач с \"Витоша\" (Битрица) от efbet Лига - 4:0. Запалянковците се срещнаха с мениджъра на клуба Стойчо Стоилов, на когото поискаха оставката, заедно с тази на Люпко Петрович. Пред тях Стоилов е заявил, че собственикът Гриша Ганчев иска да ангажира отново Пенев. През пролетта той беше начело на тима за около три месеца, но напусна, като заяви, че не е срещнал подкрепа от босовете на ст. \"Българска армия\".  Стоилов, който е най-довереният човек на Гриша Ганчев в ЦСКА-София, разкрил, че другата кандидатура е била на Стамен Белчев, но той е отклонил поканата, тъй като е наставник на \"Арда\" (Кърджали). Така изборът на Ганчев паднал отново върху Пенев. Стойчо Стоилов направил любопитно изказване пред феовете: че през пролетта Пенев е бил бойкотиран от група чужденци в състава, начело с бившия капитан Рубен Пинто. Затова си бил тръгнал. До поредната треньорска криза в ЦСКА-София (трета от началото на годината!) се стигна заради оставката на Люпко Петрович. Под ръководството на временния наставник Добромир Митов (той пък за втори път е в тази роля) \"червените\" сразиха \"Витоша\" с голове на Тони Уот в 4-ата, Раул Албентоса в 19-ата, Кристиян Малинов в 39-ата и Евандро в 73-тата. В неделя е сблъсъкът \"Лудогорец\" - \"Левски\".", "date": "2019.10.06", "title": "Любослав Пенев пред завръщане в ЦСКА-София"}
