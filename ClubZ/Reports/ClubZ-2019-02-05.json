{"url": "http://clubz.bg/79121-rumynski_ministyr_iska_da_poprechi_na_koveshi_za_glaven_prokuror_na_es", "text": "Румънският правосъден министър Тудорел Тоадер се зарекъл да направи всичко възможно, за да блокира назначаването на сънародничката си Лаура Кодруца Кьовеши за главен прокурор на ЕС, пише изданието Emerging Europe. Докато Кьовеши бе начело на ДНА, обвинения бяха повдигнати срещу стотици политици и държавни чиновници. Сред тях бе Ливиу Драгня - най-влиятелният политик в Румъния. По тази причина прокурорката бе взета на мушката от управляващата коалиция, в която влизат социалдемократите (бивши комунисти) и Алиансът на либералите и демократите за Европа (АЛДЕ). Лаура Кьовеши е сред петимата кандидати за главен прокурор на ЕС Уволнение за Кьовеши - шеф на антикорупционната прокуратура в Румъния Лаура Кодруца Кьовеши бе уволнена с указ на Тудорел Тоадер през юли 2018 г. Тогава тя заведе дело срещу правосъдното министерство в Букурещ за неправомерно уволнени. Случаят ще се разглежда тази година от Европейския съд за човешки права. На 4 февруари Кьовеши бе посочена като предпочитан кандидат за главен прокурор на ЕС, следвана от французина Жан-Франсоа Бонер и германеца Андрес Ритер в окончателния списък от трима кандидати. Окончателното решение ще вземе Еврокомисията в края на месеца. Назначението трябва да бъде одобрено от Европарламента. Интересното е, че точно сега Румъния е ротационен председател на ЕС. Уволнение за Кьовеши - шеф на антикорупционната прокуратура в Румъния", "date": "2019.02.05", "title": "Румънски министър иска да попречи на Кьовеши за главен прокурор на ЕС"}
{"url": "http://clubz.bg/79108-svalete_radev", "text": "От началото на Българското председателство на Съвета на ЕС, когато имах възможност да наблюдавам държавната администрация отвътре, в нея се ширеше една мантра: БСП и президентът нарочно провокират правителството на ГЕРБ, за да предизвикат криза, предсрочни избори и да назначат свое служебно правителство. Затова на провокациите на БСП и на президента не трябва да се отговаря. Радев подкрепи Мадуро. Правителството - мнозинството в ЕС Тази мантра не беше тайна, тя е звучала многократно и в медиите. Поводи не липсваха – “протестите” по случай откриването на председателството, съвпадналият с него неуспешен вот на недоверие срещу правителството и пр. Позицията на президента Румен Радев за Венецуела е очевидно поредната такава провокация продиктувана от партията му носителка. С нея той тества прага на търпение на управляващите, на обществото и на международните партньори на страната ни. Президентът Румен Радев: Да се въздържим за Венецуела Тази провокация обаче не може да бъде отмината с лека ръка, защото засяга външнополитическия курс на страната ни и свързани с него национални интереси. Тя изолира България от водещите държави в Европейския съюз и я приобщава към евроскептичното популистко правителство на Италия и крайнолявото правителство на Гърция. Извън ЕС президентът нарежда страната ни до режими като Русия, Китай, Турция, Иран, Сирия, Боливия, Куба и я противопоставя на партньори като САЩ и Канада. Представлявана от президента си, България изглежда в неприятно малцинство пред резолюцията за Венецуела на Европейския парламент, приета с 439 гласа „за“, срещу 104 гласа „против“ и 88 „въздържал се“. С нея евродепутатите заявиха пълната си подкрепа за Националното събрание като единствения легитимен демократичен орган на Венецуела и признаха Хуан Гуайдо като легитимен временен президент в съответствие с венецуелската конституция. Поспря да маха санкциите срещу Русия, сега застана зад Мадуро Радев прави това, престъпвайки правомощията дадени му от конституцията. Съгласно нейния член 98 президентът: “сключва международни договори в случаите, определени със закон” и “назначава и освобождава от длъжност ръководителите на дипломатическите представителства и постоянните представители на Република България при международни организации по предложение на Министерския съвет и приема акредитивните и отзователните писма на чуждестранните дипломатически представители в страната”. Той може също да “отправя обръщения към народа и Народното събрание”, като законодателят не ограничил техния предмет. Затова пък той изрично е посочил в чл. 105 от конституцията, че   ”ръководи и осъществява вътрешната и външната политика на страната”. Тоест Радев се изказва по въпрос, където думата има правителството – при това, като сравним позициите им – в противоречие с него. То означава, че не друг, а държавният й глава призовава за външна политика, отдалечаваща я от Европейския съюз и от водещите партньорски страни в НАТО и приближаваща я към недемократични режими в очевидно противоречие с националния интерес. Т.е. държавният глава работи против държавата си, солидаризирайки се с главната опозиционна партия (бивша комунистическа). Хибридът Радев България няма интереси във Венецуела (например петролни концесии), нито пък Венецуела има интереси в България (не сме залети от милиардни инвестиции от венецуелски петродолари). Затова пък сили като Русия и Китай имат очевидни и неприкрити интереси в поддръжката на режима на Николас Мадуро, чийто избор миналата година нито ЕС, нито САЩ, нито Канада, нито повечето от държавите в Латинска Америка признават за честен и демократичен. Основни партии го бойкотираха, а част от опоненти на Мадуро бяха хвърлени в затвора. Излиза, че българският държавен глава не само превишава правомощията си, но го прави в защита на чужди интереси. Ако САЩ разследват Доналд Тръмп по подозрения, че екипът му тайно си е сътрудничил с Русия, за да се намеси тя в негова полза на президентските избори през 2016 година, България има много повече основания за такова разследване срещу своя президент. Той не пропуска възможност явно да се солидаризира с Кремъл против Европа. Но това не е всичко. Радев предлага България да се въздържи от ясна и недвусмислена позиция спрямо сегашния венецуелски режим, който докара една от най-богатите на петрол страни в света до инфлация от 1,7 милиона процента, до хуманитарна криза, която прокуди 4 милиона от гражданите й в чужбина. Там те дирят спасение от липсата на храни, лекарства, питейна вода и от престъпността. Как да обясним, че България е готова да си затвори очите за тези факти? Най-сетне, българският президент предлага държавата ни да постъпи така, точно когато ЕС е на кръстопът и предстои да решава условията за по-нататъшната си интеграция след “Брекзит”. Когато е очевидно, че липсата на ясен ангажимент към принципите и ценности на Европа праща съответните страни в нейната периферия. Когато предимствата от членството, включително бъдещите еврофондове, се поставят в зависимост от европейската солидарност, а не от пролетарския интернационализъм на замръзналата в миналото си партия-носителка на Радев. Тази провокация на президента не може да остане без последствия. На теория той трябва да бъде гласът на нацията. На дело обаче Радев не е нищо повече от високоговорител на антиевропейската опозиция в парламента. Не може на върха на държавната пирамида да има прокремълски провокатор, който, вместо да обединява, да разделя българите с хибридните си изяви. Не може той да е главнокомандващ на въоръжените сили. Това е въпрос на национална сигурност. С позицията си Радев ясно показа от коя страна на разделителната линия в съвременния свят стои и това не е страната на България. Той престъпи нещо, което би трябвало да бъде червена линия за достойна за името си европейска демокрация. Какво още трябва да направи Радев, за да се сетят управляващите, че така повече не може? Ако от ГЕРБ и сега безхарактерно си затворят очите за поведението на държавния глава, рискуват за пореден път (след Истанбулската конвенция и случая “Скрипал”) да самоопровергаят претенциите си, че са граждани, че са за европейско развитие и че работят за България. Или си за България, или си за сегашния й президент. Среден път няма. Импийчмънт – сега. П. П. : Излишно е да говорим за т.нар. “патриоти”. Мълчанието им казва достатъчно. Президентът Румен Радев: Да се въздържим за Венецуела Поспря да маха санкциите срещу Русия, сега застана зад Мадуро Хибридът Радев", "date": "2019.02.05", "title": "Свалете Радев"}
{"url": "http://clubz.bg/79111-rechta_za_systoqnieto_na_syyuza_slojno_uprajnenie_za_sigurnostta", "text": "Това е едно от най-сложните предизвикателства в Америка от гледна точка на сигурността. Речта \"За състоянието на съюза\" събира на едно място президента, кабинета му, конгресмените, военното командване, висши дипломати и съдиите от върховния съд - всички те ще бъдат на едно и също място по едно и също време пред погледите на целия свят, предаде АП, цитирана от БТА. Осигуряването на защитеност на всеки един от тях изисква многомесечно планиране и координация, в които участват няколко структури на правоохранителните органи начело със Сикрет сървис. В тези структури хиляди сътрудници работят по този въпрос, като една част от работата им е видима, но друга остава зад кадър. Гарантирането на сигурността по време на това събитие попадна в общественото внимание при частичната парализа на работата на държавните институции в САЩ, след като председателят на Камарата на представителите Нанси Пелоси посочи съображения за сигурност като причина за своето решение да отложи тазгодишната реч на президента Доналд Тръмп. Представители на правоохранителните органи твърдят обаче, че дори и речта да е била произнесена на първоначално планираната дата, сигурността е нямало да бъде компрометирана. Сега речта е насрочена за днес. Сикрет сървис, разбира се, пази в тайна плановете си за събитието, но все пак разкри някои подробности. Още много преди речта е създадена специална комисия, която да избере възможно най-добрия начин да се гарантира сигурността на събитието. Сикрет сървис работи в сътрудничество с военните, рейнджърите, полицията, експерти по овладяване на извънредни ситуации и ФБР. Към комисията са създадени и общо 19 подкомисии в области като охрана на масови прояви, разузнаване и борба с тероризма, пътно движение и кризи. Във всяка подкомисия влизат експерти от всички правоохранителни структури. Натоварените с охраната на събитието екипи минават учения. Служителите на структурите проиграват в щабовете си възможни кризисни сценарии и анализират доклада от предходната година, за да видят какво могат да подобрят. Аналитици следят социалните мрежи за признаци на заплашително поведение и наблюдават случващото се по света, за да помогнат евентуално с допълнителна информация за охраната на събитието. Сред най-големите предизвикателства за сигурността по време на речта е и самият факт, че става дума за традиционно, повтарящо се всяка година събитие, което в някаква степен го прави предсказуемо. Освен това вариантите за избор на маршрут за пристигане и отпътуване на гостите са ограничени. В деня на събитието на поверително място се сформира оперативен щаб, в който служители на правоохранителните органи следят социалните мрежи, наблюдават пътното движение и протестни прояви, както и движението на безпилотни и други летателни средства. Ако бъдат открити някакви потенциални заплахи, за тях се съобщава на агентите на терен. Околността около сградата е отцепена. Капитолият (сградата на Конгреса на САЩ) е затворен, а тези, които се намират вътре, нямат право да се движат из сградата. Обикновено президентът и антуражът му се събират в отделна зала в сградата на Конгреса и в нея изчакват, за да влязат в пленарната зала на Камарата на представителите, в която ще бъде произнесена речта. Проверяват се станциите на метрото, противоснайперистки екипи, въоръжени със снайперски пушки, претърсват покривите на сградите, а наоколо патрулират служебни кучета за откриване на експлозиви, униформени и цивилни служители. Пътното движение се спира. В пленарната зала на камарата постоянно се извършват проверки на случаен принцип за експлозиви.  В последно време най-голямата промяна е доминацията на технологичния фактор както сред възможните заплахи за сигурността, така и сред средствата за противодействие на подобни заплахи. Въпреки сериозните мерки за сигурност има и традиционни предохранителни мерки, които се вземат за всеки случай: най-малко един от членовете на правителството в строго определената поредност на заместниците на президента, които трябва да поемат пълномощията му при неспособност от негова страна да управлява, както и поне един от съдиите от Върховния съд, не присъстват на речта. Въпреки всичко в крайна сметка агентите на Сикрет сървис са обучени да охраняват президента и го правят всеки ден, така че преминаването от работа на Южната морава на Белия дом към охрана на речта \"За състоянието на съюза\" не е кой знае каква промяна за тях, смятат отговорните лица.", "date": "2019.02.05", "title": "Речта за състоянието на Съюза - сложно упражнение за сигурността"}
{"url": "http://clubz.bg/79102-frijdym_haus_bylgariq_e_svobodna_na_distanciq_ot_naj_dobrite", "text": "През 2018 г. \"Фрийдъм хаус\" отчита 13-а поредна година, в която има спад в индекса за свобода. Влошаване на положението има в редица държави във всеки един от регионите на света - от ситуацията в утвърдена демокрация като САЩ до авторитарни режими като Китай и Русия. Демокрацията е в отстъпление, е тревожният извод от доклада на международната правителствена организация.  България остава в категория \"свободни държави\", но с 80 точки е доста назад сред първите най-добре представящи се демокрации. Със 100 точки са Швеция, Норвегия и Финландия. \"Фрийдъм хаус\": България е свободна, медиите - \"частично свободни\" Ето и ситуцията в няколко държави, в които има влошаване:  - тя вече е в категория \"частично свободни страни\" основно заради подкопаването на демократичните институции от управялващата партия \"Фидес\" на премиера Виктор Орбан. От \"Фидес\" използваха своето парламентарно мнозинство, за да наложат ограничения или контрол над опозиция, медии, релгиозни групи, академични среди, съд, неправителствени организации, бежанци и частния сектор от 2010 г. насам. - също вече е в \"частично свободни държави\" заради влошаването на осъществяването на избори, продължаващите опити на властта и проправителствените медии да обезличават независимата журналистика чрез законодателен тормоз и нечистоплътни кампании. Президентът Александър Вучич де факто е акумулирал изпълнителните власти, което е в конфликт с неговата конститутиционна роля. Никарагуа и Уганда също имат промяна надолу - от \"частично свободни\" към \"несвободни\". Има и едно подобрение - Уганда се е придвижила от \"несвободна\" към \"частично свободна\". На Балканите има и други частично свободни държави - Босна и Херцеговина, Албания и Македония. С такъв статус в Европа са още Украйна и Молдова.  От 195 оценени страни 86 (44%) са определени като свободни, 59 (30%) като частично свободни и 50 (26%) като несвободни. Въпреки че попадат в категорията \"свободни държави\", няколко страни члени на ЕС предизвикват загриженост, пише правозащитната организация. Специално внимание е отделено на убийството на разследващия журналист Ян Куцияк в Словакия и на опитите на полското правителство да постави под контрол съдебната система.  с искания за екстрадация и заплахи с присъди. Убийството на саудитския журналист Джамал Кашоги в консулството на Рияд в Турция привлече вниманието на правозащитниците върху отношението на авторитарните режими към политическите дисиденти зад граница, пише в доклада. Десетки опозиционни активисти зад граница обаче са заплашени от екстрадиране в държавите си, където според правозащитни организации не могат да очакват справедливи съдебни процеси. Специално внимание в доклада на \"Фрийдъм хаус\" е отделено на  Страната все още е в категорията на свободните държави, но с 86 точки е доста по-назад от европейските си партньори или от съседна Канада. Най-близо до САЩ като точки в класацията са Белиз, Хърватия, Гърция, Латвия и Монголия.", "date": "2019.02.05", "title": "\"Фрийдъм хаус\": България е свободна, на дистанция от най-добрите"}
{"url": "http://clubz.bg/79122-aptekite_s_6_meseca_gratisen_period_za_sistemata_sreshtu_falshivi_lekarstva", "text": "До 6 месеца всяка аптека в България ще трябва да разполага с четец и специален софтуер, с който да верифицира лекарството, което продава на пациента. Изискването се въвежда като мярка за борба с фалшивите лекарства заради влизането в сила на Европейската директива за верифициране на лекарствените продукти. Това стана ясно на извънреден брифинг в Министерството на здравеопазването, предаде “Дарик радио”. Евродирективата за борба с фалшивите лекарства влиза в сила след броени дни - от 9 февруари, информира здравният министър Кирил Ананиев. Промяната ще засегне основно аптеките, които обаче ще имат шестмесечен гратисен период, в който да инвестират в новата система, която ще ги свързва с Изпълнителната агенция по лекарствата. От думите му стана ясно още, че аптеките няма да дължат такса за включване в новата система, тъй като то е задължително. Те ще трябва обаче да закупят четци, което, в случай, че разполагат с компютър и интернет, ще им струва около 150 лева. Проблем би възникнал за аптеки, които нямат компютърна система и връзка с мрежата. За тях разходът по въвеждането на платформата за верификация би могъл да надхвърли и 1500 лева. Дали ще се стигне до временно затваряне на аптеки докато се инсталира новата система все още не е ясно. След въвеждането й фармацевтите ще имат задължението да сканират всяко лекарство преди да ни го продадат. Така според здравните власти ще се игнорира рискът от продажба на фалшиви медикаменти.", "date": "2019.02.05", "title": "Аптеките с 6 месеца гратисен период за системата срещу фалшиви лекарства"}
{"url": "http://clubz.bg/79120-cicipas_veche_e_v_sofiq_trenira_s_kuzmanov_i_lazarov_snimki_video", "text": "Най-нашумелият млад тенисист в света Стефанос Циципас се присъедини към турнира от ATP 250 \"София оупън\". И вече направи тренировка в зала \"Арена Армеец\" заедно с двама от българите в надпреварата - втората ни ракета Димитър Кузманов и Александър Лазаров. Не малко зрители аплодираха гърка, сред тях десетки деца. Нова драматична победа за Лазаров, отпадане след битка за Андреев (СНИМКИ) Първият мач на световния №12 и №2 в схемата, достигнал до полуфинал на “Аустрелиън оупън” след победа над Роджър Федерер, е срещу Ян-Ленард Щруф (Германия). За всички фенове на Стефанос ще има и специална сесия за автографи за присъстващите в залата, като точният ден и час предстои да бъдат обявени. Трима германски тенисисти преодоляха първия кръг на основната схема на \"София оупън\". С победи в по два сета се поздравиха Ян-Ленард Щруф и преминалите през квалификациите Даниел Брандс и Яник Маден. Съперникът на Циципас - Щруф, 51-и в световната ранглиста, се наложи с 6:4, 6:3 над италианеца Стефано Травалия. Двубоят продължи 74 минути, а германецът пласира 12 аса.  Брандс, 180-и в света, пласира 11 аса и елиминира поставения под номер 5 Николоз Басилашвили (Грузия) със 7:6 (7), 7:5 за 92 минути. Във втория сет Басилашвили имаше преднина 4:0 гейма, но допусна обрат. В спор за място на четвъртфиналите Брандс ще премери сили с победителя от срещата на актуалния шампион Мирза Башич (Босна) с Мартин Клижан (Словакия). Всичко, което трябва да знаете за турнира \"София оупън\" Маден, 121-и в класацията на АТР, се справи с Адриан Манарино (Франция) с 6:4, 7:6 (4) за 106 минути. Манарино, 46-и в света, навакса ранно изоставане от 2:5, но допусна втори пробив в десетия гейм, когато сервираше за изравняване на резултата в първия сет. Във втората част 29-годишният германец губеше с 3:5, но успя да стигне до тайбрек, в който триумфира, след като взе последните три разигравания. В следващия кръг Маден ще играе с победителя от двубоя Мартон Фучович (Унгария) - Андреас Сепи (Италия). Всичко, което трябва да знаете за турнира \"София оупън\"", "date": "2019.02.05", "title": "Циципас вече е в София, тренира с Кузманов и Лазаров (СНИМКИ, ВИДЕО)"}
{"url": "http://clubz.bg/79113-ekolozi_i_universiteti_neno_dimov_vzima_kontrol_nad_natura_2000", "text": "Български университети и екоорганизации се обявиха против промените в Закона за биоразнообразието, предложени от Министерството на околната среда и водите миналия месец. В момента новият законопроект е в период на обществено обсъждане до 8 февруари. Според специалистите обаче той не само не оправя проблемите в стария закон, а и противоречи на европейските директиви и българската Конституция. Прокуратурата се намеси и в \"Натура 2000\": твърде широка била Основна цел на законовите промени е създаване на органи за управление на защитените зони. В допълнение МОСВ предлагат напълно нов начин за обявяване и управление на защитените зони, които премахват научното начало от процеса.  На първо място министърът ще получи правомощия да променя \"Натура 2000\" по своя преценка без обществено обсъждане или консултация с експерти. Тоест той ще може еднолично да реши кога една зона е застрашена или не. Управлението на защитените зони пък ще се разкъсва в териториалния обхват на различните Регионални инспекторати по околната среда и водите (РИОСВ), което означава няколко различни инспектората да управляват и да носят разпределена отговорност за една защитена зона заедно със съществуващи държавни структури. Европа иска България да завърши мрежата „Натура 2000“ Вместо това трябва управлението да бъде максимално индивидуално, като за всеки парк да отговаря една най-подходяща структура, смятат еколозите. Освен това се предвижда създаване на нов Научен консултативен съвет за \"Натура 2000\", в който ще бъдат не само представители на властта и специалисти, а и работодателски групи и други секторни организации, организации на собственици и ползватели на земи. Тоест хора, които нямат интерес в опазването на природата, но имат пряк икономически интерес в защитените територии. На същото мнение е и Стефан Аврамов от фондация „Биоразнообразие“, който днес коментира пред БНР: Друг основен проблем е предложението лицата и организациите, които набират и анализират първични данни за местообитанията и защитените видове, да са длъжни да ги предоставят на МОСВ. Това е в противоречие с Хартата на основните права на Европейския съюз, Конституцията на Република България, Закона за авторското право и сродните му права, Закона за висше образование, Закона за развитие на академичния състав и Наредбата за инвентаризация и планиране в горските територии. Със становища срещу промяната излязоха Биологическият факултет на Софийския университет и факултет \"Горско стопанство\" на Лесотехническия университет. Подобна промяна означава държавен монопол върху авторския труд на НПО-та, отделни екипи от учени, специалисти в университетите, дори студенти, които изследват определени местообитания.  Изтегляне на законопроекта искат и от Националния природонаучен музей и Института по биоразнообразие и екосистемни изследвания към БАН, както и коалицията от непревителствени организации и граждански групи \"За да остане природа в България\". Европа иска България да завърши мрежата „Натура 2000“", "date": "2019.02.05", "title": "Еколози и университети: Нено Димов взима контрол над \"Натура 2000\""}
{"url": "http://clubz.bg/79114-bsp_za_venecuela_ne_ni_e_rabota_koj_e_prezident_na_druga_strana", "text": "По-рано президентът Румен Радев на практика подкрепи Николас Мадуро, обявявайки, че България трябва да се въздържи от подкрепа за позициите на мнозинството от европейските страни, които признаха за изпълняващ длъжността президент на страната Хуан Гуайдо. Тази сутрин след заседание на Съвета по сигурността правителството на практика подкрепи Гуайдо, макар и без да го казва в прав текст,а да опакова позицията като подкрепа за тази на европейските партньори на България. Радев подкрепи Мадуро. Правителството - мнозинството в ЕС По думите на Нинова темата с Венецуела от самото начало се тълкува превратно и без придържане към фактите. Тя цитира Върховния представител на ЕС по външните работи Федерика Могерини, която преди дни заявява, че ЕС няма правомощия да признава държави или държавни институции, а това е в правомощията на всяка от страните в Съюза поотделно. Председателката на социалистите обяви, че държави като Италия, Гърция, Румъния, Кипър, Малта, Ирланция и др. в рамките на ЕС не са изразили позиция за подкрепа и признаване на Гуайдо, както това направиха Франция, Великобритания, Германия,  Португалия, Испания и т.н. Последва и позоваване на позицията на Секретариата на ООН, според която ООН няма да вземе страна в спора за Венецуела и легитимните й власти.   БСП още утре ще поиска официално Народното събрание да започне процедура за избор на нов състав на Централната избирателна комисия (ЦИК). Причината - мандатът на настоящата изборна комисия изтича и трябва да бъде избран нов, който да проведе изборите за европейски депутати в края на май. Социалистите обещаха и да сезират Венецианската комисия заради текущата в момента процедура по ремонт на Изборния кодекс. Според препоръките на Венецианската комисия не трябва да се променят изборните правила поне 6 месеца преди вот. Крум Зарков от БСП обяви, че според него поправките в ИК трябва да се отложат и вотът за Европейски парламент да се проведе по сега действащия закон - в който си има и машинно гласуване, и електронно гласуване и т.н  Според Корнелия Нинова с част от предложенията на ГЕРБ между двете четения на законопроекта се прави опит и за въвеждане на диктатура в България. Причината - социалистите съзират опит да се пренебрегне гласа на представителите на опозицията в ЦИК, районните и секционните избирателни комисии. Управляващите предлагат ревизия на сегашното положение, при което решенията на изборните комисии се взимат с мнозинство от 2/3. Според левицата сега ГЕРБ предлага това да става с обикновено мнозинство и при условията на падащ кворум. Отменяло се и правото на обжалване на решение на изборна комисия с касационна жалба във Върховния административен съд.", "date": "2019.02.05", "title": "БСП за Венецуела: Не ни е работа кой е президент на друга страна"}
{"url": "http://clubz.bg/79119-gerb_za_mashinnoto_glasuvane_i_nie_jelaem_i_nie_mechtaem", "text": "ГЕРБ обвини БСП, че в качеството си на опозиция прави   и не иска  . Заключението изрече председателят на правната комисия в парламента Данаил Кирилов, а поводът са критиките на левицата към промените в Избория кодекс и факта, че действащата ЦИК е с изтичащ мандат, но се очертана пак тя да организира изборите напролет. По-рано днес от левицата обявиха, че ще внесат в парламента решение за старт на нов избор. Нещо повече - ГЕРБ продължават да настояват, че са \"за\" машинното гласуване, чиято задължителност, съществуваща в момента по закон, самите те отменят с проекта си за промени в Изборния кодекс.  От думите на Кирилов се разбра, че наистина е вероятно настоящият състав на ЦИК да организира евровота, а вероятно и местните избори. Управляващите обаче не повдигали въпроса за изтичащия мандат, за да не бъдат обвинени, че в своя полза сменят изборната администрация. Време да се организира избор на нови изборни надзорници имало, но в  Съдът към ЦИК: До 6 месеца да се осигури машинно гласуване за всички  Данаил Кирилов припомни още, че дори формално мандатът на даден орган да е изтекъл, има множество решение на Конституционния съд по различни поводи, които ясно казват, че съответният държавен орган има пълни правомощия да върши работата си до избора на нов състав на въпросния орган. Това важи и за ЦИК. От ГЕРБ не пропуснаха да припомнят, че в момента изборната комисия не е назначавана по тяхно време.  Машинно гласуване за всички? Не и според ГЕРБ и \"патриотите\" В момента по закон осигуряването на машини за гласуване във всички избирателни секции е задължително. И е такова от президенския вот през 2016 г., когато бе последната възможност по закон тази опция да е ограничена само в определен от ЦИК брой секции. Последните парламентарни избори се проведоха без мащинен вот и ЦИК бе осъдена няколко пъти заради това (в качествтото й на орган, който отговаря за организацията на изборния процес) ДПС предлага: задължително и само машинно гласуване за местния вот С оправдание, открито в доклад на същата ЦИК и с аргументи, че няма техническа възможност за осигуряване на машини (отново) от ГЕРБ внесоха поправка в закона, с която се отменя задължителността на осигуряване на машинния вот и ограничаването им в поне 1500 секции на територията на страната (при приблизително 12 000). Кирилов и днес обяви как проблемът е и технически, а и според експертите, след които бе цитиран проф. Михаил Константинов, машиният вот не бил гаранция срещу манипулации на изборния резултат. Не стана ясно защо при положение, че осигуряването на машини е задължително по закон от 2016 г. през 2019 г. институциите отново говорят за липса на техническо решение, възможност за доставка на устройства, липса на софтуер и прочие. Въпреки че с текущите промени в Изборния кодекс, които предстои да бъдат гласувани окончателно, ГЕРБ искат отлагане и на темата \"електронен вот\", Кирилов обяви как партията му е \"за\" този вид избори, които ще са в полза и на българите в чужбина.  От ГЕРБ категорично отхвърлиха обвиненията на БСП, че се върви съч \"тоталитарна държава\" заради ремонт на текстове в Изборния кодекс, засягащи начина на взимане на решения в избирателните комисии и начина на обжалване на тези решения. Според левицата от ГЕРБ с предложение решения да се взимат и с обикновено мнозинство, а не както е сега с мнозинство от 2/3 е опит да се ограничи влиянието на представителите на опозицията във въпросните изборни комисии.  Всъщност предложението на ГЕРБ, внесено от депутатката Анна Александрова, но припознати лично от Кирилов, който поискал тя да ги внесе, предлага нещо различно. А именно да се разреши въпроса със случаите, в които заради липса на мнозинство от 2/3 ЦИК или по-малките комисии не могат да вземат решение. А липсата на взето решение блокира и възможността за обжалването му по съдебен път.  Тома Биков от ГЕРБ обобщи, че с поведението си БСП \"тренирали\" за следизборния си конгрес, когато Корнелия Нинова трябвало да обясни на своята партия защото отново е загубила изборите. Машинно гласуване за всички? Не и според ГЕРБ и \"патриотите\" ДПС предлага: задължително и само машинно гласуване за местния вот", "date": "2019.02.05", "title": "ГЕРБ за машинното гласуване: И ние желаем, и ние мечтаем"}
{"url": "http://clubz.bg/79110-deputati_poiskaha_nezabavno_evropejski_%E2%80%9Ezakon_magnitski%E2%80%9C", "text": "Еврокомисията и Европейската служба за външна дейност (ЕСВД) да подготвят незабавно европейски „Закон Магнитски“. Призивът се съдържа в  на латвийската евродепутатка Сандра Калниете. Той е посветен на състоянието на отношенията между ЕС и Русия и бе одобрен от Комисията по външни отношения към Европарламента. Докладът първо бе представен през ноември 2018 г. След това бяха внесени  . Някои от тях бяха гласувани, други отхвърлени. Но самият документ бе одобрен, макар и с малко. Тя очаква докладът да бъде гласуван в пленарната зала в Страсбург през март. \"България може да ме предаде на Русия\" Европейски „Закон Магнитски“? Мисията (не)възможна Русия е обвинена в умишлено нарушаване на демократичните принципи и основните ценности чрез анексирането на Крим и нарушаването на териториалната цялост на Грузия. Тя не спазва Минските споразумения за Източна Украйна, което показва липсата на добра воля. Случаят с отравянето на Сергей Скрипал и кибератаките, организирани от спецслужбите на Москва, показват, че тя желае да покачва напрежението в отношенията си с ЕС и отделните страни членки. Отправят се критики, че проектът „Северен поток 2“ увеличава зависимостта на Европа от руските газови доставки. Същевременно в доклада се съдържа призив за избирателен ангажимент към сутрудничество в Русия. Препоръките са вниманието да бъде фокусирано върху Близкия изток и Северна Африка, тероризма, неразпространението на ядрени оръжия, контрола над въоръжаването и климатичните промени. Диалогът с Москва за сътрудничество срещу кибертероризма и организираната престъпност трябва да продължи.  Европейски „Закон Магнитски“? Мисията (не)възможна", "date": "2019.02.05", "title": "Депутати поискаха незабавно европейски „Закон Магнитски“"}
{"url": "http://clubz.bg/79117-mariq_gabriel_obqvi_nova_grupa_za_po_bezopasen_internet_za_decata", "text": "Създадена е нова експертна група за по-безопасен интернет за децата, обяви днес еврокомисарката по дигиталната икономика и общество Мария Габриел. Тя съобщи новината при посещението си в белгийския център за по-безопасен интернет. С нея бе министърът на Белгия за цифровите технологии Филип де Бакер. Посещението бе в Международния ден за по-безопасен интернет - 5 февруари. Точно преди година на този ден Мария Габриел даде старт на европейската кампания #SaferInternet4EU („по-бедзопасен интернет за ЕС“). В момента не съществува форум на държавите членки и техните компетентни национални органи, който конкретно и последователно да работи по предизвикателствата на безопасността на децата онлайн. Групата ще се състои изключително от представители на държавите членки на ЕС плюс Исландия и Норвегия. Задачата й ще бъде да допринесе за политиката за по-безопасен за децата интернет, като предложи конкретни мерки и действия. Българският еврокомисар посети и Европейското училище №4 в Брюксел, където се намира единствената секция с български ученици. Тя разговаря с българчетата и техни френски връстници от средното училище за опасностите, които дебнат в интернет, и за начините да се предпазват от тях. Учениците показаха познания как да реагират при някои заплахи онлайн, но за много от новите научиха от дискусията с Мария Габрие Тя специално привлече вниманието на децата към основните правила за кибер хигиена и ги насърчи да споделят с родителите и учителите си винаги, когато се почувстват застрашени в интернет. Габриел проведе и граждански диалог с около 500 ученици от всички езикови секции в Европейското училище.", "date": "2019.02.05", "title": "Мария Габриел обяви нова група за по-безопасен интернет за децата"}
{"url": "http://clubz.bg/79118-levski_naj_posle_privleche_kapitana_na_beroe", "text": "\"Левски\" обяви нов трансфер - на Мартин Райнов от \"Берое\". \"Сините\" опитаха да привлекат капитана на \"зелено-белите\" още през лятото, но тогава опитът удари на камък. Причината е, че от \"Герена\" не успяха да удовлетворят финансовите изисквания на клуба и играча. Сега обаче \"Левски\" има нов собственик, който явно е развързал кесията, подпомогнат и от преминаването на Габриел Обертан в Турция за около 1,7 милиона евро - поне по думите на президента на \"Ерзурумспор\". Капитанът на \"Берое\" няма да ходи в \"Левски\" Новата политика на \"Левски\" е да се разчита на българи и Райнов е потвърждение на тези намерения. На \"Герена\" вероятно ще се завърнат Валери Божинов и Живко Миланов. \"Левски\" - нова година, нов собственик. Но кой е той? Договорът на Мартин Райнов е за година и половина.  Халфът е роден на 25 април 1992 г. в Габрово. Започва да тренира футбол в школата на местния \"Янтра\". На 13-годишна възраст е привлечен в \"Берое\" (Стара Загора).  Има седем мача за националния отбор. Междувременно \"Левски\" продължава да е без победа на зимната подготовка в Кипър и съответно под ръководството на новия треньор Георги Дерменджиев. Днес отборът направи 1:1 в литовския шампион \"Судова\".  \"Сините\" бяха и напът да загубят, но Давиде Мариани донесе равенство с удар от около 30 метра в 78-ата минута. Лагерът приключва с мач срещу сръбския \"Чукарички\" на 8 февруари от 17 часа. \"Левски\" - нова година, нов собственик. Но кой е той?", "date": "2019.02.05", "title": "\"Левски\" най-после привлече капитана на \"Берое\""}
{"url": "http://clubz.bg/79116-bivsh_krajnodesen_holandski_politik_prie_islqma", "text": "Бивш член на холандската крайнодясна Партия на свободата на Герт Вилдерс съобщи, че е приел исляма, пише \"Политико\". Йорам ван Клаверен обясни, че се е превърнал от критик на исляма в негов последовател, докато пишел книга за религията.  Ван Клаверен беше дясна ръка на Вилдерс и депутат от Партията на свободата от 2010 до 2014 г., но напусна формацията след като на партиен митинг през 2014 г. Вилдерс попита последователите си дали искат повече или по-малко мароканци в Холандия, а събралите се крещяха:  Сега 40-годишният Ван Клаверен твърди, че драстично е променил възгледите си, докато пишел антиислямската книга „От християнство към ислям във времена на светски терор“. След като напусна Партията на свободата той си направи собствена партия \"За Холандия\", но не успя да спечели места на парламентарните избори през 2017 г.. След това напусна политика. Като депутат той беше яростен критик на исляма като твърдеше, че той е лъжа, а \"Коранът е отрова\". Той настояваше за забрана на бурките и джамиите, заявявайки, че иска колкото се може по-малко ислям в Холандия, припомнят местни медии.  Вече обяснява, че тогава е бил на грешен път. Интересното е, че той не е първият политик от Партията на свободата, който приема исляма. Армуд ван Дорн поздрави Ван Клаверен за решението му в туитър като добави, че никога не е мислил, че партията на Вилдерс ще се превърне в инкубатор за бъдещи последователи на исляма.", "date": "2019.02.05", "title": "Бивш крайнодесен холандски политик прие исляма"}
{"url": "http://clubz.bg/79103-radev_izvika_us_poslanika_govorili_za_modernizaciqta_na_armiqta", "text": "Президентът Румен Радев проведе работна среща днес на \"Дондуков\" 2 с посланика на САЩ в България Ерик Рубин. Срещата се е състояла по инициатива на държавния глава. Това съобщиха от прессекретариата на президентството в кратък текст, разпространен до медиите. В него са очертани само няколко теми на проведения разговор, без да се съобщават подробности.  Посланикът на САЩ: Конкурентите на F-16 стават само за туризъм Вероятно във формулировката \"процесът на модернизация на Българската армия\" е била включена и темата с решението на правителството, подкрепено от Народното събрание, да елиминира голяма част от собствените си критерии за избор на нов тип боен самолет за ВВС и да пристъпи към преговори с американското правителство. Както е известно, държавата иска да закупи щатския F-16 и отклони всички останали оферти, в т. ч. за шведския \"Грипен\". Радев реагира остро срещу това, като обвини правителството в лобизъм, а процедурата определи като опорочена. Ден по-рано в интервю за бТВ Рубин заяви, че това не е търговска сделка, а стратегичeско решение за модернизиране на българската армия. Той отрече САЩ да са оказвали натиск върху България, която нарече суверенна държава и партньор. , заяви дипломатът. Президентът Радев обвини правителството в \"политически лобизъм\" Паралелно зам.-председателят на ГЕРБ Цветан Цветанов провежда свои срещи в Щатите, става ясно от прессъобщение от партийния пресцентър. Цветанов e разговарял със заместник -помощник държавния секретар на САЩ за Югоизточна Европа Матю Бойс. Двамата се видяха в София през декември м .г., малко преди кабинетът да реши, че иска да преговаря с Вашингтон за изтребителите. Цветанов и Бойс са обсъдили \"двустранното сътрудничество - средата за сигурност в региона, евроатлантическите перспективи пред някои от балканските държави, както и възможностите за разширяване на сътрудничеството в политико-военната област\". Президентът Радев обвини правителството в \"политически лобизъм\"", "date": "2019.02.05", "title": "Радев извика US посланика, говорили за модернизацията на армията"}
{"url": "http://clubz.bg/79105-nisan_naznachi_za_direktor_shefa_na_reno", "text": "Управителният съвет на \"Нисан\" (Nissan) избра днес за нов директор Жан-Доминик Сенар, който наскоро беше назначен за президент на \"Рено\" (Renault) - френския партньор на японския автомобилостроител, предаде Асошиейтед прес, цитирана от БТА. В комюнике на \"Нисан\" е посочено, че съветът е решил да се проведе извънредно общо събрание на акционерите на 8 април за отстраняване на досегашния ръководител Карлос Гон и назначаването на Сенар. Гон беше отстранен от управлението на другия японски партньор в обединението, \"Мицубиши\" (Mitsubishi Motors Corp.) и подаде оставка от \"Рено\". \"Нисан\" не съобщи дали има планове Сенар да замени Гон и като президент на компанията. Карлос Гон беше арестуван в Токио на 19 ноември по обвинения във финансови измами и злоупотреба с доверие.  На общото събрание на акционерите \"Нисан\" ще поиска също така да бъде освободен и бившият член на съвета на директорите на \"Нисан\" Грег Кели, който беше арестуван заедно с Гон по обвинение във финансови злоупотреби и впоследствие освободен под гаранция. ", "date": "2019.02.05", "title": "\"Нисан\" назначи за директор шефа на \"Рено\""}
{"url": "http://clubz.bg/79104-kakvo_shte_ti_se_sluchi_ako_se_otkajesh_ot_fejsbuk", "text": "Фейсбук коренно промени всекидневието и комуникациите ни. Но какво ще се случи, ако го загърбим? Отговор дават американски учени в обхватно изследване. Резултатите са изненадващи, пише \"Ди Велт\". От времето на телевизията редом със смартфона нямаше друга технология, която да е променила толкова драматично начина на комуникация, както социалните медии. Да не говорим, че драстично спаднаха разходите при изпращане на съобщения. Като прост пример да споменем пощенската картичка, която преди купувахме по време на почивка, пишехме, залепвахме марка и я изпращахме. Две седмици по-късно тя пристига до получателя. Можеше и да не пристигне. Днес е съвсем друго. Според статистиката от 2018 г. с 2,3 милиарда активни ползватели Фейсбук е най-голямата социална медия в света. Това е почти една трета от населението на Земята. Средностатическият ползвател прекарва по 50 минути дневно във Фейсбук и сестринските платформи Инстаграм и Месинджър. Ясно е, че науката отдавна се фокусира върху негативните страни. Социалните медии те превръщали в самотник, ставаш депресивен и зависим като от наркотик, били и катализатор на умишлено разпространяване на фалшиви информации. Към това трябва да се прибави навлизането в личната сфера и изсмукването на данни от страна на фирми. Меркел излиза от Фейсбук, остава в Инстаграм (ВИДЕО) От друга страна научни изследвания сочат, че посредством социалните медии хората се сближават и все повече се ангажират политически. Все пак някои от тези изследвания са финансирани от собсвениците на социалните медии. През 2017 г. участникът в лансирането на Фейсбук и бивш съветник в медията Шон Паркър заяви: В британско научно изследване с над 1200 участници в експеримента се посочва, че на средния потребител ще му струва между 1000 и 2000 долара, ако се лиши за година от Фейсбук. Има и по-голяма драма. Австрийски учени от Медицинската академия и от Техническия университет във Виена покани 1000 души да участват в научен експеримент. Условието е било седем дни без социални медии. По всяко време е било разрешено да се изпращат есемеси и имейли. В крайна сметка едва 152-а души са се съгласили да участват в експеримента, като 90 от тях не са успели 7 дни да се лишат от използването на социални медии. Забележително е, че учени от университетите в Станфорд и Ню Йорк са открили 2844 ползватели на Фейсбук, които са били съгласни за месец да деактивират акаунта си. Разрешено е било само ползването на месинджър и WhatsApp. Резултатите впечатлиха. Да се върнем към експеримента. Всички участници са били над 18-годишни. Всеки ден са били минимум 15 минути във Фейсбук, някои по един час, други по два, три и повече часа. По-възрастните разпространяват повече фалшиви новини във фейсбук Преди началото на експеримента участниците е трябвало да попълнят въпросници – какво е разположението им на духа, политическите им виждания и какво е всекидневието им. Когато е приключил предвиденият месец за изследването, участниците отново е трябвало да попълват формуляри. Изненадващото е, че при теста относно политически познания са получили по-малко точки в сравнение с времето, преди да са деактивирали акаунтите си. Следва да се заключи, че Фейсбук се използва като източник на информация. Същевременно показателят по точка “поляризиране при проблеми” е паднал с пет до десет процента. Учените са очаквали Фейсбук да бъде заменен с други възможности за комуникация, като туитър или онлайн сърфиране, но това не се е случило. Участници в експеримента са споделили, че до момента на деактивиране на акаунтите си, не са били наясно какви предимства има платформата. Примерно много са им липсвали връзките с хора. Според резултатите от изследването относно психиката, е било установено, че излизането от Фейсбук е довело до малки, но положителни въздействия върху благоразположението на участниците в експеримента. Експериментът потвърждава тезата на Шон Паркър. След приключването му мнозинството от участниците са заявили, че в бъдеще по-рядко ще използват Фейсбук. Само седмица по-късно обаче едва 10 на сто са се отказали от Фейсбук, а след още два месеца показателят е паднал под 5 на сто. По-възрастните разпространяват повече фалшиви новини във фейсбук", "date": "2019.02.05", "title": "Какво ще ти се случи, ако се откажеш от Фейсбук"}
{"url": "http://clubz.bg/79092-radev_podkrepi_maduro_pravitelstvoto_mnozinstvoto_v_es", "text": "Само за ден десет европейски страни заявиха, че признават Хуан Гуайдо като временен държавен глава на Венецуела. В понеделник това направиха Франция, Испания, Германия, Великобритания, Португалия, Швеция, Дания, Австрия, Чехия и Холандия. Каква е официалната позиция на българското правителство стана ясно едва днес - и тя в подкрепа за Гуайдо. Правителството обаче избягва да признае директно самопровъзгласилия се за временен президент Гуайдо, а използва формулировката Кабинетът реагира ден след като президентът Румен Радев реши да сподели с народа собствената теза. Радев даде заявка, че страната ни не трябва да подкрепя предложеното европейско становище, като така на практика застана зад Николас Мадуро. Съветът за сигурността при Министерския съвет проведе извънредно заседание тази сутрин във връзка със ситуацията във Венецуела. Той се председателстваше от министър-председателя Бойко Борисов, като в него участваха вицепремиерът и министър на външните работи Екатерина Захариева, представители на службите за сигурност и на президента. Съветът излезе с позиция, че . Документът беше подкрепен от всички членове на Съвета с изключение на представителите на президента, отбелязват от пресслужбата на Министерския съвет. Със своя  излезе вчера българското Министерство на външните работи (МВнР). В нея имаше податки, че България като държава ще подкрепи Гуайдо. Но от ведомството се застраховаха, че те нямат право да формулират външната политика на правителството - това е в прерогативите на Министерския съвет. Президентът Румен Радев: Да се въздържим за Венецуела МВнР припомни, че на 26 януари \"ЕС, включително България, призова за спешно провеждане на свободни, прозрачни и честни президентски избори във Венецуела\".  Върховният представител на ЕС по външната политика и сигурността Федерика Могерини заяви, че . Коментарът й бе в отговор на въпрос има ли обща европейска позиция по самопровъзгласяването на Гуайдо за временен президент. Ултиматумът на ЕС към Николас Мадуро да свика предсрочни президентски избори изтече в неделя. Сега вече всяка страна членка на трябва да реши какви стъпки ще предприеме. Същевременно Италия блокира на два пъти само за няколко дни съвместната позиция на Съюза за признаване на Гуайдо. ЕП: Гуайдо е президент на Венецуела. Станишев се въздържа В България все още няма правителствена реакция и по изявлението на президента Румен Радев. В понеделник вечерта държавният глава се изказа посредством фейсбук срещу европейската подкрепа за Гуайдо. Мнението му е публикувано само в социалната мрежа, все още не е качено на сайта на институцията. Апропо, голяма част от заявената от Европа подкрепа също дойде вчера под формата на туитове. От по-изявените лица на ГЕРБ ответна реакция има засега само от депутата Тома Биков. Също изразена във фейсбук: И българската опора на Мадуро в Брюксел е... Георги Пирински Кой в България крепи Мадуро? Днес пък БСП дава пресконференция в 14 ч. Темата не е обявена. Иначе за 21 януари Европарламентът прие с голямо мнозинство незаконодателна резолюция в подкрепа на председателя на Националното събрание на Венецуела и против режима на Мадуро. А депутатите на левицата пак гласуваха \"единно\". Лидерът на ПЕС Сергей Станишев се въздържа, Георги Пирински гласува \"против\", а Петър Курумбашев подкрепи резолюцията. Подкрепиха я и депутатите на ГЕРБ, ДПС, десните, както и Ангел Джамбазки и Николай Бареков. ЕП: Гуайдо е президент на Венецуела. Станишев се въздържа И българската опора на Мадуро в Брюксел е... Георги Пирински Кой в България крепи Мадуро?", "date": "2019.02.05", "title": "Радев подкрепи Мадуро. Правителството - мнозинството в ЕС"}
{"url": "http://clubz.bg/79106-175_000_se_stekoha_na_mesa_na_papata_v_syrceto_na_islqma_snimki", "text": "Папа Франциск приключи днес посещението си в Обединените арабски емирства, като отслужи меса, превърнала се в историческо събитие - най-голямото публично християнско богослужение на Арабския полуостров, където е родното място на исляма, предадоха \"Франс прес\" и \"Асошиейтед прес\". Грандиозно посрещане за папата в люлката на исляма (СНИМКИ) Според организаторите общо 175 000 души са присъствали на богослужението на стадион \"Зайед спортс сити\" в Абу Даби, най-големият в емирствата. Повече от 2000 автобуса превозваха безплатно тази сутрин хора от цялата страна за събитието. При появяването на папамобила публиката бурно приветства Светия отец. В проповедта си на италиански, излъчвана едновременно на огромни екрани с превод на арабски и английски, папата се обърна директно към католиците в ОАЕ - около един милион от общо деветмилионното население, 85 процента от което са чужденци. Папа Франциск напомни на паството си, че не е необходимо да извършваш свръхчовешки дела, за да си вярваш - намек за амбициозните проекти в емирствата, сред които и най-високият небостъргач на света. Светият отец се срещна вчера с лидерите на ОАЕ и подписа декларация за \"човешко братство\" с ръководителя на египетския университет \"Ал Азхар\" шейх Ахмед ат Тайеб, припомня БТА.  ", "date": "2019.02.05", "title": "175 000 се стекоха на меса на папата в сърцето на исляма  (СНИМКИ)"}
{"url": "http://clubz.bg/79109-ivancheva_i_petrova_kym_cecka_cacheva_kakvo_se_promeni_v_arestite_obryshtenie", "text": "Двете доскорошни арестантки Десислава Иванчева и Биляна Петрова разпространиха открито писмо пo пoвoд oбeщaниeтo нa миниcтъp Цeцĸa Цaчeвa,   и пyблиĸувaнитe пpoмeни зa ĸoнвoиpaнe нa apecтaнти. Двете пpизoвaвaт миниcтъpката дa изпълни oбeщaниeтo cи, като нaпoмнят, чe cъвeщaниeтo нe ce cъcтoя зapaди ненадейно изникнали задачи нa глaвния пpoĸypop Сотир Цацаров и на миниcтъpa нa вътpeшнитe paбoти Младен Маринов. Оттoгaвa oбaчe миниcтъp Цaчeвa нe пoĸaзвa нaмepeниe дa гo cвиĸa. Десислава Иванчева и заместничката й вече са вкъщи. Под арест Ивaнчeвa и  Πeтpoвa, които в мoмeнтa са пoд дoмaшeн apecт, нacтoявaт  .  Mиниcтъp Цaчeвa пoe aнгaжимeнт зa пoдoбнa cpeщa,  cлeд ĸaтo в пyбличнoтo пpocтpaнcтвo бяxa paзпpocтpaнeни cнимĸи от омбудсмана Мая Манолова oт чyдoвищнитe ycлoвия в ĸилиятa, в ĸoятo двeтe изтъpпявaxa apecтa cи. Двете пишат: Hacĸopo Mиниcтеpcтвoтo нa пpaвocъдиeтo oпoвecти  зa пyбличнo oбcъждaнe и пpoмeни в Инcтpyĸциятa зa ĸoнвoйнa дeйнocт (същата, която в стария си вариант позволи Иванчева да бъде разхождана на публични места и с пранги на краката, но после това бе отменено, б.р.). Бившaтa ĸмeтицa и съобвиняемата й cмятaт, чe пpoмeнитe нищo нe пpoмeнят. Зaщoтo: Чpeз мeдиитe питaт още: \"Имa ли Цaчeвa  изoбщo нaмepeниe дa opгaнизиpa няĸoгa cъвeщaниe нa тaзи тeмa, ĸaĸтo бe oбeщaлa пyбличнo пpeди двa мeceцa?!\" \"Минаха вече два месеца откакто снимките от килията на Иванчева и Петрова шокираха обществото. Тогава министърът на правосъдието Цецка Цачева заяви, че на 4 декември свиква съвещание за условията в арестите. Съвещанието тогава не се състоя поради отсъствието на главния прокурор и министъра на вътрешните работи. От тогава Цецка Цачева не свиква това съвещание, и изглежда няма намерение да го направи. Десислава Иванчева и Биляна Петрова призоваваме г-жа Цецка Цачева да свика това съвещание и настояваме да имаме възможност да присъстваме. Знаем, че от нашето напускане на ареста на ул. „Майор Г. Векилски\" там нищо не се е променило. Арестантите продължават да бъдат изтезавани чрез: Сходни, дори в някои случаи по-лоши, са условията в другия софийски арест на бул. „Г. М. Димитров\". В края на месец ноември миналата година там почина сръбски гражданин, след смъртта на когото поискахме от Министерство на правосъдието по Закона за достъп до обществена информация отговор за броя на починалите лица в арестите в София за 2018 г. След шокиралият обществеността видеоклип, който показва Десислава Иванчева конвоирана окована до болницата, промяна има единствено в Наредбата за конвоиране на арестанти. Но промяната е към по-лошо. Служителите на ГДИН при всяко конвоиране ще поставят белезници на ръцете отзад с длани обърнати навън, което е особено мъчително за арестантите. Освен това те вече имат право по собствена преценка да слагат белезници на краката, както и колан за допълнително закопчаване на ръцете на кръста. Всичко изброено налага спешно свикване и провеждане от министър Цачева на обещаното от нея съвещание, защото исковете срещу нарушаване на човешки права от страна на България в Европейския съд за правата на човека продължават, с което продължава и загубата на държавни средства, която плащаме всички български данъкоплатци. Отправяме въпрос чрез вас медиите към г-жа Цачева: Има ли тя изобщо намерение да организира някога съвещание на тази тема, както бе обещала публично преди два месеца? Десислава Иванчева и Биляна Петрова 05.02.2019", "date": "2019.02.05", "title": "Иванчева и Петрова към Цецка Цачева: Какво се промени в арестите? (ОБРЪЩЕНИЕ)"}
{"url": "http://clubz.bg/79100-venecuelci_u_nas_obideni_na_prezidenta", "text": "Представители на немногобройната венецуелска общност в България се обидиха на позицията на президента на Румен Радев по отношение на ставащото в Боливарската република. На подобно мнение са и българи, живеещи в южноамериканската страна. Президентът Румен Радев: Да се въздържим за Венецуела Това става ясно от фейсбук групата   („Венецуелци в България“). За сметка на това живеещата в Хърватия Ерика Виктория Буларт Повеа заявява, че може да се чувства спокойна. И прилага линк към информация, че Загреб признава Хуан Гуайдо за временен президент на Венецуела. Радев подкрепи Мадуро. Правителството - мнозинството в ЕС Днес Мелендес съобщава във фейсбук групата, че българското външно министерство признава Гуайдо. А живеещата във Венецуела българка Мариета Маринова В. пише: Радев подкрепи Мадуро. Правителството - мнозинството в ЕС", "date": "2019.02.05", "title": "Венецуелци у нас обидени на президента"}
{"url": "http://clubz.bg/79095-vsyshtnost_prokurorite_ne_iskaha_da_chetat_sobstvenoto_si_tvorenie", "text": "Законодателят, който измени член от НПК специално за да не се разкачат устите на прокурорите от четене на \"фамозния\" обвинителен акт от 15 000 страници... се е минал. Защото в промяната на НПК, обнародвана през миналата седмица, са забравили да впишат една елементарна разпоредба: че новата процедура се прилага към заварените, включително и неприключили съдебни действия. Около това се обединиха всичките над 20 адвокати на обвиняемите по \"КТБ\", след като днес за пръв път делото стартира след обнародването в \"Държавен вестник\" на поправката на чл. 276 от НПК - че делото започва не с четене на цялата \"заключителна част на обвинителния акт\", а само с Практически от 9 май 2018 г. делото се намира в средата на процедура по изчитане на т. нар. диспозитив - заключителна част (или просто казано - резюме), на обвинението. Което, разбира се, е над 5000 стр., а целият акт е 15 000 стр.  Той напомни, че през 2017 г. след приключване на досъдебното производство \"започнаха хвалби\" в медиите от страна на прокуратурата как обвинителният акт по делото ще бъде в обем над 15 000 стр. \"В конкретния случай, за да бъде постигнат обем, е копи-пейст и са повтаряни стотици пъти едни и същи неща, без това да е необходимо\", заяви Симеонов. Заедно с него най-остър бе и Лазар Карадалиев - друг от адвокатите на Василев, който неотдавна сам стана обвиняем по друго дело на спецпрокуратурата. Той сравни нововъведения \"доклад\" с действащия от 1974 г. комунистически НПК, допълнен през 1986 г. и веднага отменен след промените. И дори в него се посочвало какво трябва да съдържа задължително той, а сега законодателите не са го вписали. Въпросът е коя норма да се приложи сега - в средата на многомесечните четения: дали за заварено положение, т. е. - че актът не може да бъде полупрочетен и рецитациите трябва да продължат. Или поисканото от прокуратурата - веднага то да спре, защото измененият закон е влязъл в сила. Имаше и доста намеци от страна на адвокатите към законодателите от управляващото мнозинство плюс цитиране на учебници по право и че еди-кое си били базисни неща, ясни на Прочетоха \"едва\" 7760 страници от обвинителния акт за КТБ На знаковата дата  с прочитане на споменатата в закона \"заключителна част\" на обвинитения акт, т. нар. диспозитив. Минаха месеци наред в монотонно четене на хиляди страници, а по днешната прогноза на Константин Симеонов това щеше да продължи до април-май 2019 г. \"в най-добрия случай\". Днес бе поставен въпросът - ако се мине на новата процедура, как така подсъдимите ще се разделят на две несправедливи групи - такива, които са чули обвинението си в детайли (за които е четено досега), и такива, които ще чуят някакъв доклад. Освен това - както вече стана ясно, \"правната мисъл на управляващите\" дори не изрежда в закона какво трябва да съдържа въпросният доклад. Днес в съдебната зала се яви и зам. главният прокурор Иван Гешев, който специално е командирован със заповед на главния Сотир Цацаров. Според Гешев естествено делото трябва да продължи по новата редакция. \"Считаме, че разпоредбата е категорична и че е безспорно, че разпоредбата на НПК се прилага от влизането ѝ в сила\", смята Гешев. Той обяви, че от европейските държави само в Турция се чете целият обвитителен акт. Всички адвокати пък обвиниха прокуратурата, че ръководи законодателя - най-вече заради странното появяване на поправката, внесена от Данаил Кирилов между първо и второ четене, касаеща \"преходни и заключителни разпоредби\" и нямаща отношение към другите промени в НК от същия пакет. Иван Гешев взе думата отново след 20-имата адвокати, колкото да каже, че всички подсъдими са получили на хартия цялото обвинение още през септември 2016 г. Голяма част от тях са съобщили, че разбират обвинението. Процесът по същинско предявяване на доказателства е започнал през февруари 2017 г. до юни 2017 г.  Той обяви, че след Освобождението хората били неграмотни и затова се налагало да им четат присъствено обвиненията на глас - а сега тук в залата не били такива. Напротив - обвиняемите ръководели цяла банка или упражнявали надзор в цяла България. На това адвокат Ина Лулчева обяви, че 2/3 от изявленията му нямат никакво отношение, а въпросът е - съдът трябва ли да избира да спази закона, или да не го спази. След кратко съвещание съдът се произнесе делото да продължи по новия ред - т.е. да спре \"литературното четене\". Той обясни, че в сайт се е появила информация за определението на съдията, преди тя да започне го чете публично. На въпрос за екстрадицията от Сърбия, той отговори, че не знае докъде е този процес. Според него обаче съдът там трябвало да прекрати делото, защото екстрадицията е поискана \"със странни обвинения\", които ги няма в това дело.", "date": "2019.02.05", "title": "\"Всъщност прокурорите не искаха да четат собственото си творение\""}
{"url": "http://clubz.bg/79107-mej_idva_v_bryuksel_sled_poredniq_proval_na_plana_j_za_%E2%80%9Ebrekzit%E2%80%9C", "text": "Британската премиерка Тереза Мей идва отново в Брюксел на 7 февруари, съобщи днес говорителят на Еврокомисията Маргаритис Схинас. Тя ще бъде приета от председателя на ЕК Жан-Клод Юнкер. И допълни: Той обаче опроверга твърденията на британски депутати, че е възможно Брюксел да даде допълнителни правни гаранции по отношение на предпазния механизъм за ирландската граница, или т. нар. Backstop, залегнал в споразумението за „Брекзит“. Британският парламент прати Мей да предоговори \"Брекзит\" ЕС многократно заяви, че споразумението не подлежи на предоговаряне и определи предпазната мярка като застраховка за работата на единния пазар. Британската премиерка идва в Брюксел след поредния провал, който планът й за „Брекзит“ претърпя в парламента в Лондон. На 29 януари депутатите гласуваха Мей да предоговори условията за напускането на ЕС, като замени механизма за Ирландия с неуточнена засега алтернативна мярка. Утре - ден преди Мей, в Брюксел ще бъде ирландският премиер Лео Варадкар. Страната му е заинтересована да не се стигне до твърда граница между нея и Северна Ирландия.", "date": "2019.02.05", "title": "Мей идва в Брюксел след поредния провал на плана й за „Брекзит“"}
{"url": "http://clubz.bg/79091-naj_jelanite_ergeni_bogati_aristokrati", "text": "Шестимата най-привлекателни ергени в света са не само млади и красиви, те са със синя кръв, имат елитно образование, а семействата им притежават огромни богатства, съобщи в. \"Дейли мейл\". Списъкът изготви списание \"Татлър\". В него са братовчедът на принц Хари - Луис Спенсър, който е виконт, принцове на Бруней, Дания и Гърция, маркизите на Устър и Гранби. Братовчедът на принц Хари -   е на 24 години. Той учи в университета на Единбург. Израснал е в Кейптаун. Луис Спенсър е четвъртото дете и най-голям син на Чарлз Спенсър, брата на принцеса Даяна, който е граф. Именно той ще наследи титлата и именията му.   от Бруней е на 27 години. Той е десето дете и четвърти син на султан Хасанал Болкиах от втората му съпруга. След като учи в най-добрите училища в Борнео, завършва британската военна академия \"Сандхърст\", чиито възпитаници са също принцовете Уилям и Хари. Абдул Матин е учил също международна политика в лондонския Кингс колидж, а магистърската си степен получава от Училището по африкански и ориенталски науки. Той е и пилот от кралските военновъздушни сили.  \n\tПринц Матин редовно публикува свои снимки в Инстаграм и има 1 милион последователи.   е на 19 години. Той е най-големият син на 11-ия херцог на Рътланд и като такъв ще наследи титлата и замъка му. Миналата година беше избран от сп. \"Татлър\" за \"новото момче\" в светския живот. Чарлз учи бизнес мениджмънт в университета на Нюкасъл.   е на 20 години. Той е втори по ред в линията на наследяване. Семейството му е тясно свързано с британската кралска династия и принц Уилям е негов кръстник. Принц Тино, както го наричат, е роден в Ню Йорк, където са живели родителите му, преди да се преместят в Лондон през 2004 г. заради образованието на децата си. Сега той учи в университета Джорджтаун във Вашингтон. Принц Константин има почти 100 000 последователи в Инстаграм.   от Дания е на 19 години. Той е син на принц Йоаким и седми по ред за наследяване на престола. Миналата година принц Николай подписа договор със \"Скуп Моделс\", а след това участва в ревюто на \"Бърбъри\" наред с Кара Делевин, Кейт Мос и Наоми Кембъл. Николай има много роднини със синя кръв. Негов кръстник е британският граф на Уесекс - принц Едуард, третият син на кралица Елизабет Втора. Като седми по ред за престола обаче той няма нито приходи, нито имоти от короната.  е израснал в имението Бадмигтон, където се е появил този спорт през 1863 г. Зара Филипс е участвала в известните конни състезания, които се провеждат в него, а принцовете Чарлз, Уилям и Хари - в традиционния лов на лисици. Той е внук на херцога на Бофорт и син на наследника му графа на Устър. Освен титлата му ще наследи и състояние от 200 милиона британски лири. Робърт Съмърсет работи в хеджфонд.", "date": "2019.02.05", "title": "Най-желаните ергени - богати аристократи"}
{"url": "http://clubz.bg/79112-albert_popov_strahotno_e_da_karash_s_naj_dobrite", "text": "Новата ни надежда в алпийските ски Алберт Попов говори на пресконференция за силното си представяне в последните стартове за Световната купа в Кицбюел и Шладминг и за амбициите до края на сезона. Алберт Попов - от пропастта до големия пробив 21-годишният софиянец влезе два пъти в топ 10 в слалома, така стана първият ни скиор от Петър Попангелов насам, който записва толкова предно класиране. На Попов му предстои участие на Световния шампионат в Оре (Швеция), където ще участва в гигантския слалом и слалома. След това пък очакваме да го видим в Банско, където на 22-24 февруари има три старта от Световната купа за мъже - алпийска комбинация, супергигантски слалом и гигантски слалом. Ново рекордно класиране за Алберт Попов Историческо класиране за Алберт Попов в слалом за Световната купа Той отчете, че звездата, от която е получил най-много съвети, е германецът Феликс Нойройтер. На Световното в Оре за България ще кара освен Попов и другият ни алпиец - Камен Златков.  Ново рекордно класиране за Алберт Попов Историческо класиране за Алберт Попов в слалом за Световната купа", "date": "2019.02.05", "title": "Алберт Попов: Страхотно е да караш с най-добрите"}
{"url": "http://clubz.bg/79097-trymp_shte_predloji_kritik_na_svetovnata_banka_za_shef_na_instituciqta", "text": "Администрацията на президента на САЩ Доналд Тръмп е съобщила на Световната банка, че американският държавен глава възнамерява да посочи Дейвид Малпас от финансовото министерство за американски кандидат за ръководител на международната институция, съобщи Ройтерс, позовавайки се на източници. Изданието \"Политико\", което също се позовава на източници, уточни, че номинацията ще бъде обявена утре. Иванка Тръмп не се гласяла за шеф на Световната банка Сегашният си пост като заместник финансов министър по международните въпроси Малпас заема от септември 2017 година. Икономистът е известен с консервативните си възгледи, отбелязва ТАСС.  Кристалина Георгиева начело на Световната банка. Засега временно Досегашният президент на Световната банка Джим Йон Ким напусна институцията на 1 февруари, за да се присъедини към инвестиционния фонд Глобъл инфрастракча партнърс (Global Infrastructure Partners). Временно изпълняващ длъжността е главният изпълнителен директор на институцията Кристалина Георгиева. Ким стана президент на Световната банка през 2012 година с мандат от пет години, след това през 2016 година беше преизбран за още един мандат, който трябваше да продължи до 2022 година. По-рано Световната банка съобщи, че   След това ще бъдат избрани най-много трима кандидати, а новият президент, както се очаква, ще бъде избран до заседанието на ръководните органи на Световната банка и МВФ ат 12 до14 април във Вашингтон. Малпас, или който и да е друг, американски кандидат ще трябва да получи одобрение от 12-членния изпълнителен съвет на Световната банка. Макар САЩ да контролират най-голям дял от правата за гласуване в съвета и по традиция избират ръководителя на институцията, все пак може да се появят предизвикателства, отбелязва Ройтерс, съобщава БТА. Кристалина Георгиева начело на Световната банка. Засега временно", "date": "2019.02.05", "title": "Тръмп ще предложи критик на Световната банка за шеф на институцията"}
{"url": "http://clubz.bg/79096-sociologyt_kolo_kolev_horata_iskat_da_nakajat_gerb_no_ne_vijdat_alternativa", "text": "Гражданите искат да накажат управляващите от ГЕРБ, но не виждат политическа алтернатива. Това е част от анализа на социолога Кольо Колев, след като преди ден агенция \"Медиана\" излезе с изследване на нагласите на избирателите. Според данните от проучването при преизчисление на база гласуващи българи БСП изпреварва с около процент ГЕРБ.  Според Колев в момента българите предпочитат управлението на ГЕРБ да довърши мандата си. Битки на проценти: \"Медиана\" дава преднина за БСП пред ГЕРБ \"Медиана\" е втората агенция, която дава лек превес на социалистите след \"Афис\". \"Маркет Линкс\" представи преди дни точно обратната картина - ГЕРБ води с проценти над статистическата грешка след гласуващите, показаха данните на агенцията. Не \"Рога и копита\", а \"Маркет линкс\" дава 8,5% преднина на ГЕРБ пред БСП По думите на Кольо Колев ситуацията отдавна предполага, че има място за нов политически субект. Преди време вариант за това е била формация на Слави Трифонов. Данните на \"Медиана\" тогава показвали голяма ниша, но Трифонов се оказал да играе в тази игра, анализира социологът.  В анкетата „Медиана” е питала хората как ще гласуват, ако парламентарните избори са утре, а не за кого ще гласуват на европейските избори, защото се очаква вотът да е партийно оцветен. Резултатът от проучването е, че ГЕРБ и БСП са с почти напълно изравнени позиции след избирателите в градовете. Селата обаче често влияели, а това предполагало, че социалистите могат да изпреварят управляващите в реална изборна обстановка.  Факта, че европейският вот би имал висок политически заряд, Колев обясни със заявената висока избирателна активност по време на социологическото проучване - 41% от запитаните отговарят, че ще гласуват на следващи избори. Висок е процентът на деклариращите, че по-скоро биха гласували - над 30 на сто.  Най-мотивирани да пуснат бюлетина на избори са симпатизантите на ГЕРБ и на БСП, докато при останалите политически сили настроенията са по-скоро като за европейски избори - тоест на хората не им се ходи особено до урните.  Въпросите при предстоящия вот, които са с отворен край, са най-вече какво ще стане с т.нар. градска десница - тоест партиите от т.нар. демократична общност. И второ - как ще се развият събитията при \"Обединени патриоти\", каза още Колев пред бТВ. Не \"Рога и копита\", а \"Маркет линкс\" дава 8,5% преднина на ГЕРБ пред БСП", "date": "2019.02.05", "title": "Социологът Кольо Колев: Хората искат да накажат ГЕРБ, но не виждат алтернатива"}
{"url": "http://clubz.bg/79098-posprq_da_maha_sankciite_sreshtu_rusiq_sega_zastana_zad_maduro", "text": "Този човек е не просто неопитен и напълно неподготвен за ролята, за която е избран. Той открито защитава чужди държавни интереси - очевидно без да се срамува от това. Никога не съм си позволявал да се изразявам неуважително към личността, заемала позицията президент на България. Дори когато на тази позиция бе Първанов - човек, чиито позиции категорично не споделях и не споделям. Как да изразя обаче възмущението си от Радев, съхранявайки уважение към институцията президент? Възможно ли е да си президент и непрекъснато да говориш в защита интересите на друга страна? Махнете санкциите срещу Русия, хайде махнете санкциите срещу Русия! Където и да отиде - две години наред. Хайде, напоследък поспря да маха санкциите - сега застана зад режима на Мадуро, довел нацията си до глад, унижение и масово напускане на страната. Президентът Румен Радев: Да се въздържим за Венецуела Венецуела, която има най-големите петролни залежи в света. Москва е силно заинтересувана от това режимът на Мадуро да остане на власт. Бихте ли ми казали една единствена причина, поради която Радев е заинтересован Мадуро да остане? Освен очевидната - че си позволява да бъде клакьор на Москва в позицията на български президент. Вместо да олицетворява - според прерогативите на президентската институция - суверенитета и достойнството на България. Дълго време аз лично бях толерантен към недостатъците на Радев като президент - поради неговата неопитност и очевидна потребност от познание и развитие до нивото на изискванията за президент на страната. Но толерантността започва да става опасна предвид позиции като тази, която Радев е заел по отношение на режима във Венецуела. Защото никъде по света няма да кажат \"Радев подкрепи диктатурата на Мадуро\". Всички ще кажат - \"България подкрепи диктатурата на Мадуро\". Дано поне българското правителство заеме позиция, която да спаси достойнството на България!", "date": "2019.02.05", "title": "Поспря да маха санкциите срещу Русия, сега застана зад Мадуро"}
{"url": "http://clubz.bg/79099-ot_dnes_se_plashtat_mestni_danyci_i_taksi_s_otstypka_v_sofiq", "text": "Местните данъци и такси в София вече могат да се внасят, съобщиха от дирекция \"Общински приходи\" на Столичната община. Срокът за плащане с   на данък сгради и данък МПС е   - при условие че цялата дължима сума се внесе наведнъж. До   е крайният срок и за първата вноска на такса битови отпадъци. Ако се плащат налозите на части, сроковете, в които това трябва да се направи, са следните: д Плащането може да се извършва във всеки от 22-та данъчни отдела на Столичната община независимо от адреса на имота или на задълженото лице. Всички каси разполагат и с ПОС устройства за плащане с дебитни или кредитни карти. Друга възможност е по банков път, други финансови институции или през интернет страницата на Столичната община https://szp.sofia.bg/OnlineReportWSClient/pages/login.jsf. През тази година по-висок данък сгради ще има само за недвижими имоти в парк Витоша и в курортните зони Банкя и Панчарево, които не са основни жилища за собствениците. Изменението е било въведено с промени в Закона за местните данъци и такси, гласувани от парламента, уточняват от общината. 190 000 са данъчните партиди в Столичната община, за които ще бъдат изпратени съобщения за дължимите данъци и такси след 20 февруари 2019 г. Хората, които са се отказали от хартиени съобщения и са предоставили имейл, ще получат информация за местните си данъци и такси на електронната си поща след същата дата. Справки могат да се правят и през интернет страницата на СО, ако собственикът има ПИН код, издаден от СО или ПИК от НАП, се посочва в съобщението.", "date": "2019.02.05", "title": "От днес се плащат местни данъци и такси с отстъпка в София"}
{"url": "http://clubz.bg/79094-dumite_na_boqn_petrov_predi_da_trygne_kym_posledniq_vryh", "text": "Книгата събира преживяванията на няколко алпинисти на най-високите върхове, различните техники, подготовка, жертвите… Един от авторите е Боян Петров - думите му са писани часове преди полета му към Тибет, където тръгва към последния си връх - Шиша Пангма. Меснер посвещава българското издание на „Убийството невъзможно“ на Петров. Смъртта застигна българския алпинист през май 2018-а. Райнхолд Меснер е алпинист легенда. Изкачил е всичките 14 осемхилядници, прекосява пеш Антарктида и Гренландия, Тибет и пустинята Такла Макан. Той е привърженик на т. нар. чисто катерене, при което алпинистът оставя най-малък отпечатък от своето изкачване върху скалите и природата наоколо, като за целта се отказва от технологичните помощни средства. Сред постиженията му е изкачването на връх Еверест без кислородна бутилка заедно с Петър Хабелер - двамата са първите, които правят това. Първото издание на „Убийството на невъзможното“ се появява преди 50 години - първоначално като заглавие на статия на Меснер. Вдъхновение черпи от най-трудното си изкачване до онзи момент – на Средното ребро на Сас диа Круск   в Доломитите. С това Меснер бележи епохална промяна в катеренето и поставя началото на движението за „чистото катерене“. Ще го последват новаците, а не задоволените, готови да се откажат. Днес, 30 години по-късно, „Убийството на невъзможното“ събира в себе си над 30 статии, дискутиращи пределите в алпинизма. Най-добрите катерачи в света изразяват гледища върху традиционното и свободно катерене, оспорват тезата на Ройъл Робинс   и споделят тънкостите в изкачването на най-трудните планини и скални стени. Сред тях са Бернд Арнолд, Хансйорг Ауер, Ерве Бармас, Томи Колдуел, Ивон Шуинар, Матео Дела Бордела, Хейзъл Финдли, Мик Фаулър и още много. Премиерата на „Убийството на невъзможното“ е насрочена за 7 февруари - рождената дата на Боян Петров. Представянето ще бъде в зала „Марин Дринов“ на БАН от 18,30 ч. Специален гост на събитието ще бъде Сандро Филипини, редактор на Райнхолд Меснер и човекът, който често разказва на Меснер за постиженията на Боян.", "date": "2019.02.05", "title": "Думите на Боян Петров, преди да тръгне към последния връх"}
{"url": "http://clubz.bg/79101-avtomagistrali_ead_predi_da_stroi_hemus_146_rabotnici_20_stroitelni_mashini", "text": "Точно 292 служители - заедно с ръководния състав и помощния персонал - това е броят на хората, които работят в държавната фирма \"Автомагистрали\" ЕАД. Наличната техника в компанията с принципал МРРБ към края на януари 2019 г. е точно 236 бройки. Всички машини са изброени под обща формулировка \"строителна техника\". 67 от обаче са пътнически и лекотоварни автомобили.  Това става ясно от отговор на министърката на регионалното развитие Петя Аврамова до депутата от БСП Георги Свиленски по реда на парламентарния контрол. Въпросът и отговорът са в писмен вид.  Социалистите отправиха въпроси към регионалното министерство след решението на властта да посочи държавната \"Автомагистрали\" ЕАД за строител на магистрала \"Хемус\". Законът позволява, когато избраната компания е държавна, да не се провежда обществена поръчка, а възложителят - в случая \"Агенция Пътна инфраструктура\" - да сключи директно договор с изпълнителя. Това и стана, след като в края на 2018 г. правителството отпусна 1,3 млрд.лв. за строежа на 134 км от аутобана. Очакванията са първите копки на отделните участъци от новия строеж да започнат да се случват през март - по думите на премиера Бойко Борисов.  Липсата на публичен търг за изпълнител на мащабния проект провокира дискусия има ли държавната фирма капацитет да се справи с проектирането и строежа. Ето с какво разполага съм момента държавната компания като жива сила и техника.  От общо 292 служители, в графата \"квалифицирани работници\" попадат  . 17 са ръководните кадри - зам.-изпълнителен директор, шефове на дирекции, отдели и звена. Специалистите - инженери, одитори, счетоводители, юристи - са 25. Техниците и приложните специалисти са 56, а помощният административен персонал се състои от 14 души, става ясно от отговора на Петя Аврамова.  По отношение на техниката - извън леките и лекотоварни автомобили, \"Автомагистрали\" ЕАД отчита точно 20 броя машини, обединени под етикет \"строителна техника\". Не се уточнява видът им. Тежкотоварните возила на държавната фирма са общо 42 - 17 с капацитет до 3,5 т. и  25 - над 3,5 т. В графа \"специализирани автомобили\" попадат 107 машини. Според данните на Аврамова само за месец - от декември 2018  г. до края на януари тази година бройката е набъбнала с 10 машиши - една от тях е \"строителна техника\", 9 са лекотоварните нови попълнения в автопарка, плюс един камион от по-малките.  От левицата са задали официално въпрос на Петя Аврамова и за рамковите споразумения или други форми на сътрудничество, подписвани между строителни фирми и държавната \"Автомагистрали\" ЕАД - за три години назад, действали през 2018 г. и действащи в момента. Настоява се да бъде уточнено кои са страните по тези споразумения, какъв е предметът на всяко от тях, какви са сроковете, заложени в тях и основанията за прекратяване (ако са прекратени). Този въпрос е със същата дата като този за наличната техника и персонал, но отговор още не е постъпил, показва справка в сайта на Народното събрание.", "date": "2019.02.05", "title": "\"Автомагистрали\" ЕАД преди да строи \"Хемус\" - 146 работници, 20 строителни машини"}
{"url": "http://clubz.bg/79089-broqt_na_zdravite_godini_jivot%C2%A0u_nas_e_64_g_za_myjete_i_675_za_jenite", "text": "Броят на годините, в които се очаква човек у нас да живее в добро здраве, се изчислява на 64 г. за мъжете и 67,5 г. за жените, показват данни от анализ на \"Евростат\" за здравословното състояние на жителите на ЕС-28, пише БТА. Средният показател за добро здраве в ЕС се изчислява на 64,2 г. за жените и 63,5 г. за мъжете. Това представлява приблизително съответно 77 процента и 81 процента от общата продължителност на живота на жените и мъжете в Евросъюза, като анализът отчита данни от 2016 г. и изчислява очакваните \"здрави години\" живот на човек в ЕС, а не неговото моментно състояние. Според данни на НСИ за самооценката на българите относно техния здравен статус - сумарно близо 88 на сто от българите оценяват здравето си като \"задоволително или добро\", както и \"много добро\". Около 10 на сто от българите оценяват здравето си като \"лошо\", а 2 процента - като \"много лошо\". Мъжете у нас оценяват здравето си повече в позитивна посока - 90 процента, като само 10 на сто от представителите на силния пол дават негативна оценка на здравето си. Обратно - около 20 процента от жените оценяват негативно здравето си, а 80 на сто - позитивно.  Огромно значение има и възрастта на анкетираните - около 70 на сто от българите до 24 г. дават позитивна оценка на здравето си, докато при българите над 65 години процентът за \"добро здраве\" е едва 1,5. Обратно - всеки трети българин на възраст 65 плюс години, или близо 30 процента, дава лоша оценка на здравето си.  Около 56 процента от българите декларират, че нямат продължителен или хроничен здравословен проблем, докато 44 на сто съобщават, че боледуват продължително. Най-малко декларират някакво хронично заболяване младите българи до 24 г. - едва 9 на сто, а най-много българите на възраст 65 плюс години - близо 86 на сто от тях имат някакво хронично заболяване. Страната от ЕС с най-висок дял \"здрави години\" на живот за жените и мъжете е била Швеция - 73,3 години за жените и 73 г. за мъжете. На обратния полюс е Латвия, където хората са имали най-малък брой години на здравословен живот: съответно 55 г. за жените и 52 г. за мъжете.  Според \"Евростат\" най-висока самооценка на здравето си в позитивна посока дават жителите на Ирландия - по 83 процента за жените и мъжете. Обратно - най-ниска самооценка за здравето си дават отново жителите на Латвия - съответно 50 на сто от мъжете и 40 на сто от жените там определят здравния си статус в негативна посока. Ситуацията при съседите ни, които дават позитивна оценка на здравето си, е както следва: в Гърция и Румъния - по 76 процента слагат знак \"плюс\" на здравния си статус, в Македония - 77 процента, в Сърбия - 60 процента. Липсват данни за Турция. В ЕС-28 като цяло 67 на сто от населението на 16 и повече години възприемат здравето си като много добро или добро, 23 на сто го възприемат като задоволително и 10 на сто като лошо или много лошо. Според анализа на \"Евростат\" доброто здраве не е самоцел, а е основен определящ фактор за качеството на живота, благосъстоянието и социалното участие на всеки отделен индивид в ЕС и допринася за общия социален и икономически растеж. Много фактори влияят върху здравословното състояние на населението в ЕС и те могат да бъдат разрешени чрез здравни и други политики на регионално, национално или европейско равнище, отчита европейската статистика. ", "date": "2019.02.05", "title": "Броят на \"здравите години\" живот у нас е 64 г. за мъжете и 67,5 за жените"}
{"url": "http://clubz.bg/79086-pojar_bushuva_v_centyra_na_parij_ima_zaginali_snimki", "text": "Пожар избухна в жилищна сграда в югозападната част на Париж. Засега броят на загиналите е 10, а ранените са над 30 души, предаде АП като се позова на властите във френската столица. Сред пострадалите има и трима пожарникари. Инцидентът е започнал в 1:00 часа през нощта в 8-етажна сграда в модерния аристократичен \"16-и район\" на френската столица.  Това е най-смъртоносният пожар в Париж от април 2005 г. Тогава при пожар в хотел в близост до Парижката опера загинаха 24 души, припомня Асошиейтед прес. \n\tФренският президент Еманюел Макрон изрази в Туитър съжаление във връзка с тежкия инцидент, а вътрешният министър Кристоф Кастанер пристигна на мястото на трагедията. Около 200 пожарникари са взели участие в гасенето на пожара, като трима от тях са с леки наранявания. Към 6 ч. сутринта българско време пожарникарите още не бяха достигнали последните етажи на сградата и не се знае окончателният брой на жертвите.  Някои от засегнатите се качили на близките покриви, за да избягат от дима и пламъците и е трябвало да бъдат спасени от пожарникарите. Около 3:30 ч. пожарните екипи са завършили евакуацията на блока, но все още се борят с пламъците. Няколко околни сгради също са евакуирани. По-късно бе съобщено, че е арестувана жителка на сградата. Разследването продължава и властите подозират, че трагедията се дължи на престъпни действия, заяви прокурорът на френската столица Реми Ейц, цитиран от Франс прес и Асошиейтед прес. Прокуратурата съобщи, че е започнала разследване за   посочва АФП.", "date": "2019.02.05", "title": "Пожар бушува в центъра на Париж, има загинали (СНИМКИ)"}
{"url": "http://clubz.bg/79090-vsichki_koito_sa_bili_vyv_velikobritaniq_predi_29_mart_shte_imat_syshtite_prava", "text": "Решението вече е взето да си тръгнем от ЕС, но правителството иска да си тръгнем със сделка, посочи посланичката на Великобритания Ема Хопкинс в предаването „Тази сутрин” по бТВ. Хопкинс към българите: 3-годишно разрешително, после кандидатствате по нови правила (ВИДЕО) По думите й не е възможно да има нов референдум за \"Брекзит\". По думите й, ако не се стигне до сделка, ще трябва на национално равнище да се обсъждат всички въпроси, ще има двустранни преговори. Мей търси прагматично решение за \"Брекзит\" Брекзит прогонва една трета от британските компании Искаме да чуем от българското правителство какви ще бъдат правата на британските граждани, които живеят тук, каза още Ема Хопкинс. Мей търси прагматично решение за \"Брекзит\" Брекзит прогонва една трета от британските компании", "date": "2019.02.05", "title": "\"Всички, които са били във Великобритания преди 29 март, ще имат същите права\""}
{"url": "http://clubz.bg/79093-obir_na_banka_v_antverpen_prez_kanalizaciqta", "text": "Крадци обраха банка във втория по големина белгийски град Антверпен, като прокопаха тунели през канализационната система, пишат местни медии. Всичко е станало като по филмите. Те опразнили 30 сейфа с бижута в банка „БНП Париба Фортис“ в т.нар. диамантен квартал. Нито банката, нито властите засега не съобщават на каква стойност са скъпоценностите. Дръзкият обир бил извършен през уикенда. В ранния следобед в неделя полицията получила сигнал, че се е задействала алармата в банката. Когато пазителите на реда пристигнали там, видели, че вратата на главния трезор е затворена. Все пак те решили да влязат вътре и видели опразнените сейфове и дупка в пода. Обраха банков клон вътре в... КАТ Според първоначалното разследване крадците проникнали в банката от една от разположените срещу нея сгради. Началото на дръзката акция било в ранните часове на неделя. От отсрещното здание бандитите прокопали 4-метров тунел до канализационната система, минаваща под улицата. Те се промъкнали през тръбата, която била висока 1 метър и широка едва 40 сантиметра. Оттам те прокопали втори тунел - също около 4 метра дълъг, до банковия трезор. За да влязат в тунела, полицаите първо трябвало да пуснат в него газ. Така те проверили дали е безопасен. В тунела били открити дюшек и инструменти за прокопаване. Обирът много прилича на знаменития банков грабеж в Ница от 1976 г., пише белгийският вестник „Хет Ниеувсблад“. Тогава 13-членна банда проникна през канализационните тръби в сейфовете на местния филиал на банка „Сосиете женерал“. Крадците опразниха над 30 сейфа със златни слитъци, бижута и пари на днешна стойност около 40 милиона евро. Куриозното е, че бандитите успяха да избягат едва в последния момент, когато заради проливния дъжд отходите от канализацията започнаха да заливат банката. В квартала, където стана последната кражба в Антверпен, през 2003 г. бе извършен \"обирът на века\". Тогава само от един трезор бяха отмъкнати скъпоценности на стойност почти 100 милиона евро. След обира през уикенда стотици клиенти на „БНП Париба Фортис“ се подредиха на опашка пред банката, за да проверят дали са засегнати.", "date": "2019.02.05", "title": "Обир на банка в Антверпен през канализацията"}
{"url": "http://clubz.bg/79087-otmenq_se_gripnata_epidemiq_v_10_oblasti_na_stranata", "text": "От днес регионалните здравни инспекции (РЗИ) отменят грипната епидемия в десет области в страната - София-град, Кюстендил, Шумен, Видин, Добрич, Плевен, Сливен, Варна и Велико Търново, съобщи Нова телевизия. В област Смолян също се отменя с изключение на община Мадан. Там за детските и за лечебните заведения остават в сила въведените противоепидемични мерки. За област Монтана обаче здравната инспекция удължава грипната епидемия до 8 февруари. Там броят на заболелите от грип и остри респираторни заболявание се покачва.", "date": "2019.02.05", "title": "Отменя се грипната епидемия в 10 области на страната"}
{"url": "http://clubz.bg/79088-tejka_verijna_katastrofa_s_nad_20_koli_na_%E2%80%9Cstruma%E2%80%9D", "text": "Тежка верижна катастрофа с общо 28 автомобила е станала тази сутрин на магистрала \"Струма\" в участъка между Сандански и Дамяница в посока София, предаде Нова телевизия с репортер от мястото на събитието. Един човек е загинал, а 14 са пострадали, някои от тях с фрактури и други сериозни наранявания, съобщи старши комисар Николай Хаджиев, директор на Областна дирекция на МВР-Благоевград. Няколко часа отне изваждането на хора от смачканите коли от пожарникари. В мелето имаше и автобуси - пътниците в тях са невредими. Ранените са настанени в болници в Сандански, Петрич и Благоевград. Пътуващите в посоката са отклонявани през Ново Делчево, движението в тази част от магистралата е спряно. Според първоначална информация човек се е опитвал да спре движението, тъй като пред него вече е имало катастрофа, но е бил блъснат и е загинал. Той е слязъл от атомобила си, искал да предупреди останалите на пътя да намалят скоростта, но е бил пометен от камион, шофьорът на който не го е видял. Твърди, че се е движел с 90 км/ч. Твърди се, че причината за инцидента е гъстата мъгла в района. Тя започна да се вдига около 9 часа сутринта, но остана гъста до обед. Движещи се автомобили намалили рязко скоростта заради лошата видимост, така каращи за тях ги блъснали. Прокуратурата също разследва инцидента. На мястото на инцидента бързо дойдоха линейки и пожарни от цялата област. Жена от Гърция също е сред пострадалите при тежкия инцидент на магистрала \"Струма\", потвърди пред \"Фокус\" кметът на Община Петрич Димитър Бръчков. Жената е настанена в реанимацията на лечебното заведение. Сигнал за тежкото произшествие е бил подаден около 8:00 ч. тази сутрин.", "date": "2019.02.05", "title": "Тежка верижна катастрофа с над 20 коли на “Струма”"}
{"url": "http://clubz.bg/79085-v_bylgariq_vsichko_e_po_zakon_i_grabejyt_i_izmamite", "text": "Тази дупка не е дупка, гласеше популярен милиционерски виц за дупчене на шофьорски талони. Сетих се за него, когато някъде чух някой да обяснява, че гората края Арапя всъщност не е гора. Усетихте ли? През 90-те се борехме за хляб и знамена, сега се борим за пясъчни дюни. Марксист може да ви каже, че сме минали базата и сме около надстройката, други ще ви говорят за пирамидата на Маслоу (йерархична система, в която американският психолог Eйбрахам Маслоу подрежда потребностите на човека - бел.ред.) или просто ще ви кажат, че сме преживели ценностната промяна към постмодерно общество. Че даже минаваме и следващ етап. Освен за пари, минало и геополитика вече защитаваме хабитата на пясъчната лилия. Разбира се, далеч не всички ние се вълнуваме от това. Но поне онази част от нас, която по-често говори от телевизионния екран. България плавно преживява своя преход към нормалност. Своя преход – така да се каже – от февруарски към юнски протест. Бавен, откъслечен, мъчителен и, меко казано, не всеобщ. Пиров преход, но все пак резултатен. И днес България разбира, че не ѝ се случва нещо особено оригинално. Просто вече създадохме капитализма (добър или лош), а сега вече се опитваме да моделираме резултатите. И това най-много личи в непосредствената ни среда за живот – населените места, зелените площи, морето, планините. През 90-те и после мислехме за бурната инициатива, днес се мъчим да я обуздаем. Направихме гипсокартонени гета, сега се опитваме да им направим фасадите в един цвят. Тук идва и първото грамадно противоречие, с което тепърва все повече ще се сблъскваме – напрежението между собственост и правила: собственост срещу градоустройство, собственост срещу планиране, философия, визия. Насърчавайки частната собственост, фаворизирахме собственика и лашнахме махалото в посока към неговите права и щастие. Днес, когато става дума за нашата среда за живот, вече мислим не толкова за права, колкото за правила. И тук ще ни сполетят нови и нови сблъсъци. Защото у мнозина е залегнала простата логика: мое е, следователно ще го правя каквото искам. Жива е щампата: частната собственост е свещена, неприкосновена и т.н. И искам да стисна оная десница, която успее да направи две - поне две - тераси в един и същ жилищен блок еднакви. Дори и санирането не успя. Това е дори поколенчески проблем. Вчерашното общество мисли в собственост и йерархии, днешните млади все повече започват да мислят за споделяне и за мрежи. Това са два различни езика и погаждането им няма да е лесно. Защото освен собственост, инвестиции и работни места има и градоустройствени режими и обществен интерес. Които да кажат, че не може да има небостъргач тук или два-три етажа уж „подпокривно“ пространство там. Там е работата, че и двата езика са верни – и бизнесът има своите основания и законови вратички, и защитниците на ансамбловото звучене имат своя красив разказ. И тук идва друг още по-сериозен проблем. Някак лесно е да кажем „нужно е да спазваме правилата и животът ще е хубав“. Но не е. Голяма част от гадостите във всекидневната ни среда за живот са си съвсем по правилата. Добутани са да изглеждат по закон; намерена е законовидната им форма. Презастрояването на зелените площи в градовете си е по закон. Абсурдната реституцията – също. Възстановяването на „ниви“ между жилищни блокове – също. Върху които после се появяват новите кооперации. Заменките по морето – също. И инвеститорите са прави да търсят интереса си. Не е луд онзи, който яде зелника. В тъмните времена на прехода се появиха нарочно и порочно родени, лобистки, откровено наивни или зловредни текстове. Законност срещу справедливост – това е истинското противоречие днес. Колко пъти сте чували фразата „всичко е по закон“? Само през последните дни около строежите по морето – около десет пъти. И – разбира се – законът е толкова разтеглив, че винаги можеш да прикриеш срамотиите с него. Или пък винаги ще има за какво да се хванат властите и да ти спрат строежа – ако се събуди обществен гняв. И това е по-неприятното противоречие от иначе класическото „растеж срещу природа\". „Растеж срещу природа\" е нещо, което отдавна не ни учудва. Банално е. Ясно е, че интересите на бизнеса и на защитниците на природата често са антагонистични. Още по-баналното е, че големият бизнес и голямата политика са свързани. И екопротестите понякога са толкова наивни в представата си, че нещо друго е възможно. Разбира се, че е възможно нещата да са и по-добре. Но в крайна сметка няма сила на света, която да отдели голямата собственост от голямата политика. И добре се вижда, че и в страните, които са най-ярки жалони на Западния свят, това правило също важи. Собственост срещу планиране, законност срещу справедливост, природа срещу растеж. Вижда се, това са възли, които нямат разплитане. Става само с разсичане. Как? Очевидно е нужно бързо осъвременяване на законовата база. Нужно е централно решение, което да догони новите реалности. Често става така – законите трябва да настигат обществените отношения. Казвам го като човек, който более за различни каузи из страната. Има тонове гори, които на книга не са гори, тонове градски паркове и зелени междублокови пространства с детски площадки, които на книга са частни парцели с готовност за строеж. И хората го разбират едва когато видят машините пред блока си. Очевидна е нуждата от спешна промяна в законодателството, която да въведе нови дефиниции за фактическа зелена площ, гора, дюна и т.н. Ако е нужно – мораториум на всякакви инвестиционни намерени в такива точки, докато се изработи новата законова база. И – вероятно – ще е нужен и по-мащабен фонд за изкупуването на подобни терени. За да има справедливост и за коректни собственици и инвеститори. В момента общини търсят варианти за замени на парче или измислят други креативни решения, за да запазят зелени площи, когато се надигне обществен гняв. Или пък се разчита на намеса на Борисов. После следват дълги шикалкавения в съда, където я някой юрисконсулт „забрави“ да защити публичния интерес, я интересът на собственици и инвеститори премине в пари. А съдебните решения някак си не са особено подвластни на обществения натиск. И така, уж някой проблем е решен, а след някоя година пак се явява, при това „изпран“ през съда.  Ясно е, че е нужно базисно, структурно решение – през промяна в законите, което да помири инвеститори и публика. Защото в противен случай казусът с „Младост“ скоро ще ни се види като мил спомен. \" \"", "date": "2019.02.05", "title": "В България всичко е \"по закон\". И грабежът, и измамите"}
{"url": "http://clubz.bg/79069-na_chas_pyt_ot_parij_nedovolstvoto_ne_spira", "text": "\"Жълтата жилетка\" Иза Дюшен е измръзнала от студения дъжд, но продължава да стои на кръстовището при входа в Монтаржи (намиращ се на 125 километра от Париж) въпреки началото на обществените дебати в града след дванадесет седмици на демонстрации, Според 57-годишната работничка, която живее с 1200 евро на месец при 39 години трудов стаж, президентът Еманюел Макрон \"подготвя европейските избори, но за нас не го е грижа\". В разположения в периферията на Парижкия регион и на един час път южно от столицата малък 15-хиляден град, част от чиито жители се занимават със селско стопанство, цари усещане за изоставеност. Два месеца след началото на социалното движение, което разтърси Франция и доведе да инциденти по време на съботните демонстрации, Еманюел Макрон предложи \"големи обществени дебати\" в кметствата до средата на март, като обеща да вземе предвид направените предложения. Пошон е участвал във всички демонстрации \"от 17 ноември до 22 декември заедно с възрастни хора, самотни майки, пенсионери - хора, тропали на всички врати и които не издържат повече\". 84 000 \"жълти жилетки\" срещу Макрон В Монтаржи, наричан \"Венеция на Гатине\" със своите 130 моста, индустриалната зона е опустяла, казармата е затворена и обрасла с диви растения, а безработицата е достигнала 13 процента - по-висока от средната за Франция. С изключение на спретнатия център останалите части на града са пълни със сгради със спуснати кепенци - пазарът на недвижими имоти е в застой. Градът привлича бедните хора от Парижкия регион с ниските си наемни цени, обяснява Франк Сюплисон, председател (от десницата) на агломерацията (която включва 15 общини и 65 000 жители). Първият от четирите диспута бе проведен в четвъртък вечерта: 45 души от един от кварталите на работническата класа в града бяха приети в зала на общината за два часа разговори. Във фокуса на разговорите бе финансовата политика \"за богатите\", липсата на медицинска помощ, липсата на транспорт, отсъствието на депутатите, срочните договори и тези на непълен работен ден, които създават необходимостта да се полага труд на няколко работни места едновременно, за да могат да се свързват двата края на месеца. Микрофонът преминаваше от ръка на ръка, без да се губи време. Дошла от село, в което \"никога няма автобус\", 40-годишната служителка в училищна столова Мари-Рен Пулен иска да говори за покупателната способност. Четиридесет и една годишният Жереми Клеман имал желание да отиде, но двата месеца на мобилизация и демонстрации в Париж - \"шест поредни съботи\" - оставили на заден план строителната му компания. \"Живеем в богата страна. Как тогава да приемем това, че хората не могат да се издържат от работата си? В големите градове не си дават сметка за това, но ако не направим нещо, ще се озовем в задънена улица\", твърди Клеман. \"Жълтите жилетки\" - потенциална трета политическа сила във Франция  Той обаче остава \"оптимист\": Съпругата на Клеман е на второ място в листата на \"жълтите жилетки\" за европейските избори през май. Движението се обявява за референдум за европейска гражданска инициатива, но всява разделение, най-вече в Монтаржи, където три от първите шест имена в листата са на местни жители. \"Аз просто искам да живея по-добър живот\", обобщава Иза на кръстовището си. \"Жълтите жилетки\" - потенциална трета политическа сила във Франция ", "date": "2019.02.05", "title": "На час път от Париж недоволството не спира"}
{"url": "http://clubz.bg/79083-zyuddojche_cajtung_zashto_i_putin_zagyrbva_qdreniq_dogovor", "text": "Беше инсценировка в стила на Путин. В предавана по руска телевизия среща с външния министър Сергей Лавров и отбранителния министър Сергей Шойгу руският президент реагира на обявеното от Вашингтон излизане на САЩ от ядрения договор за забрана на атомни ракети с обсег от 500 и 5500 километра: Путин обяви и конструирането на нови ракети със среден обсег като отговор на подобни американски проекти. Москва обаче нямало да допусне нова скъпоструваща надпревара във въоръжаването. Русия щяла да разположи ракети с малък и среден обсег в Европа или другаде, само ако САЩ го направят. От гледна точка на САЩ и на останалите 28 членки на НАТО подобни думи звучат като подигравка, тъй като са убедени, че със своите ядрени бойни глави 9М729 Русия отдавна разполага с оръжие, което променя равновесието на сигурността на континента и дава шанс на Москва да изнудва европейски държави, опасява се политологът Карло Масала. Столтенберг: Русия да спазва ракетния договор Малко изненадващо е, че успоредно с обявеното от Доналд Тръмп излизане на САЩ от договора, подписан между Вашингтон и Русия през 1987 г., президентът Путин обяви същата стъпка. Тя е в унисон с досегашната комуникационна стратегия, която най-вероятно Русия ще продължава да следва. Ако Русия не се беше оттеглила едновременно със САЩ от споразумението, това щеше да се приеме като признание от страна на Москва, че има нещо вярно в обвиненията срещу Русия в погазване на договора, които бяха отправени още от предшественика на Тръмп в Белия дом Барак Обама. Шоуто от събота е по-скоро част от голямото “blame gаme” между Москва и Вашингтон, което ще рече взаимно обвиняване във вина и борба за значимост. Така външният министър Лавров многократно обвини САЩ, че от години нарушавали договора с противоракетните си системи, разположени в Полша и Румъния, докато Русия направила всичко възможно за запазването на ядрения договор. За да подсили аргумента на Москва, че Вашингтон не е заинтересован от договора, Путин разпореди на министрите си да не инициират нови разговори със САЩ по въпросите на разоръжаването. Става ясно колко трудно ще е през следващите шест месеца ядреното споразумение да бъде спасено, преди според регламента действително да бъде обявено за невалидно. Призивите на германския външен министър Хайко Маас темата за разоръжаването отново да е в международния дневен ред, са по-скоро безполезни от гледна точка на факта, че държави с арсенал от ракети със среден обсег, като Китай, Иран, Индия и Пакистан, нямат интерес от постигане на муждународно споразумение по забраната им. Според “Шпигел” за планираната от Маас през март в Берлин конференция по разоражаването все още няма потвърждение за участие на представители от САЩ, Русия и Китай. Съветникът на Тръмп по сигурността Джон Болтън по принцип отхвърля споразумение за контрол над въоръжаването, тъй като това ограничавало военните възможности на Вашингтон. Ето я ракетата, която нарушавала договора със САЩ Поради конфронтационния курс спрямо Китай глобално споразумение за забрана на ракети със среден обсег изглежда невероятно. По мнението на бивш китайски генерал Пекин ще се присъедини към международен договор за разоръжаване, когато другигите ядрени сили свият арсеналите си до нивото на китайските. Според актуална статистика САЩ притежават 15 пъти повече ядрени бойни глави от Китай. В битката за спечелване на общественото мнение от гледна точка на Русия решаващият регион безсъмнено е Европа. Колкото по-голям е успехът на Кремъл да вмени във вина на ненавиждания от много европейци американски президент Тръмп колапса на ядреното споразумение и европейския чадър за сигурност, толкова повече Москва се доближава до целта си да разцепи НАТО. Путин плаши с нови оръжия, ако САЩ излязат от ракетен договор На политическо ниво засега алиансът е сплотен. В Главната квартира на НАТО често се споменава колко изчерпателно Вашингтон е информирал партньорите си относно забранените от договора руски ядрени бойни глави. Остава обаче открит въпросът дали това единство ще се запази и през следващите седмици, тъй като при 29-е членки на пакта са налице различни позициии относно руската опасност и необходимостта за по-големи военни разходи. След погазващото международното право анексиране на украинския полуостров Крим през 2014 г. европейските членки на НАТО завишиха разходите си за отбрана с 50 милиарда евро, но въпреки това малцина са постигнали целта от 2 процента от брутния вътрешен продукт за отбрана. Преди всичко правителството на Тръмп обвинява федералното правителство в Берлин, че не ивестира достатъчно във военни капацитети. Докато Литва отхвърля разполагане на ракети и надпревара във въоръжаването като прекалено рано и скъпо, Полша е на мнение, че е вън от съмнение - и в бъдеще ядрени оръжия ще гарантират мира. Било от европейски интерес на континента да са разположени америкнски войски и ядрени ракети. Полша, както и много източноевропейци са убедени, че спрямо Москва действа само едно – езикът на силата. Все по-ясно става, че широката управленска коалиция (десницата и социалдемократите – б. р.) в Германия няма единна позиция. С подобна позиция категорично не е съгласен заместник-председателят на парламентарната фракция на съуправляващата в Берлин Германска социалдемокатическа партия Ролф Мютцених. Според него не било необходимо в Европа да се разполагат наземни оръжия със среден обсег. И без това САЩ най-вероятно вече са решили да оборудват подводници с ядрени бойни глави. Кръгове от НАТО все пак разчитат, че през следващите седмици Русия ще подаде сигнали за готовност по водене на преговори и ще изпрати свои дипломати за участие в международни конференции. Ако обаче не се стигне до конструктивен обмен на мнения, то това по-скоро би следвало да се оценява като маневра за отклоняване на вниманието, както и за пореден опит да се вбие клин в единството на членките на НАТО. Ето я ракетата, която нарушавала договора със САЩ Путин плаши с нови оръжия, ако САЩ излязат от ракетен договор", "date": "2019.02.05", "title": "\"Зюддойче цайтунг\": Защо и Путин загърбва ядрения договор"}
{"url": "http://clubz.bg/79084-makaronena_revolyuciq_v_italiq_basta_na_pastata", "text": "Те бяха привърженици на насилието и ненавиждаха макароните. Италианските футуристи искаха да обърнат наопаки кухнята и така предизвикаха недоволство в цял свят. Дори шефът им Филипо Томазо Маринети бе спипан с препълнена чиния с макарони. На тази прелюбопитна история от началото на миналия век посвещава своя публикация в  . В Неапол хората организират демонстрации “Про паста”, в Аквиля възмутени домакини се подписват под петиция за запазване на традицията, а в Торино най-известните готвачи в страната обсъждат на набързо свикан конгрес въпроса за или против макаронените изделия. Дори в другия край на света бушуват емоции. Когато думите не стигат,  италианци от два клана в Сан Франциско, Калифорния, мятат един срещу друг тигани и хранителни стоки, мнозина са ранени. Така изпълнен с гордост мъж, отговорен за цялата дандания, обрисува ситуацията. Това е главният футурист Филипо Томазо Маринети, наричан от последователите си само като “Ф. Т.” Могат да се напишат томове с “експлозия на абсурдите”, написа поетът, писател и журналист през 1932 г. в книгата си “Кухнята на бъдещето”. Няма нищо чудно. Авторът се фокусира върху национална светиня на италианците – паста. На 15 ноември 1930 г. той оповести по радиото: През онази вечер Маринети вечеря със съмишленици в ресторанта в Милано “Гъши пера”. Микрофонът е между купички с бульон, салата и десерт. Писателят призовава за изцяло обновяваване на италианското готварско изкуство. Така се слага началото на всенароден протест. Италианците бяха свикнали с футуристите. В манифеста си от 1909 г. Маринети величае войната като “единствената хигиена за света”, възпява и мъжа, презиращ жената. Синът на милионер призова също да се опожарят библиотеките, музеите да се наводнят, достолепните италиански градове да се сринат с брадви и мотики. Авангардът на футуристите изпитва особена омраза към Венеция, градът символизирал миналото. От кулата на градския часовник върху главите на туристи хвърля 200 000 копия от памфлета си. През 1918 г. “Ф. Т.” сформира футуристична партия. Малко по-късно тя се влива в движението на приятеля му Бенито Мусолини. Папата не яде паста, обича зеленчуци, хапва и омар Футуристите проклинат папата, краля и брака. Величаят машини и мотори, свръхвисока скорост, разруха и смърт. Малко или повече италианците устояха стоически на всички тези провокации. С похода си срещу макароните обаче бунтарите преминаха всякаква граница. Привържениците на пастата се качиха на барикадите. В Рим готвачи публикуваха становище в защита на макароните. Кметът на Неапол заяви, че ангелите в рая не се хранели с нищо друго, освен с вермичели (вид спагети – б. р.), поляти с доматен сос. Маринети му се опълчи: За да отнеме водата от воденицата на противниците си, Маринети публикува лавина от псевдоекспертизи, в които се отправят сериозни предупреждения за вредата от храни. Проф. Никола Пенде дори твърди, че макароните отнемали мъжествеността, «тъй като натъпкани и утеснели стомаси не са в състояние да събудят възхищение от жена и възможност да я обладаят.» Дори международната преса съобщи подробно за края на макароните. Лондонският «Таймс» публикува поредица за плановете на футуристите изцяло да променят италианската кухня. В своя «Манифест на кухнята на бъдещето», публикуван на 28 декември 1930 г. във в. «Газета дел пополо» Маринети пледира не само за слагане край на макаронената култура. Според него тази абсурдна религия на италианската гастрономия прави Италия зависима от чужда пшеница. Той настоя в дългосрочен план всички храни да се заменят с прахообразни: Докато науката постигнела желаните резултати, можело да се храним, както досега, но моля без нож и вилица. Футуристите са и против политически преговори на маса. За сметка на това те настояват да се разпространяват ухания от апетитни храни, да се рецитират стихове и да има музика. «Манифестът на кухнята на бъдещето» съдържа дори предложения за меню – сьомга от Аляска със слънчеви лъчи и сос от Марс. На 8 март 1931 г. в Торино отваря врати първият и единствен ресторант на бъдещето – «Таверна Светото небце». Събитие, което възторгнат (или вече пиян) редактор от в. «Стампа» съпоставя събитието с епохалното значение на откриването на Америка, щурмуването на Бастилията и сключването на договора от Версай. На гостите са поднесени 14 блюда – от «слънчева супа» до «хранителен пейзаж» и «пиле Фиат», пълнено с метални сачми. Това бяха най-абсурдните блюда, които така и не се харесаха. Клара Грифони, всъщност вярна привърженичка на футуристите, написа: Макар футуристите да симпатизираха на фашистите, за революцията в кухнята не успяха да привлекат Италия на Мусолини. Съвсем скоро таверната в Торино фалира. Маринети се препъна в собствения си вкус. Фотограф го засече да яде препълнена чиния с макарони в ресторанта в Милано «Бифи». Напразо главният футурист опита да се измъкне, твърдейки, че било фотомонтаж. Той загуби похода си срещу макароните. На Ботуша невъзмутимо продължиха да ядат макарони. Какво не е навредило на либидото, според дивата Катрин Деньов е безспорно:  ", "date": "2019.02.05", "title": "Макаронена революция в Италия: \"Баста на пастата\""}
