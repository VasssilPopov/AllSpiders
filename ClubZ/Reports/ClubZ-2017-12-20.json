{"url": "http://clubz.bg/62069-dali_demokraciqta_naposledyk_ne_e_zapochnala_da_teji_na_bylgarina", "text": "Над България се стеле мрак. Опитаха да присвоят военни заводи, изгониха шефа на опозицията от парламента, удрят непокорни издатели, подготвят ретроактивно законодателство, за да насъскат населението срещу богатите, настъпват в Пирин, овладяват медии, брутализират нравите на иначе кротката ни страна. А оптимизмът расте, защото подизпълнителската ни икономика, теглена от ЕС, тръгна нагоре. Голяма работа, че протекъл един НДК току след ремонта… Чудя се напоследък дали пък демокрацията не е започнала да ни тежи? Да, избираме и имаме право да бъдем избирани. Но тази работа взе да се превръща в тегоба - все трябва да ни агитират, царят искаше томбола да ни организира, десните пък опитват да масовизират вота, воювайки за правото ни да гласуваме по пижама от телефона си. Едни си продават гласа, други наказват политиците с „няма да ИМ гласувам“. Просто не вярват, че гласуването нещо променя. Ето на, гласуваха за антисистемни крайно десни - и какво? Седнаха и те на едни кресла, а партийните пропорции не помръдват. Много от българите очевидно искат да гласуват като в Биг брадър: не да подкрепят политика, на когото вярват, а да елиминират онзи, който ги е раздразнил. Правото да бъдеш избиран също е в криза. Все по-малко смислени хора се решават да се кандидатират за различни позиции. Конкурсът е преодопределен, за какво ми е да се бутам между шамарите, да си навличам омраза и завист? Състезание с един кандидат, посочен от силните на деня, не противоречи на закона, но няма много общо с демокрацията. Не винаги има задкулисие - но непременно има апатия. За да се ориентират, гражданите трябва да притежават един минимум компетентност. Но как се придобива тя? Мнозина мислят, че информирането на населението е задача на държавата: във времето на комунизма казваха „пише го във вестника“, сега го пише в „интернет\". И понеже в интернет пише различни неща, хората се объркват и отчуждават. Една какофония заменя предишната. След разнобоя по „Белене\", сега пак „всички гледни точки“ по приватизацията - криминална или спасителна, вина на БСП или на Костов, тя ли ни потопи или финансовите кризи… Абе няма ли да се разберат най-после и да вземат да ни съобщят - вайка се изтощената публиката. Демокрацията е отворила възможност да чуваме различни гласове и сами да изработваме позициите си. Но това изисква усилие: гражданинът следва да се ориентира кое издание е компетентно и кое размесва политическата тематика с развлекателни небивалици, следва да сравнява днешните думи на политика с вчерашните му, да помни някакъв минимум факти. Толкова лесно е това в ерата на интернет, където информацията е достъпна мигновено. Но, както казахме, изисква усилие. Демокрацията не е нещо, което просто консумираме: ние я правим, защото в този тип уредба отговорност за обществото носи всеки от нас. В демократичните страни хората се чувстват длъжни да разобличават лъжата, да протестират, ако щете - да съберат боклука, хвърлен на тротоара. По-лесно е да прехвърлиш отговорността върху „ония там горе\" и да псуваш на воля телевизора. Но трябва да си наясно, че „ония там горе\" тъкмо това и чакат. Да припомня и скорошната статистика, според която България е на опашката по участие в доброволчески акции и благотворителност. Ами бедни сме, къде време да работим без пари... Да, демокрацията идва на едно определено ниво на общественото развитие. Според нашенския политически минимализъм, демокрация означава диктат на болшинството над малцинството. С други думи - болшевизъм, какъвто по-старите го помним. На олтара на болшинството тогава се жертваха инакомислещи, бивши хора, битово разложени и паразити; в съвременния вариант тази роля играят малцинства, отродители, бежанци, бизнесмени. Така е било и в дълбоката древност - племето размахва копията и който не иска да скочи на седлото, ордата го стъпква. Модерната демокрация, разбира се, е нещо по-сложно: тя осигурява защита на малцинства, та дори на отделния индивид. Само че тази работа е бавна, досадна, а ние имаме все по-малко търпение „в забързаното ни всекидневие“ (по израза на незнайната журналистка). Но може би най-дълбокото недоразумение е свързано с очакванията, които повечето ни съграждани имат към властта. Обичаният господар дава пенсии, строи крепости, спасява болни деца с правителствен самолет, разпределя еврофондове. Ако по изборите раздава кебапчета, а после не дава нищо, чувстваме се излъгани. Но ако даде - всичко е точно. Във времето на комунизма ни учеха, че Западът практикувал формална демокрация - тоест, залагали на равните права, законите, изборите, докато народните демокрации от съветски тип били по-висши, защото работели по същество: давали хляб, работа, жилища. Това схващане продължава да битува в главите на повечето от съгражданите ни. Разбира се, че трябва да изискваме от властта да ни дава някакви неща, но е идиотизъм да забравяме, че преди това тя ги е взела отнякъде. И че гражданите трябва да можем да я контролираме. Добре де, защо тогава продължаваме да се мъчим с тази проклета демокрация? За да ни признаят отвън? Какво ли ще стане, ако китайци, руснаци, новите алтернативно десни от Америка и Европа започнат да ни одобряват и без театрото? Дали няма да сменим поомръзналите демократични декори?", "date": "2017.12.20", "title": "Дали демокрацията напоследък не е започнала да тежи на българина"}
{"url": "http://clubz.bg/62053-v_tresavishteto_na_glupostta_zabranqva_li_evropa_kryshtenetata", "text": "  Европейският парламент припомни в българския си профил в туитър някои от най-популярните митове и откровени лъжи по адрес на институцията през 2017 г. Европарламентът разреши фосфатите в дюнера     А отговорите на горните 5 са ясни: България е получила 13,5 млрд. евро, а е внесла 3,5 млрд. Брюксел е разгледал и отхвърлил проект за сертифициране на различни видове домати. ЕП и ЕК никога дори не са обсъждали детски приказки или книги или снежни човеци. ЕСПЧ никога не е имал решение по повод кръщенетата.", "date": "2017.12.20", "title": "В тресавището на глупостта: забранява ли Европа кръщенетата?"}
{"url": "http://clubz.bg/62047-koncesiite_za_plajovete_ostavat_po_oblekchenata_procedura", "text": "Концесиите за плажовете остават по стария по-облекчен режим за още една година. Това реши парламентът с промени в Закона за административния контрол върху стопанската дейност. По предложение на шефа на правната комсия Данаил Кирилов (ГЕРБ) влизането в сила на новия Закон за концесиите по този въпрос се отложи до 1 януари 2019 г. Така концесиите остават по досегашния режим, описан в Закона за Черноморското крайбрежие, и продължават да бъдат изцяло от компетенциите на Министерството на туризма. Процедурата по закона за концесиите е по-тежка, но по-прозрачна. Депутатът от БСП Крум Зарков обясни, че гласуваният текст е продължение на конфликта между вицепремиера Валери Симеонов и министъра на туризма Николина Ангелкова. И поясни, че по време на гласуването на Закона за концесиите е надделял Симеонов, докато с приемането на този текст победата е за Ангелкова. Според Зарков по този начин реално влизането на новия режим за концесиите за плажовете се отлага не с една, а с 20 години, защото догодина е възможно да бъдат дадени концесии именно за такъв срок. Кирилов обаче възрази, че концесиите за плажове са над 300, а броят на тези от тях, на които сроковете изтичат или са в съдебно производство, е пренебрежимо малък. Той заяви, че когато става дума за големи концесии със значим обществен интерес, ще се прилага Законът за Ччерноморското крайбрежие. Версията на Зарков за конфликт в мнозинството по тази тема бе потвърдена от депутата от \"Обединени патриоти\" Християн Митев. Той заяви, че патриотите не подкрепят предложението на Кирилов. В крайна сметка предложението на Кирилов бе подкрепено със 100 гласа \"за\", 6 \"против\" и  37 \"въздържали се\".", "date": "2017.12.20", "title": "Концесиите за плажовете остават по облекчената процедура"}
{"url": "http://clubz.bg/62058-valeri_simeonov_v_nov_pristyp_na_gnqv_gerb_i_dps_pak_ni_izvyrtqha", "text": "Вицепремиерът Валери Симеонов и един от лидерите на \"Обединените патриоти\" отново тежко се разгневи на коалиционните си партньори от ГЕРБ.  \"Пак ни извъртяха!\", написа той във фейсбук. Причината - гласуваните днес промени в Закона за административния контрол върху стопанската дейност. С тях концесиите за плажовете остават по стария по-облекчен режим за още една година. По предложение на шефа на правната комсия Данаил Кирилов (ГЕРБ) влизането в сила на новия Закон за концесиите по този въпрос се отложи до 1 януари 2019 г. Така концесиите остават по досегашния режим, описан в Закона за Черноморското крайбрежие, и продължават да бъдат изцяло от компетенциите на Министерството на туризма. Процедурата по закона за концесиите е по-тежка, но по-прозрачна. Концесиите за плажовете остават по облекчената процедура В поста си във фейсбук Симеонов пряко нападна Министерството на туризма и Николина Ангелкова. \"Явно при това ръководство на министерството България няма да има съвременен и прозрачно-регламентиран туризъм\", написа той в социалната мрежа.  Според него \"това е поредният саботаж на опитите за въвеждане на нормално управление и реална конкуренция\". Той не пропуска и да подчертае подкрепата на ДПС, за да бъдат приети промените. Изброява и кои плажове на кого от сенчестия бизнес принадлежат. В списъка са и \"сараите на Доган-плаж Отманли на ДПС\". Напрежението в управляващата коалиция става все по-видимо. Наскоро Симеонов обвини премиера и лидер на ГЕРБ Бойко Борисов, че го саботира за втория кабинков лифт в Банско. Той заяви, че не иска да вижда министър- председателя, който го \"изработил\", имайки предвид оттеглянето на решението за промяна на концесионния договор с фирмата \"Юлен\" за ползване на част от парка \"Пирин\" за нуждите на ски зоната в Банско. Валери Симеонов vs Бойко Борисов: Не искам да го виждам! Борисов за Симеонов: Не мога да гледам всичките му тв участия (ВИДЕО)     Валери Симеонов vs Бойко Борисов: Не искам да го виждам! Борисов за Симеонов: Не мога да гледам всичките му тв участия (ВИДЕО)", "date": "2017.12.20", "title": "Валери Симеонов в нов пристъп на гняв: ГЕРБ и ДПС пак ни извъртяха"}
{"url": "http://clubz.bg/62049-naj_golqmoto_namalqvane_na_danyci_v_sasht_za_poslednite_30_godini", "text": "Законът, предвиждащ намаляване на налозите с общо 1,5 трилиона долара, веднага ще бъде изпратен за подпис на президента Доналд Тръмп. Документът обаче няма да бъде парафиран незабавно, но това ще се случи съвсем скоро. Още повече, самият Тръмп бе инициаторът на данъчната реформа, която окачестви като историческа. Днешното гласуване е най-голямата му победа от идването му на власт на 20 януари т. г. Републиканците се разбраха за данъчната реформа в САЩ Очакваше се реформата да бъде одобрена вчера. Тогава обаче републиканците се препънаха в последния момент.  Камарата на представителите гласува намаляването на данъците късно снощи. То бе изпратена в Сената, където също управляват републиканците. Двама сенатори обаче установиха, три поправки в проектозакона не съответстват с общите правила на горната камара на Конгреса. След което ще бъде необходим само подписът на Тръмп, за да стане закон. Демократите обаче видяха в случилото се поредното според тях доказателство за набързо и тайно разработения пакет. Най-важните точки на проектозакона включват   Последното понятие варира от малки семейни предприятия до големи финансови фирми и компании за търговия с недвижими имоти. Тръмп обяви историческо намаляване на данъците Проектозаконът предлага в . При първото гласуване Камарата на представителите прие проектозакона с 227 срещу 203 гласа. Така бе надвита обединената опозиция в лицето на демократите, според които това е реверанс към корпорациите и богатите. Републиканците изтъкват, че пакетът ще стимулира икономиката и увеличаването на работните места. Те смятат мярката за ключова за запазване на мнозинството, което имат и в двете камари, на междинните избори за Конгрес през ноември 2018 г. 12 републиканци обаче гласуваха \"против\". 11 от тях бяха от Ню Йорк, Калифорния и Ню Джърси - все щати с високи данъци.   от новите ограничения за намаляване на щатските и местните налози. Другото опасение е, че новият закон ще увеличи още повече държавния дълг на САЩ, който е 20 трилиона долара. Снощи обаче само един републиканец се изказа против проектозакона. Уолтър Джоунс от Северна Каролина не го подкрепи именно по горепосочената причина. Пакетът отменя част от \" и позволява сондирането за петрол в Арктическото национално убежище за диви животни в Аляска. Тези две точки бяха добавени с цел събиране на по-голяма подкрепа. Богаташи в САЩ молят да им увеличат данъците За последно Конгресът намали значително данъците през 1986 г. при президента републиканец Роналд Рейгън. Процесът отне години. Данъчната реформа на Рейгън бе дело и на двете партии. Законът бе изработен след десетки слушания и многомесечни открити дебати.  от администрацията на Тръмп, които са и сред лидерите на Конгреса. Демократите нямаха никакво участие. Данъците за домакинствата със средни доходи ще намалеят с 900 долара догодина. А най-богатият 1 процент от американците ще спестят от налози 51 000 долара, показват проучвания на   - непартиен мозъчен тръст във Вашингтон. Той бе прекъсван на два пъти от протестиращи. По-късно Пол Райън разпространи специално изявление: Одобряването на проектозакона слабо се отрази на борсите. От месец насам те бележат добри резултати заради перспективата от намаляването на корпоративния данък. Тръмп не пропусна да коментира гласуването в туитър.     Тези промени засягат федералните данъци. Американците плащат още местни и щатски данъци. В тези случаи обаче федералните власти не могат да влияят.   Така коментира промените специално за Клуб Z българинът Методи Милушев (55 г.) Той живее в Денвър, Колорадо, където има малка медицинска клиника. Според американските закони се води собственик на малка, или S-корпорация. Според него данъчното облагане в САЩ в момента е \"адски сложно\", а сега се върви към голямо опростяване. Тръмп обяви историческо намаляване на данъците Богаташи в САЩ молят да им увеличат данъците", "date": "2017.12.20", "title": "Най-голямото намаляване на данъци в САЩ за последните 30 години"}
{"url": "http://clubz.bg/62052-sydyt_v_lyuksemburg_uber_shte_plashta_danyci_kato_taksimetrova_kompaniq", "text": "Uber е транспортна компания и ще плаща същите данъци като таксиметровите фирми, отсъди Съдът на Европейския съюз в Люксембург. Сега компанията ще трябва да кандидатства пред националните власти на страните членки на Евросъюза, за да може да извършва транспортни услуги. Според Uber решението няма да повлияе значително на бизнеса на компанията в Европа, защото в много страни услугите ѝ вече се регулират както тези на таксиметровите фирми.  Европа може да наложи на Uber правилата за таксѝ компаниите Спорът стига до Съда на ЕС, след като съдия в Барселона поиска през 2015 година той да се произнесе по дело, заведено при него срещу услугата на Uber от местната асоциация на таксиметровите шофьори. Въпросът беше дали платформата за споделено пътуване ще бъде определена като транспортна услуга или като онлайн платформа. На практика това се отразява върху данъците, които компанията ще плаща на националните власти. От Uber многократно заявяват, че не бягат от регулации, били те национални или европейски, но възразяват те да бъдат същите като за заварената услуга, на която компанията предлага алтернатива. Тезата е, че тя не се конкурира на таксиметровия пазар, а предлага друга услуга, различна от традиционните таксита. Да забраниш или да регулираш Uber - различният опит на Естония Uber предлага на потребителите си два вида услуги. Собственик на лек автомобил, който иска да сподели свободните места в колата си с други хора по даден маршрут, става откриваем за потенциалните пътници. Потенциалният потребител може да открие къде и кога има коли на Uber, които може да ползва по даден маршрут. Компанията не наема шофьорите, те не са нейни служители, нямат работно време и работят когато и колкото искат. Трябва обаче да имат чисто съдебно минало, да са правоспособни, колите им да отговарят на определени технически стандарти. Плащанията са изцяло безкасови и приходите се делят между фирмата и шофьорите. Повечето европейски държави не са отворени към платформи като Uber, включително и България. Комисията за защита на конкуренцията обвини Uber в нелоялна конкуренция. ВАС потвърди решението за спиране на услугата и компанията преустанови дейността си у нас. Последно властите в Лондон отказаха да подновят лиценза на компанията. Да забраниш или да регулираш Uber - различният опит на Естония", "date": "2017.12.20", "title": "Съдът в Люксембург: Uber ще плаща данъци като таксиметрова компания"}
{"url": "http://clubz.bg/62054-arestuvaha_pevica_ot_pusi_rajyt_za_plakat_sreshtu_fsb", "text": "Руската полиция арестува днес Мария Альохина от пънк групата \"Пуси райът\", съобщиха медиите в Москва. Певицата била задържана пред сградата на Федералната служба за сигурност (ФСБ), където разпънала плакат с надписа \"Честит рожден ден, палачи\". Днес ведомството, добило печална слава в съветската епоха под името КГБ, чества 100 години от създаването си. На 20 декември 1917 г. е учредена Извънредната комисия (ЧК), оглавена от Феликс Едмундович Дзержински. Надя от \"Пуси Райът\" сложи качулки на Паметника на Съветската армия Служителите на ФСБ и днес с гордост наричат себе си \"чекисти\". Такъв е бил и президентът Владимир Путин. Заедно с Марина Альохина била активистката Олга Борисова. Тя успяла да се отдръпне. Альохина закрепила плаката към една от колоните на сградата. Тя била задържана заедно с двама фотографи. Пак заключиха Надя от \"Пуси райът\" - шила трикольора в затворнически дрехи Мария Альохина бе задържана през март 2012 г. заедно с още две певици от \"Пуси райът\" - Надежда Толоконникова и Екатерина Самуцевич. Трите бяха обвинени в хулиганство в московския храм \"Христос Спасител\" по време на организиран от тях пънк молебен. Певиците се молиха на Исус Христос да освободи Русия и тях от Путин. Те обаче бяха обвинени в оскърбление на религиозните чувства. Трите бяха осъдени на по 2 г. в колония с общ режим. По-късно присъдата на Самуцевич бе заменена с условна. Путин не пропусна да поздрави чекистите с празника им. Пак заключиха Надя от \"Пуси райът\" - шила трикольора в затворнически дрехи", "date": "2017.12.20", "title": "Арестуваха певица от \"Пуси Райът\" за плакат срещу ФСБ"}
{"url": "http://clubz.bg/62059-rusiq_moje_da_vklyuchi_syrbiq_kym_turski_potok", "text": "Това заяви руският президент Владимир Путин след среща със сръбския си колега Александър Вучич, съобщи пресслужбата на Кремъл. Той допълни, че Сърбия може да стане важно звено в транзита на газ за Европа. Вучич бе на посещение в Москва. \"Турски поток\" завива към България Двете страни подписаха поправки към междуправителственото споразумение, отменящи забраната за реекспорт на руски газ. По-рано \"Газпром\" в отговор на изискване на Еврокомисията обеща да осигури свободни потоци на газ на европейския пазар. Според съществуващото споразумение Русия доставя на Сърбия газ до 5 милиарда кубика годишно за периода 2012-2021 г. Очаква се от 2018 г. \"Газпром\" да увеличи с 15 на сто доставките на газ за Сърбия. Тази година те са нараснали с 26%. Двамата президенти се спряха и на политически въпроси, по-специално на този за Косово. Москва ще подкрепи всякакво взаимно приемливо решение между Белград и Прищина, увери Путин. По думите му руската страна изхожда от това, че положението там трябва бъде регулирано чрез диалог между страните в съответствие с резолюция 1244 на Съвета за сигурност на ООН. Руската страна ще продължи да оказва подкрепа на Сърбия за осигуряване на суверенитета и териториалната й цялост. Гостът отново потвърди, че Белград няма намерение да влиза във военни съюзи, включително в НАТО. Накрая Вучич поздрави Путин със 100-годишнината на ФСБ, като заяви, че този ден е особено важен за Русия и нейния президент. Путин е бил резидент на КГБ в ГДР. ФСБ е наследник на КГБ.", "date": "2017.12.20", "title": "Русия може да включи Сърбия към \"Турски поток\""}
{"url": "http://clubz.bg/62060-cveti_pironkova_shte_stava_majka_propuska_sezona", "text": "Полуфиналистката от \"Уимбълдън\" Цветана Пиронкова няма да играе през сезон 2018 на Женската тенис асоциация, съобщава Tennis24.bg, като се позовава на \"сигурен източник от Пловдив\". Причината е хубава - Цвети и съпругът ѝ Михаил ще стават родители догодина. Пиронкова не е играла в официален двубой от 6 юли тази година, когато отстъпи с 3:6, 4:6 на Каролина Вожняцки на \"Уимбълдън\". През септември 30-годишната българка обяви края на сезона. Тя не е сред заявените и за турнирите в Австралия през януари. Наскоро Цветана пусна своя снимка в инстаграм, която засили слуховете за нейната бременност. Не е ясно дали Пиронкова планира завръщане на корта след това, подобно на редица тенисистки, сред които са Серина Уилямс и Виктория Азаренка.", "date": "2017.12.20", "title": "Цвети Пиронкова ще става майка, пропуска сезона"}
{"url": "http://clubz.bg/62061-rosen_jelqzkov_e_noviqt_shef_na_krs", "text": "Председателят на Държавната агенция \"Електронно управление\" Росен Желязков ще е новият ръководител на Комисията за регулиране на съобщенията. Това реши правителството на днешното си редовно заседание. Той ще заеме поста на 15 януари 2018 г., когато изтича вторият мандат на досегашния председател на комисията Веселин Божков. Божков оглавяваше КРС в продължение на 10 години. От Министерския съвет не уточняват дали Желязков ще продължи да изпълнява длъжността си на председател на агенцията за електронно управление. През 2016 г. Желязков беше номиниран за ръководител на ключовата Комисия за защита на конкуренцията от ПГ на ГЕРБ. Заради недоволството от страна на ДСБ обаче Желязков реши сам да оттегли кандидатурата си. Росен Желязков оттегли кандидатурата си за шеф на КЗК Преди да започне да отговаря за електронното правителство, Росен Желязков беше съветник на премиера Бойко Борисов и главен секретар на Министерския съвет при първия кабинет на ГЕРБ. Името му беше замесено около скандала \"Костинброд\". Две години след като беше обвинен за престъпление по служба заради неупражнен контрол върху печатницата за изборни бюлетини, Желязков беше признат за невинен от Софийския градски съд. Прокуратурата сама се отказа да протестира решението и с това делото приключи. В още по-ранен етап от кариерата си той беше главен секретар на Столичната община.", "date": "2017.12.20", "title": "Росен Желязков е новият шеф на КРС"}
{"url": "http://clubz.bg/62030-twitter_ne_zagina_a_se_razrasna_zaradi_trymp", "text": "Акциите на социалната мрежа Twitter скочиха с двуцифрени проценти, съобщи TechCrunch. Компанията, за чийто залез се говореше преди година, е на път да запази 36% увеличение на акциите за цялата 2017 г. В началото на годината се говореше, че микроблогинг платформата оцелява благодарение на всекидневната ѝ употреба от страна на американския президент Доналд Тръмп. Големите скандали, абсурдните реплики и странните изявления на държавния глава на САЩ поддържаха сайта twitter.com всекидневно посещаван. Тръмп остана без туитър. За 11 минути Именно Тръмп предизвика и последния скандал - за споделените от американския президент антимюсюлмански видеа. Вчера от Twitter обявиха нови правила, с които баннаха серия крайнодесни профили, сред тях и тези на британски крайни националисти - \"Британия първо\", и нейния лидер и заместничката му. Британската премиерка Тереза Мей осъди президента за поведението му. Тръмп споделя антимюсюлмански клипове, Лондон го критикува Само в понеделник акциите на компанията скочиха с 10%. Но според CNBC има и други малки фактори освен Тръмп - видео и стрийминг услугата на компанията се е подобрила, което е довело и до растеж на потребители. А през следващата година компанията може да излезе и на печалба - тази година се наложиха нови инвестиции. Тръмп споделя антимюсюлмански клипове, Лондон го критикува", "date": "2017.12.20", "title": "Twitter не загина, а се разрасна - заради Тръмп"}
{"url": "http://clubz.bg/62063-chetiri_partii_v_ns_ako_izborite_bqha_dnes_62_na_sto_ne_iskat_predsrochni_izbori", "text": "Омбудсманът Мая Манолова и президентът Румен Радев са най-харесваните ръководители на държавна институция. Одобрението към полицията пада, а неодобрението расте. А ако изборите бяха днес, в парламента щеше да има само четири партии.  Мая Манолова е най-одобряваният ръководител на държавна институция у нас. Работата на националния омбудсман е одобрявана от 71% от българите, при това от хора с различна политическа принадлежност. \"Екзакта рисърч\": Томислав Дончев по-харесван от Бойко Борисов 54% от българите одобряват работата на патриарх Неофит. Високообразованите българи, жителите на столицата и на малките градове в страната, както и симпатизиращите на ОП по-често от останалите одобряват работата на главата на БПЦ. За последните шест месеца премиерът Бойко Борисов печели 8% одобрение. През декември положителни оценки за работата му дават 45% от българите. Критично настроените са 48%. Премиерът получава безусловна подкрепа от избирателите на ПП ГЕРБ – одобряват го 95% от тях. Работата му се приема добре от жители на градовете, от високообразовани и заможни респонденти, както и от хора на възраст между 30 и 60 години. Силно критични към работата на премиера са хора на възраст над 60 години, нискообразовани и бедни респонденти, както и жители на селата. Новоизбраният председател на Народното събрание Цвета Караянчева е одобрявана от 29% от българите, като неодобрението към нея през декември възлиза на 32%. Ресурс за Цвета Караянчева са онези 39%, които в момента заявяват, че тепърва ще формират мнението си за нея като председател на парламента. Това са предимно жени, млади хора, нискообразовани респонденти и жители на селата. Цветан Цветанов е най-одобряваният председател на парламентарна група в българското Народно събрание. Одобряващите го са 31%, а негативно настроените – 59%. За последните месеци Цветанов печели 11% одобрение. Корнелия Нинова е одобрявана от 29% в качеството си на председател на ПГ на „БСП за България”. Неодобряващите я са 60%. За последните шест месеца с 10% расте неодобрението към работата на Корнелия Нинова, а в същото време с 3% намалява одобрението ѝ. Корнелия Нинова е добре приемана от 89% от избирателите на БСП.   Настоящото изследване показва, че ако изборите бяха в средата на декември т. г., в парламента биха попаднали само 4 формации –  . Засега партия „Воля” остава под 4%  бариера. Ситуацията в дясно не изглежда особено перспективна, защото обединенията се извършват около две ядра. С висока степен на достоверност може да се твърди, че поотделно тези две ядра нямат особени шансове да попаднат в следващ парламент, коментират от агенцията. \"Алфа рисърч\": 33% вярват на Борисов, 10% - на Цацаров Непосредствено след тях се нареждат избирателите на ДПС – 84% от които биха повторили своя вот. Над две трети от бившите избиратели на ОП биха подкрепили отново тази патриотична формация. „Воля” са запазили около 60% от избирателите си от март 2017 г. като една трета от бившите им избиратели днес са разочаровани. Доколкото в момента политическата интрига следва противопоставянето между ГЕРБ и БСП, попитахме:  . 41% отговарят, че биха гласували за ГЕРБ, а 29% – за БСП. 1/3 от българите отказват да гласуват за която и да е от тези две партии. \"Афис\": ГЕРБ - 26,5%,  БСП - 22,7%, трета е ДПС Показателно е, че при подобна ситуация близо половината от избирателите на ДПС биха подкрепили БСП, а едва 14% – ГЕРБ. Ако десните все пак решат да гласуват, то вотът им по-скоро би бил в полза на ГЕРБ. Половината от избирателите на ОП биха гласували за ГЕРБ, а едва 12% за БСП. Това показва сближаване между избирателите на партиите от управляващата коалиция. Политически апатичните българи са по-склонни да подкрепят ГЕРБ, а вотът на сегашните избиратели на „Воля” би се насочил в равна степен към ГЕРБ и БСП. 62% се обявяват против предсрочни парламентарни избори с аргумента, че те са ненужни на страната. 22% подкрепят евентуалното провеждане на предсрочен вот. Половината от симпатизантите на левицата искат предсрочни парламентарни избори. Противници на предсрочните избори са най-често хората на възраст между 50 и 60 години, високообразованите и заможните респонденти, както и жителите на градовете извън столицата. 92% от избирателите на ГЕРБ и 83% от тези на ОП се обявяват против провеждането на предсрочни парламентарни избори. Показателно е, че близо половината от недоволните от кабинета не виждат в предсрочните избори решение на проблемите. Един от основните аргументи на българите, които не желаят предсрочен вот е, че не виждат кой би могъл да управлява страната. Едва 24% от интервюираните преценяват, че сегашното управление има управленска алтернатива като 16% от тях я виждат в лицето на БСП. 63% от избирателите на БСП вярват, че могат да управляват страната по-добре от ГЕРБ.   Българската православна църква е най-одобряваната институция в края на 2017 г. от 52%. Жените, хората на възраст над 59 години, високообразованите респонденти, жителите на столицата и на градовете в страната по-често дават положителни оценки за работата на БПЦ. Армията е на второ място по одобрение след БПЦ (с 42%), като положителните оценки за нея леко нарастват през последните месеци. Над средното одобрение към армията регистрираме сред младите българи, сред мъжете, сред високообразованите хора, както и сред жителите на столицата и на градовете-областни центрове. Одобрението към парламента остава ниско и без промяна през последните шест месеца –  . Няма обществена група или прослойка, сред която одобрението към парламента да надвишава неодобрението. Макар съдът да остава най-слабо одобряваната институция у нас, в настоящото изследване регистрираме слаба положителна промяна. С 3% расте одобрението към съда и с 5% намалява неодобрението към тази институция. С 2% намалява и неодобрението към работата на прокуратурата. По отношение на полицията е налице еднозначно негативна тенденция –  Най-висока критичност е сред хората на възраст над 50 години, сред бедните, сред жителите на малките градове, сред политически апатичните и сред избирателите на БСП. През последните месеци правителството добавя 5 пункта одобрение и в момента е подкрепяно от 35% от българите. Леко се свива и неодобрението към кабинета, отчитат от \"Екзакта рисърч\". Над средното е одобрението за кабинета сред българите на възраст между 18 и 50 години, сред заможните хора и сред жителите на градовете извън столицата. 82% от симпатизантите на ГЕРБ и близо 60% от тези на ОП одобряват работата на правителството. Крайно негативно отношение към кабинета регистрираме сред избирателите на БСП (91% от тях не го одобряват). Критични към кабинета са най-често хората на възраст над 59 години, както и живеещите в селата българи. Една пета от българите са на мнение, че външната политика на сегашния кабинет става по-успешна. Това мнение се споделя от високообразованите и заможни респонденти, от жителите на градовете в страната, както и от хората на възраст до 50 години. Особен респект към успехите на външната политика изразяват избирателите на ОП. Това се дължи главно на подобряването на българо-македонските отношения. 58% от българите са оптимисти за бъдещето на българо-македонските отношения след подписването на спогодбите за двустранно сътрудничество. 20% посочват, че са песимисти. Най-много оптимисти има сред високообразованите и заможните българи, сред жителите на градовете-областни центрове, сред привържениците на ГЕРБ и на ОП. 56% от участвалите в настоящото изследване твърдят, че се интересуват от работата на парламента. При това избирателите на БСП и на ГЕРБ в равна степен проявяват интерес. Българите, които следят работата на Народното събрание са предимно високообразовани жители на столицата и на малките градове на страната, респонденти с жизнен стандарт над средния, по-често мъже и хора на възраст над 59 години. 44% от българите декларират, че не проявяват интерес към дейността на Народното събрание. По-често това са жени, млади хора на възраст до 29 години, нискообразовани и бедни респонденти. 53% от българите твърдят, че понастоящем не се чувстват представени от политическите партии в парламента. По този показател не регистрираме значима промяна от началото на съществуването на настоящия парламент. Най-често непредставени се чувстват младите хора, жителите на градовете-областни центрове и избирателите на десните партии. 37% от българите заявяват, че се чувстват политически представени от партиите в 44  Народно събрание. Това са най-често избиратели на ГЕРБ и на ОП. Сред 51% от избирателите на БСП надделява тезата, че те не са политически представени в сегашния парламент. Този дял изразява недоволство от факта, че БСП е в опозиция и не е в състояние да налага своите политики. 42% от социалистите заявяват, че се чувстват представени в сегашното Народно събрание. 52% от българите биха желали парламентарното мнозинството да се съобразява в по-голяма степен с мнението на опозицията. Подобна позиция заемат 85% от избирателите на БСП. Около една трета от симпатизантите на ГЕРБ са съгласни с тази препоръка. За повече диалогичност и толерантност към опозицията се изказват и 46% от симпатизиращите на ОП. Една четвърт от участвалите в настоящото проучване смятат, че е неприемливо мнозинството да се съобразява повече отколкото досега с мнението на опозицията. \"Алфа рисърч\": 33% вярват на Борисов, 10% - на Цацаров \"Афис\": ГЕРБ - 26,5%,  БСП - 22,7%, трета е ДПС", "date": "2017.12.20", "title": "Четири партии в НС, ако изборите бяха днес, 62 на сто не искат предсрочни избори"}
{"url": "http://clubz.bg/62057-rouz_makgouyn_napadna_meril_strijp_zaradi_uajnstijn", "text": "Американската актриса Роуз Макгоуън нападна Мерил Стрийп в туитър, след като узнала, че тя ще бъде сред онези, които ще отидат на церемонията по връчването на наградите „Златен глобус“ в черно, в знак на протест срещу сексуалния тормоз. Marchesa е марката на модната дизайнерка Джорджина Чапман – бившата жена на холивудския продуцент Харви Уайнстийн, която напусна мъжа си след вълната от обвинения в сексуален тормоз по негов адрес от десетки холивудски актриси. Впоследствие Макгоуън, която обвинява Уайнстийн в изнасилване, се извини и изтри туита. През октомври Роуз Макгоуън бе сред първите жени, обвинили известния холивудски продуцент Харви Уайнстийн в изнасилване и сексуален тормоз. Изповедта на Салма Хайек за \"чудовището\" Харви Уайнстийн В своя защита Мерил Стрийп заяви, че когато е работила с Харви Уайнстийн, не е знаела за обвиненията срещу него. Самият той отрича всички обвинения в секс без взаимно съгласие. В публикувано в „Хъфингтън пост“ изявление Мерил Стрийп, носителка на три награди „Оскар“, отбелязва, че ѝ е много обидно да слуша обвиненията от страна на Роуз Макгоуън. Мерил Стрийп е работила с Уайнстийн по филми като „Желязната лейди“ и „У дома през август“ и дори го нарече на шега „бог“ по време на церемонията на връчването на оскарите през 2012 година. Това не е първото изказване на Мерил Стрийп по повод най-гръмкия скандал в Холивуд през последните години. Когато през октомври се появиха първите обвинения срещу Уайнстийн, тя обяви, че иска да е ясно: съвсем не на всички е било известно за подозренията относно продуцента, в това число лично тя не е знаела нищо.", "date": "2017.12.20", "title": "Роуз Макгоуън нападна Мерил Стрийп заради Уайнстийн"}
{"url": "http://clubz.bg/62051-oon_poiska_rusiq_da_osvobodi_vsichki_zadyrjani_ukrainci_v_krim", "text": "Общото събрание на ООН прие резолюция, според която Русия е окупатор на Крим. Организацията остро осъжда \"нарушаването на човешките права\" в анексирания от Москва полуостров, съобщава радио \"Свободна Европа\". Резолюцията е внесена от Украйна и още 30 страни и е подкрепена от 70 държави. Тя бе подкрепена от САЩ и от всички членки на ЕС. Против са 26, включително Беларус, Казахстан, Иран, Китай, Сърбия и, разбира се, самата Русия. 76 делегации отсъстват от гласуването. Ксения Собчак: Крим е украински Резолюцията е \"най-твърдата\" от незаконното анексиране на Крим през 2014 г., казва украинският външен министър Павло Климкин. ООН и преди приема подобни резолюции, но те нямат реално отражение върху ситуацията в региона, коментират наблюдатели. Президентът на Украйна Петро Порошенко благодари на подкрепилите резолюцията и ги нарече \"истински приятели на Украинския Крим\" в публикация в туитър. Крим не е краят на амбициите на Русия в Черно море Резолюцията осъжда задължителната натурализация на украинските граждани по време на руската окупация и призовава за незабавно  . Документът изисква спиране на всички нарушения на човешките права, включително  , съобщава \"Свободна Европа\". Иска се Москва да изпълни решението на Международния наказателен съд и   на полуострова. ООН иска също руското министерство на правосъдието да преразгледа решението си, с което обявява местния парламент на   за екстремистка организация и на практика забранява дейността му. Освен това Русия   до полуострова, се изтъква в документа. Крим не е краят на амбициите на Русия в Черно море", "date": "2017.12.20", "title": "ООН поиска Русия да освободи всички задържани украинци в Крим"}
{"url": "http://clubz.bg/62066-proval_i_na_proekta_za_novi_voenni_korabi", "text": "Единствената фирма, която се яви в конкурса за построяване на два многофункционални патрулни кораба за нуждите на армията, се отказва от проекта. Българската компания \"Делфин\" е депозирала писмо в Министерството на отбраната, с което се отказва да подписва договор и да води повече преговори. Новината съобщи военният министър Красимир Каракачанов в началото на правителственото заседание днес. \"Делфин\" беше одобрена за изпълнение на проекта за военни кораби през ноември от междуведомствена работна група, в която влизаха представители на министерствата на отбраната, на икономиката и на финансите. Кабинетът трябвмаше днес да одобри сключването на договор за изпълнение на поръчката, за която се предвиждаха до 820 млн. лв. в рамките на 5 години - това бе заложено в инвестиционния проект, приет от предишното Народно събрание. Компанията обаче се оттегля заради реално намалената с 20% стойност на проекта за инвестиционен разход заради въведения от 1 януари 2017 г. ДДС върху всички военни сделки. Същият е бил мотивът и на чуждестранни компании да се откажат да участват в конкурса за новите военни кораби, припомниха от Министерството на отбраната. И договора за ремонт и поддръжка на 15-те изтребителя МиГ-29 от руската компания РСК \"МиГ\" се отлага, стана окончателно ясно днес. Причината - украинската фирма \"Укринмаш\" обжалва обществената поръчка на Министерството на отбраната, обявена на 7 декември. Тя предвиждаше ремонтът и поддържата на съветските ни изтребители да бъдат предоставени ексклузивно на руската компания, защото тя не е издавала лиценз другиму - поне това пише в документите. Търгът бе за 2 години и на стойност до 81 200 000 лв.  Нови до 81 млн. лв. за руснаците за ремонт на изтребителите МиГ-29 На 19 декември Министерството на отбраната трябваше да преговаря с РСК \"МиГ\" за договор, но заражи заведена жалба в Комисията за защита на конкуренцията това бе отложено за 21 декември - тоест утре. Първоначално от ведомството не казваха кой е жалбоподателят. Той обаче вече е видим в сайта на Комисията за защита на конкуренцията. \"Укринмаш\" и друг път е участвата в конкурси на Министерството на отбраната за доставка на части за изтребителите ни. Някой обжалва ремонта за 81 млн. лв. на изтребителите МиГ-29 Красимир Каракачанов днес каза пред министрите, че за тази година ще бъдат съкратени разходите и за ремонта на МиГ-овете. Дни след обявяването на търга кабинетът (на заседанието си миналата седмица - б.р.) отпусна 19 млн. лв. на военното ведомство за ремонта на самолетите. Днес е трябвало да бъдат одобрени още 22 млн. лв. По думите на министъра обаче те отпадат и парите ще бъдат върнати в държавния бюджет. Някой обжалва ремонта за 81 млн. лв. на изтребителите МиГ-29", "date": "2017.12.20", "title": "Провал и на проекта за нови военни кораби"}
{"url": "http://clubz.bg/62062-bezprecedentno_polsha_moje_da_ostane_bez_glas_v_es", "text": "Еврокомисията предложи Европейският съвет да задейства наказателна процедура срещу Полша заради нарушаване на върховенството на закона. Решението е взето заради продължаващата спорна съдебна реформа в страната, която според ЕС налага политически контрол над съдебната система. Процедурата по член 7 от Договора за Европейския съюз предвижда ограничаване на членските права на Полша и дори отнемане на правото ѝ на глас в съюза. Брюксел тества почвата за най-тежкото наказание срещу Полша След като полският парламент прие през лятото три закона, които се отнасят до съдебната система на страната, Еврокомисията отправи официални предупреждение, че може да задейства наказателна процедура по член 7 от Лисабонския договор. За изпълнение на първата фаза от процедурата се изисква квалифицирано мнозинство от 4/5 сред страните членки. Това значи, че дори останалите три страни от Вишеградската четворка - Чехия, Словакия и Унгария - да гласуват против, процедурата пак може да бъде задействана. Член 7 предвижда ограничаване на членските права на страна, която грубо нарушава принципите на Евросъюза. Това може да включва правото ѝ на глас в Съвета на ЕС. Десетки хиляди поляци протестираха след като долната камара на полския парламент прие спорни реформи на съдебната система. Полският президент Анджей Дуда наложи вето на два от трите закона.  Законопроектите, прокарани от управляващата консервативна партия \"Право и справедливост\", поставят съдебната власт под контрола на изпълнителната, обяви тогава Европейската комисия. Според единия от законите върховните съдии, избрани от магистратите, ще бъдат заменени с такива, избрани от парламента, където мнозинство има \"Право и справедливост\". Предвиждаше се всички съдии от Върховния съд с изключение на назначените от министъра на правосъдието Збигнев Жобро да бъдат пенсионирани, а изискванията към бъдещите върховни съдии да бъдат намалени, което би позволило на управляващите да назначат лоялни към партията магистрати. Според друг законопроект под контрола на парламентарното мнозинство попада Националния съвет на правосъдието (аналог на българския Висш съдебен съвет), който назначава и уволнява магистратите и Върховния съд на Полша. Миналата седмица обаче парламентът прие ревизирана версия на законопроектите, което предизвика намесата на Еврокомисията. Колегиумът на еврокомисарите прие и конкретни насоки, които трябва да бъдат изпълнени от Полша, за да се избегне задействането на наказателна процедура по член 7 от Договора за Европейския съюз.", "date": "2017.12.20", "title": "Безпрецедентно. Полша може да остане без глас в ЕС"}
{"url": "http://clubz.bg/62065-pod_natisk_kevr_se_predade_i_svali_novite_visoki_ceni_na_vodata", "text": "Под натиска на омбудсмана Мая Манолова, която даде на прокуратурата поскъването на водата в 14 области, държавният енергиен и воден регулатор (КЕВР) склони да направи  , които доведоха до по-малко поскъпване. За това се похвалиха от пресофиса на Манолова. Омбудсманът атакува КЕВР с мотива, че некоректно и в полза на ВиК дружествата е отчела ръста на инфлацията в съответната област и спрямо нея е мотивирала по-високото поскъпване на водата. Държавното обвинение пък обяви, че ще изиска преписки от енергийния регулатор за аргументите за повишението в областите Бургас, Враца и Ямбол, където увеличението бе съответно с 8.7%, 13% и 20. \"Бойко, ти си гола вòда\". Протест за водата с Корнелия Нинова", "date": "2017.12.20", "title": "Под натиск: КЕВР се предаде и свали новите високи цени на водата"}
{"url": "http://clubz.bg/62078-rusiq_ot_chk_do_upravlqema_demokraciq", "text": "На 20 декември Русия отбелязва Деня на сътрудниците в службите за сигурност  . Става дума за деня през 1917 г., когато Съветът на народните комисари, създаден само седмици след съставянето на съветското правителство под председателството на Владимир Илич Ленин, взима решение за създаването на така наречената Извънредна комисия за борба срещу контрареволюцията и саботаж, съкратено от руски Че Ка или само ЧК. Три месеца по-късно ЧК има 600 сътрудници, в края на 1918 г. Те са вече 12 000 и през 1921 г., в края на избухналата през 1918 г. гражданска война - почти 300 000 души, включително подчинените ѝ спецзвена. Арестуваха певица от \"Пуси Райът\" за плакат срещу ФСБ Ръководената от страховития професионален революционер Феликс Дзержински (Железния Феликс) служба значително допринася за победата на болшевиките в гражданската война над техните националистически, монархически и анархистки противници, и то също и точно поради избиването на предполагаеми и действителни “класови врагове”, в повечето случаи без съд и присъда. От 1922 г. Държавна сигурност непрестанно се преименува и реорганизира. През 1934 г. вече е Народен комисариат (сиреч министерство) по вътрешни работи. След поредица други реформи през 1954 г. възниква Комитетът за държавна сигурност (КГБ), от който след разпада на Съветски съюз през 1991 г. в постсъветска Русия се раждат различни служби, включително външното разузнаване — СВР. В началото на 1992 г. в Русия е съсдадено Министерство по сигурността, година по-късно то е включено във Федералната служба за контрашпионаж – ФСК. През 1995 г. е преименувано на Федерална служба за сигурност – ФСБ. ФСБ строго следва традицията на съветските тайни служби. Всички официални публикации за нейната история започват с основаването на ЧК точно преди 100 години. И до днес е запазено наименованието \"чекисти\" за сътрудниците на отговорните за Държавна сигурност служби. Путин и чекистът, който го ръководи, пръскат отрова в интернет По време на провалилия се през август 1991 г. опит за преврат на закоравелите комунисти начело с шефа на КГБ Владимир Крючков  внушителният паметник на Джержински на площад \"Лубянка\" в центъра на Москва беше демонтиран и преместен в парк към Централния дом по изкуствата. Непрестанно припламват дебати паметникът да се върне на старото му място. Това би било в унисон с политиката по отношение на историята на президента Владимир Путин с акцент за една \"мощна държава\". ФСБ, която е на пряко подчинение на президента на Русия, е един от най-важните елементи на наложилата се при Путин (офицер от КГБ и през 1998-1999 г. шеф на ФСБ) \"управляема демокрация\". Нейните най-важни белези са военизиране па политическите елити, избори (в повечето случаи) с предопределен изход, командвани медии, изпразване от съдържание на автономията на регионите, както и прокарван на държавно ниво национализъм и патритизъм. Още от началото на властването си през 1999 г. Путин маргинализира демократичната опозиция. Основна задача на ФСБ, която тя изпълнява много добросъвестно,  е подсигуряването на настоящия режим срещу сваляне или загуба на избори. ФСБ не иска да загърби традицията на цар Иван IV от XVI век – дълг непрестанно да се разкриват заговори, които съществуват предимно в представите на службите (или на техните ръководители). Този манталитет имаше жестоки последствия по времето на Сталин, когато милиони паднаха жертва. При Путин (и то в никакъв случай единствено сред опозицията) се появи понятието \"руски православен чекист\", отнасяйки се до някогашни сътрудници на съветски и постсъветски тайни служби, които след 1991 г. се отвърнаха от марксизма-ленинизма и се обърнаха с лице към руската православна църква. При комунистически времена доносници на КГБ заемаха ключови постове в църковната йерархия. Според руски медии и двамата досегашни постсъветски патриарси -  Алексий II (1990-2008 г.) и Кирил (от 2009 г.) са сътрудничили тясно на КГБ, което в постсъветски времена не им е навредило видимо. В началото на 2015 г. германската специалистка по източноевропейска история Ана Вероника Вендланд стигна толкова далеч в оценките си, че окачестви сегашните и предишни руски патриарси като активни сътрудници на тайните служби. Във всички случаи не е учудващо, че църквата съвместно с ФСБ (и с други органи за сигурност) се числи към най-важните опори на системата «Путин». Те имат общи приятели (Китай, Иран, Сирия на Асад и т. н.) и врагове (НАТО, САЩ, Западът като цяло). Путин може да продължава да се надсмива над западните партньори, които често дори и не го забелязват. Така той в интервю с американския режисьор Оливър Стоун изрази мнение, че руските тайни служби, за разлика от американските, винаги стриктно се придържат към закона. Путин и чекистът, който го ръководи, пръскат отрова в интернет", "date": "2017.12.20", "title": "Русия - от ЧК до управляема демокрация"}
{"url": "http://clubz.bg/62064-ekzakta_risyrch_tomislav_donchev_po_haresvan_ot_bojko_borisov", "text": "Томислав Дончев, Красимир Каракачанов, Красен Кралев и Лиляна Павлова са най-одобряваните министри от кабинета през декември. Трима от тях: Томислав Дончев, Красимир Каракачанов и Красен Кралев имат положителен рейтинг – добрите оценки за работата им имат превес над негативните. Това сочат данните от национално представително изследване на \"Екзакта рисърч\". Четири партии в НС, ако изборите бяха днес, 62 на сто не искат предсрочни избори Най-изразителен е ръстът на одобрение (от по 8%) към вицепремиера и министър на външните работи Екатерина Захариева и към министъра на икономиката Емил Караниколов. С по 7% повишават одобрението за работата си министрите Красимир Каракачанов, Валери Симеонов, Красимир Вълчев, Николай Нанков и Нено Димов. През изминалите месеци заедно с одобрението, расте и неодобрението към Нено Димов, Емил Караниколов, Бисер Петков и Валентин Радев. Очевидно работата на тези министри ги вади от анонимност, но и поляризира обществените оценки за тях. Цецка Цачева - най-неуспешният министър (КЛАСАЦИЯ) С по 6% нараства одобрението към работата на Владислав Горанов, както и към Теменужка Петкова. С нисък рейтинг на одобрение са министрите Румен Порожанов, Боил Банов и Нено Димов. Това се дължи и на все още ниската им разпознаваемост, твърдят от \"Екзакта рисърч\". Кои са най-харесваните политици през 2017 г. (КЛАСАЦИЯ) Топ 10 на най-одобряваните български политици през декември включва: За пръв път от много време насам финансов министър участва в топ 10 на българските политици. От данните е видно и това, че лявото има своето представителство сред най-популярните политици у нас, за разлика от дясното, което не е представено в пълния си спектър. Цецка Цачева - най-неуспешният министър (КЛАСАЦИЯ) Кои са най-харесваните политици през 2017 г. (КЛАСАЦИЯ)", "date": "2017.12.20", "title": "\"Екзакта рисърч\": Томислав Дончев по-харесван от Бойко Борисов"}
{"url": "http://clubz.bg/62073-hvanaha_bratovcheda_ot_momchilgrad_ne_majkata_e_ubila_damla", "text": "Братовчедът на убитото дете в Момчилград е привлечен като обвиняем за умишлено убийство. Това каза главният прокурор Сотир Цацаров пред журналисти във връзка с убийството на 7-годишната Дамла, което разбуни страната, ав  града предизвика протести за законност. Цацаров ще чете за \"Булгартабак\" след случая \"Момчилград\" и други задачи Цацаров поясни, че човекът е на 25 години и е обвинен в умишлено убийство на малолетно лице, извършено по особено мъчителен начин. Обвиняемият племенник на майката на Дамла е имал ключ от жилището. Той не е правил опит да се укрие, но е изграждал алиби за фаталната нощ. Вече е потвърдено, че смъртта на детето е причинена от задушаване, а след това лицето му е било облепено с тиксо. Той благодари на всички от Главна дирекция \"Национална полиция\" и на хората от ОДМВР - Кърджали и местната прокуратура. За убийството на 7-годишната Дамла от Момчилград е задържана майка ѝ За ужасяващото деяние 72 часа в ареста изкара майката на Дамла по обвинение по сравнително лекия член от НК - че е \"оставила детето си без надзор и достатъчно грижа\" и е отишла нощна смяна на работа. Бащата и баткото на Дамла работят в чужбина. Ето и съобщението на прокуратурата: За убийството на 7-годишната Дамла от Момчилград е задържана майка ѝ", "date": "2017.12.20", "title": "Хванаха братовчеда от Момчилград... Не майката е убила Дамла"}
{"url": "http://clubz.bg/62077-hajde_na_novite_vinetki", "text": "От петък – 22 декември, стартира продажбата на винетките за 2018 г., съобщи на брифинг днес министърът на регионалното развитие и благоустройството Николай Нанков. В разпространителската мрежа ще бъдат пуснати над 2,1 млн. стикера, от които 900 хил. бр. са годишни за леки автомобили. Поетапно до края на януари по разпространителските пунктове ще бъдат пуснати общо около 4,8 млн. винетки. За първи път годишните винетки ще важат от датата на купуването им. Така например, ако шофьор си вземе стикер на 2 март 2018 г. или на 5 май 2018 г., когато тръгва на път за празниците, то той ще важи до 1 март 2019 г. или до 4 май 2019 г. В момента валидността на годишната винетка е до 31 януари независимо от това кога е закупена, напомнят от регионалното министерство. Цените на всички винетки за леки автомобили остават без промяна. Годишната е 97 лв., месечната 30 лв., а седмичната 15 лв. Това ще е последната година, в която се ползват хартиени стикери. С изграждането и въвеждането на тол системата от 2019 г. ще се премине изцяло към електронно таксуване. За първи път от 2018 г. ще има и тримесечна винетка за леките коли. Цената й е 54 лв. Цената на тримесечната винетка е определена на принципа на пропорционалността – цената да е по-висока от месечната и по-ниска от годишната, при спазена пропорционалност за намаляваща стойност с увеличаване срока на валидност. Това означава, че колкото по-дълъг е периодът на валидност на винетката, толкова цената й е по-изгодна за потребителя. Например при закупуването на годишна винетка от 97 лв. ползването на републиканската мрежа за месец струва 8 лв., а на тримесечната от 54 лв. – 18 лева за месец, което е над два пъти повече. При винетките за камиони над 3,5 тона единствената промяна е в цената на дневната винетка, която догодина ще бъде 23 лв., при 21 лв. в момента. Измененията са свързани с европейските изисквания в областта на пътното таксуване и Директива 1999/62/ЕО, според която дневната такса е еднаква за всички категории превозни средства. Очаква се увеличението от 2 лв. на дневния стикер да доведе до повишаване на приходите с близо 2,8 млн. лв. Всички тези средства ще бъдат вложени в подобряване на пътната инфраструктура. Както всяка година с цел по-висока защита и блокиране на възможността за фалшификация е променено графичното оформление на винетките за 2018 г. Всички стикери имат двойна номерация – пореден и случаен номер, като комбинацията от двата номера също е вид защита. До 31 декември т. г. ще има паралелна продажба на винетки за 2017 г. и 2018 г. Това означава, че ако потребител си купи седмична или месечна винетка за 2017 г., например на 31 декември, тя ще бъде валидизирана на 31 декември и ще може да бъде използвана през следващите седем дни или един календарен месец. Годишните стикери за 2017 г. за всички видове превозни средства са валидни до 31 януари 2018 г. Николай Нанков съобщи и че ремонтите по републиканската пътна мрежа приключват на 21 декември, така че да се осигури нормалното преминаване по всички пътни артерии. Отново над 3000 снегопочистващи машини ще бъдат в готовност при необходимост да се включат в пътното почистване, каза още министърът и напомни, че информация за състоянието на пътищата се подава предварително от Агенция „Пътна инфраструктура“.     В категория 3 са леките автомобили и превозните средства до 3,5 т, а в категория 1 и 2 са тежкотоварните камиони и автобусите.", "date": "2017.12.20", "title": "Хайде на новите винетки"}
{"url": "http://clubz.bg/62056-oshte_edin_organ_shte_iska_podslushvane", "text": "Вече официално - управляващите разшириха кръга от институции, които ще боравят със специални разузнавателни средства (СРС), като дадоха такива правомощия и на бъдещия мегаорган за борба с корупцията.  Това беше и един от най-спорните текстове в законопроекта, който депутатите дебатират вече трети ден от миналата седмица. Залегнал е в прословутата глава девета, където са записани оперативно-издирвателните функции на бъдещата Комисия, съчетание от сегашните комисия за конфискация, за конфликт на интереси и ресорната дирекция в ДАНС.  Както бяха дали заявка нееднократно досега, от ДПС поискаха цялата глава да отпадне, но разбира се, това не бе възприето при гласуването днес в зала. И така на мегаоргана (Комисия) бяха дадени още по-големи правомощия, освен оперативно-издирвателната дейност, присъща на силовите органи. В същото време тя няма разследващи правомощия. Но най-важното - чрез СРС-тата се открехва вратата за спорно от законова гледна точка подслушване - по реда на АПК и на гражданския процес, не на НПК. А когато Комисията започне подслушване, тя ще трябва да предава материалите от него на прокуратурата, която обаче няма да може да ги прилага в съда, защото не са събрани по реда на НПК.  Иде ново вето. Законът \"Антикорупция\" ставал за бухалка На текста възразиха само от левицата с мотива, че СРС-та няма как да се ползват в съда за разкриване на корупционни престъпления, защото ще са събрани извън процесуалния ред.  Още при обсъждането на този текст в комисият адвокат Александър Кашъмов от \"Програма Достъп до обществена информация\" обясни, че \"този закон противоречи на българската конституция и Европейската конвенция за защита правата на човека. Проблемът е в липсата на пропорционалност в намесата и резултатите от тази намеса. Ще се събира чувствителна информация за гражданите, ще се намесваме в личния им живот, без да е ясно защо точно\". Антикорупция: депутатите се отрекоха 3 пъти от анонимките, но не и от СРС Възрази председателят на правната комисия Данаил Кирилов (ГЕРБ): ДПС ще подкрепи закона \"Антикорупция\" на ГЕРБ От левицата обаче не се дадоха и пак попитаха на какво основание директорът на специалната дирекция в Комисията ще поиска от съдията разрешаване на СРС. Ако в комисията \"Антикорупция\" има такива данни, те трябва да сигнализират прокуратурата, тя трябва да го възложи на разследващ орган, посочи Зарков. Антикорупция: депутатите се отрекоха 3 пъти от анонимките, но не и от СРС ДПС ще подкрепи закона \"Антикорупция\" на ГЕРБ", "date": "2017.12.20", "title": "Още един орган ще иска подслушване"}
{"url": "http://clubz.bg/62076-ndk_e_naj_sigurnata_sgrada_v_nego_e_investiran_rols_rojsyt_na_tehnikata_tvyrdi_shefyt_mu", "text": "Нито той, нито екипът, занимаващ се със сигурността на НДК, имат притеснения за двореца и бъдещите му гости по време на българското председателство на Съвета на ЕС през първата половина на 2018 г. Това, което е инвестирано в НДК от гледна точка на материали и устройства, е ролс-ройсът на техниката. И конвенционалната сигурност, и киберзащитата били на добро ниво. Евротворческа мисъл: тв екран върху стенопис на Левиев в \"новото\" НДК Екипът за сигурност е създаден специално заради европредседателството. В него има чудесни специалисти, твърди Велков. Велков уточни, че достъпът до НДК няма да бъде ограничен, но от 1 януари 2018 г. в него ще се извършват значително по-задълбочени проверки при влизане. Ще има скенери, ще се прави проверка за оръжие, за остри предмети и за забранени предмети. Достъпът до НДК обаче няма да бъде постоянно ограничен. Така ще бъде само когато има събития на най-високо ниво, но те не са толкова много. Ще има временни ограничения само за част от събитията, но животът няма да спре. Зоната около НДК няма да бъде санитарен кордон 6 месеца, категоричен беше Велков. НДК - обновен и готов за европредседателстване (СНИМКИ) Това според него е добре, защото НДК ще даде пример на всички останали зали и културни центрове в България, че сигурността е важна, а европредседателството в това отношение ще повиши нивото. Към настоящия момент дворецът успява да покрива основните си режийни разходи – Фонд „Работна заплата” и летището. Той заяви също, че се опитва да разбере каква е връзката между сигурността и изкуството. Стигнал до извода, че изкуството ще спаси света. Сигурността винаги разделя, а изкуството ни прави свободни. Последва въпрос дали е имал предвид телевизионния екран, който се оказа монтиран върху стенопис на Йоан Левиев в НДК. Накрая той бе попитан докъде са стигнали проверките за дейността на предшественика му Мирослав Боршош. На което отговори със съвет да не се връщаме в миналото. Важното било какво предстои сега за НДК. НДК - обновен и готов за европредседателстване (СНИМКИ)", "date": "2017.12.20", "title": "НДК е най-сигурната сграда, в него е инвестиран ролс-ройсът на техниката, твърди шефът му"}
{"url": "http://clubz.bg/62071-da_bylgariq_i_dsb_iskat_spirane_na_prodajbata_na_obshtinska_banka", "text": "Спиране на процедурата по приватизация на дела на София в \"Общинска банка\" искат от \"Да, България\" и ДСБ в обща политическа позиция. Тя е разпространена ден преди Столичният общински съвет да разгледа доклада на софийската агенция за приватизация и инвестиции, която одобри единствената подадена оферта за покупка на 67,6% от акциите на общината в трезора. Заседанието на местния парламент е утре. Кандидат-купувачът е „Новито Опортюнитис“ - фирма, регистрирана в Лихтенщайн за участие в конкурса, която е 100% собственост на фонда CAIAC Fund Management AG - регистриран също в Лихтенщайн.  Ценовата оферта е малко над минимума, поискан от Столичната община - 46 млн. лв. или точно 350 000 лв. над заложеното в приватизационната документация.  Оферта почти на минимума за приватизацията на \"Общинска банка\" Двете извънпарламентарни партии обаче настояват Столичният общински съвет да не продължи продажбата. Докладът за нея през лятото бе внесен от общинския съветник от листата на Реформаторския блок Трайчо Трайков. Той пък е част от формата \"Нова република\", с който ДСБ се яви на парламентарните избори и партньор на ДСБ и \"Да, България\". Въпреки това има разминаване в позициите.  Трайчо Трайков: Сега е моментът за приватизация на \"Общинска банка\" Двете партии настояват за спиране на продажбата именно защото кандидат-купувачът е само един, което прави очевидна липсата на конкуретна среда, а и претендентът не е \"стратегически инвеститор, с опит и репутация в банковия сектор\". Ето какво точно казват от ДСБ и \"Да, България\": Миналата седмица и от левицата поискаха спиране на процедурата, но основният мотив беше по-различен - че БСП е против приватизацията на банката по принцип. Неяснотите около кандидат-купувача бяха поставени на втори план. Пак днес Комисията за защита на конкуренцията (КЗК) е публикувала разрешението си за покупка на \"Общинска банка\" от лихтенщайнския кандидат-купувач, става ясно от съобщение на регулаторния орган. Самото решение е било взето на 15 декември. Според комисията няма как да има нередна конценстрация на дейност след продажбата, защото нито \"Новино опортюнитис\", нито фонда CAIAC Fund Management AG развиват дейност у нас - пряко или косвено.  За да се финализира приватизацията на трезора първо е нужно решение на Столичния общински съвет, а след това - разрешение и от БНБ.    Трайчо Трайков: Сега е моментът за приватизация на \"Общинска банка\"", "date": "2017.12.20", "title": "\"Да, България\" и ДСБ искат спиране на продажбата на \"Общинска банка\""}
