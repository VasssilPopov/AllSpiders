{"url": "http://clubz.bg/61682-65_mln_sa_nesybranite_globi_na_kat_za_18_meseca", "text": "65 милиона лева са глобите, които КАТ не е успяло да събере за последната година и половина, съобщи бТВ. Доста от тези глоби остават на хартия, защото шофьорите чакат да изтече давността на наказанието - 2 години. Така данъчните не могат да съберат сумите в срок. Със задачата са готови да се заемат частните съдебни изпълнители. Те сами са предложили услугите си - да вземат събиранията от най-тежките нарушители, с десетки висящи глоби. Такъв модел действа и в западни държави като Франция, Белгия, Холандия и други.  Министерство на финансите вече е дало съгласие те да заместят Агенцията за приходите, очаква се отговор от МВР. За това няма да е нужна промяна в закон или наредба, а само споразумение между МВР и ЧСИ-тата.", "date": "2017.12.10", "title": "65 млн. са несъбраните глоби на КАТ за 18 месеца"}
{"url": "http://clubz.bg/61670-google_maps_shte_ni_budi_ako_zaspim_v_avtobusa", "text": "Програмата за навигация на техногиганта Google - Google Maps - ще направи пътуването ни в градския транспорт много по-спокойно, твърдят от Techcrunvh. Апликацията за смартфони скоро ще ни насочва във всеки момент от пътя, като ще ни казва и кога да слизаме - включително с аларма и нотификация. Новата функция ще е достъпна и на заключения екран на телефона ни. При зададен маршрут пък с един клик можете да видите дали сте на прав път. Това може да не е нужно при ежедневното пътуване до работа, но ако сте в чужд град или имате навика да заспивате в автобуса, Google Maps може да ви спести много главоболия. Програмата ще помага дори при маршрути с прекачвания. Очаква се новите функции да бъдат добавени съвсем скоро.", "date": "2017.12.10", "title": "Google Maps ще ни буди, ако заспим в автобуса"}
{"url": "http://clubz.bg/61664-ca_%E2%80%93_germanskiqt_narmag", "text": "\"Харибо\" - бонбоненият концерн, роден в перално помещение 25 милиарда евро – на толкова се изчислява състоянието на семейството, което е сред най-заможните в Европа и подобно на повечето супербогаташи предпочита ролята зад кадър, далеч от вниманието на обществеността. Наричат клана Бренинкмайер загадъчен, дори го сравняват със секта поради факта, че никаква информация за фирмените дела не се изнася навън. Но това надали особено силно интересува клиентите, които и днес се трупат пред магазините C&A , както в продължение на вече няколко десетилетия. „Единството прави силата“ - този е девизът, под който семейството работи още от основаването на фирмата и твърдо се придържа към принципа, че ръководните позиции могат да се заемат само от членове на клана Бренинкмайер. И то само от тези с панталони – е доскорошната политика, жени начело започват да се допускат едва от няколко години насам. Лицата им не са познати на широката публика, папараците имат някакъв шанс да ги уловят единствено при редовните им посещения на църква, които като ревностни католици не пропускат. Тръгват да превземат света в началото на 19-ти век от Метинген във Вестфалия. Градчето не предлага големи възможности за препитание и братята Клеменс и Аугуст Бренинкмайер се насочват към съседна Холандия, търсейки по-добър пазар за продаваните от тях платове. Обикалят по къщите с тежките топове на рамо, но им се иска нещо повече – истински, закотвен на място магазин, какъвто в крайна сметка отварят през 1841. Градът, в който го отварят, е холандският Снек, а магазинът е наречен C&A според инициалите на двамата. Синовете им (общо осем) продължават нататък и до края на века магазините в Холандия стават десет, през 1911 открива и първият C&A в Германия. На вниманието на посетителите се предлага модно облекло, но от нов вид – конфекция, с каквато дотогава купувачите не са се сблъсквали. По онова време дрехи се шият само по мярка, изискват много усилия и струват съответно скъпо, т.е. изобщо не са по джоба на всеки. А Бренинкмайер се насочват към широката публика, набелязват си като клиентела камериерките и кочияшите, на които осигуряват възможността да изглеждат почти толкова шик, колкото техните господари. Берлинчани в началото се дивят на ниските цени, но за тях си има съвсем просто обяснение – дрехите са ушити предварително в различните размери, което е истинска сензация за времето си. Големият избор и пазаруването на самообслужване също са своего рода революция и довеждат до истинска промяна на пазара на облекла – до демократизация на модата. В средата на 30-те години начело на фирмата е вече третото поколение Бренинкмайер, цели 43 представители на фамилията служат на каузата  C&A, стремейки се да запазят единството според завета на дедите. И все така са ревностни католици – при откриването на нов магазин се организира не пищно тържество, а църковна служба. Именно вярата обаче се превръща в проблем с идването на власт на нацистите, които се отнасят с подозрение и към католиците, и към едрите капиталисти. Към момента C&A има вече 17 разклонения в Германия, но на по-нататъшното развитие пречи това, че за германците се явяват чужденци – с холандските си паспорти. Фирмата се бори за оцеляването си с всички средства – търси подкрепа на най-високо ниво и се обръща за целта към втория човек в държавата Херман Гьоринг. Може да сме холандци по паспорт, но никога не сме губили връзката си с Германия и родния Метинген, уверяват в писмо Бренинкмайер. А имат на своя страна и г-жа Гьоринг, редовна клиентка на C&A в Берлин. Съпругът й проявява благосклонност и помага на предприятието – пречките пред откриването на поредния магазин в Лайпциг отпадат. А семейството се отблагодарява подобаващо за високопоставената протекция – поднася в следващите години на Гьоринг няколко ценни картини. Паралелно не пропуска да се възползва от режима – изкупувайки имоти, иззети от евреите. В края на войната 14 от 20-те филиала в Германия са разрушени, но капиталът, нужен за възстановяването на империята е налице – само в рамките на няколко години всички големи германски градове се сдобиват с по един многоетажен C&A. Всяко откриване е събитие и пред вратите се извиват гигантски опашки. Клиентите грабят цели кашони без дори да се интересуват дали дрехите в тях им отговарят по размер. През 60-те възходът продължава -  C&A не се поколебава да пусне в продажба мини поли и бикини, за да остане на гребена на вълната. Но ако на купувачите всичко е позволено, за служителите на фирмата важат строги правила – дамите трябва да са с покрити колене, а освен това изрично забранени са служебните романи. През 70-те C&A продават повече дрехи от всички други германски вериги, взети заедно. А особено голям е напливът в края на сезона, когато идва моментът на разпродажбите. По това време Бренинкмайер се мерят по богатство и влияние с Ротшилд, Круп и Аниели. Но конкуренцията тогава съвсем не е такава, каквато е днес. Кризата за голямата империя настъпва през 90-те – когато се оказва, че предприятието фатално е изостанало от модните тенденции и за пръв път излиза на загуба. Стига се и до освобождаване на персонал, и до закриване на магазини – марката е загубила привлекателността си за клиентите до степен те да се срамуват да ходят с фирмените торбички в ръка. C&A се превръща в синоним на демоде и дори го превеждат като Cheap & Awful – евтино и грозно. Бренинкмайер са дотолкова смутени, че прибягват до „отчаян“ ход – назначават външни мениджъри в желанието си да спасят фирмата. Но и те не свършват работа, след две години са уволнени и делата отново се поемат от семейството. То се заема с модернизация и на продукцията, и на магазините, започва да допуска и жени в ръководството и през 2002 желаният обрат настъпва – концернът отново излиза на печалба. И днес заема достойното трето място сред модните вериги в Германия (след Otto и H&M). Фабриките на C&A са разпръснати в 60 страни по света, служителите на фирмата са 900 000.", "date": "2017.12.10", "title": "C&A – германският нармаг*"}
{"url": "http://clubz.bg/61663-cheshkiqt_prezident_es_podkrepq_propalestinski_teroristi", "text": "Чешкият президент Милош Земан подкрепи решението на американския си колега Доналд Тръмп да признае Йерусалим за столица на Израел, съобщи \"Ройтерс\". Той критикува остро позицията на Европейският съюз пред делегатите на конгрес на крайнодясната партия \"Свобода и пряка демокрация\". Европа е критична към решението на президента на САЩ И Чехия готова да премести посолството си в Йерусалим И припомнил, че самият той е предложил чешкото посолство аа се прехвърли от Тел Авив в Йерусалим още през 2013 г. Той визира изказване на Лейла Халед, членка на Палестинския национален съвет. Тя е известна като първата жена, участвала в отвличане на самолет през далечната 1969 г.", "date": "2017.12.10", "title": "Чешкият президент: ЕС подкрепя пропалестински терористи"}
{"url": "http://clubz.bg/61667-arabskata_liga_prizova_trymp_da_otmeni_reshenieto_si_za_jerusalim", "text": "След многочасово заседание министрите от 22-те страни-членки на Арабската лига призоваха американския президент Доналд Тръмп да се откаже от решението си да признае Йерусалим за столица на Израел, съобщи Ройтерс. Външните министри от Лигата се събраха на спешна среща снощи в Кайро, докато в спорния град имаше размирици и протести на палестинци срещу решението на САЩ. Арабската лига се събра спешно. 4-ма убити палестинци Според тях действията на Тръмп нарушават международното право, нямат юридическа тежест и са невалидни - и поискаха Съветът за сигурност на ООН да признае това с резолюция. В декларация министрите обявиха и че това лишава Щатите от ролята на спонсор и посредник в мирния процес в Близкия изток, както и че подкопава усилията за постигане на мир и задълбочава напрежението в региона. Сред предложенията им е Лигата да се срещне отново след месец, но междувременно да се осъществи извънредна среща на лидерите на арабските в страни в Йордания. Тя в момента е ротационен председател на Лигата. В резолюцията на външните министри има остри думи, но не и наказателни мерки в дипломатическо отношение. Според \"Асошиейтед прес\" някои страни-членки на Арабската лига са искали да има санкции срещу всяка страна, последвала примера на САЩ, но това е било сметнато за прекалено радикално от мнозинството.", "date": "2017.12.10", "title": "Арабската лига призова Тръмп да отмени решението си за Йерусалим"}
{"url": "http://clubz.bg/61665-novata_bg_sigurnost_vmesto_ruskiqt_yujen_potok_tri_moreta", "text": "Проектът \"Три морета\" е заменил \"Южен поток\" в актуализираната правителствена  за национална сигурност. Документът, с хоризонт до 2027 г., бе приет миналата седмица на заседание на кабинета, но така и не бе публикуван преди това за обществено обсъждане. Публично вече е  на Министерския съвет, но само в кратко резюме. По същество стратегията от 2017-а запазва духа на тази от 2011 г., която ревизира. Новите текстове са свързани с енергийната сигурност, киберпрестъпленията, бъдещият антикорупционен орган и парите за отбрана. Както и досега, отразено е, че България разглежда сигурността си в рамките на колективната отбрана - като член на НАТО и на общата външна политика и политика за сигурност на ЕС. Декларират се и познатите тези за поддържане на добросъседски отношения, засилване участието на НАТО и ЕС в политиките и механизмите за сигурност в Черноморския регион, регионално сътрудничество в Дунавския регион, както и Превенция и противодействие на корупцията и организираната престъпност и запазване високо качество на околната среда и природните ресурси са сред другите \"дежурни приоритети\". \", се посочва още в документа като се избягва назоваването на това от къде точно идва зависимостта. Същият текст е залегнал и в старата стратегия. И пак се говори за важността на общата за ЕС енергийна политика, но  - газовият разпределителен център. Премиерът: ЕС ни предаде за \"Южен поток\", но си мълчахме  България продължава да подкрепя и проекта за \"Южен коридор\", пише още в текста.  . Както е известно \"Южен поток\", който се предвиждаше да доставя газ от Русия през България като транзитьор до Италия, бе прекратен едностранно през 2014 г. от руския президент Владимир Путин. До последно България питаеше надежди, че това не е краят му. Замени го обаче \"Турски поток\", т.нар. Южен поток 2, в който България пак се надява да се включи. Той обаче не е посочен като приоритетен в стратегията за национална сигурност. Вместо това е посочено, че  , свързана с изграждането на енергийна инфраструктура по коридор север-юг.  В инициативата членуват 12 държави, част от които разположени на Черно, Балтийско и Адриатическо море, в това число България. Счита се, че   като голям износител на втечнен газ, а идеята е да се намали руския монопол в доставките. Лично US-президентът Доналд Тръмп се ангажира с инициативата, чийто генезис идва от Полша.   , както и в стратегията от 2011 г., става ясно още от документа, одобрен от правителството. Конкретно за АЕЦ \"Белене\" не се говори, въпреки податките на кабинета напоследък, че проектът е \"жизнен\" ( Специално , който предстои да се създаде, ако специалният закон за него мине на второ четене и в пленарна зала. \"Противодействие срещу корупцията се развива чрез съществена модернизация на законодателството и ефективно функциониране на единен антикорупционен орган\", пише в стратегията. Антикорупция: депутатите се отрекоха 3 пъти от анонимките, но не и от СРС Новост е и, че по отношение на околната среда е посочен рискът от Като риск за така разположената географски България, стратегията посочва и шпионажа - страната ни е атрактивно поле за чуждите разузнавателни служби. \"Тази дейност е насочена към   и политиката на отбрана на Република България, както и към  , пише още в документа без да се казва кои страни опитват да влияят. За първи път е обърнато е внимание и на измененията в климата като заплаха за сигурността - заради изчезването на природни ресурси за прехрана. Това пък по правило поражда миграция, т.нар. \"климатични бежанци\".  Въпреки че правителството се похвали с намален миграционен поток, стратегията отчита рисковете от него, породени от географското ни положение. Според доклада, те се крият в  Мимоходом се споменава и повишеният риск от \" Този нов текст вероятно е провокиран от скандала с износа на български оръжия за терористичните групировки в Сирия. В унисон със засиления курс към сближаване на страните от Западните Балкани, се посочва необходимостта от интеграцията им в ЕС и НАТО. И в същото време се посочва как Балканите дестабилизират сигурността в региона: чрез \"  в държави от региона,  , латентните   и демографският и социално- икономическият дисбаланс\". Говори се още за . Анексията на Крим от Русия също е намерила място в актуализираната стратегия. В контекста й е посочено, че  . Демографската криза също вече се разглежда като опасност пред националната сигурност.   също са посочени като проблем. Място е отделено и на \"вонната по пътищата\". Нов момент е и посочването на влошеното здраве и високата смъртност на българина. В този контекст проблеми са и източването на НЗОК, криминалното изтичане на необходими медикаменти и дефицитът на лекари и сестри. По отношение на военните отбранителни способности, в стратегията най-сетне са залегнали поетите ангажименти от срещата на върха в Уелс през 2014 г. за поетапно  . Това е изискване на НАТО, тъй като неофициално се счита, че България е страна консуматор на сигурността, която дава Алианса. Неколкократно оттам призоваваха за по-сериозен финансов ангажимент като по план плановете за 2% от БВП трябва да бъдат достигнати до 2024 г. Както и в документа от 2011 г. е отделено място и на тероризма, здравеопазването, образованието, рисковете пред околната среда и пр. Като цяло, се посочва, че няма непосредствена заплаха от терористични актове на наша територия. Антикорупция: депутатите се отрекоха 3 пъти от анонимките, но не и от СРС", "date": "2017.12.10", "title": "Новата БГ сигурност: Вместо руският \"Южен поток\" -  \"Три морета\""}
{"url": "http://clubz.bg/61642-prezidentyt_ne_ustoq_na_naroda", "text": "Отдавна говорим за заплахата от неосталинизъм и изведнъж се оказахме в напълно достоверен брежневски интериор. Путин се дърпаше от директния отговор на въпроса дали се готви отново да се кандидатира през 2018 г. - едни видяха в това хитроумна политическа игра, а други – някакво колебание. В един момент „отложеният въпрос“ се превърна в самостоятелен политически инструмент в ръцете на Кремъл. Преди няколко седмици представители на големите държавни фирми са обсъждали слуха за възможното връщане на Медведев на президентския пост и това ги ужасявало. Путин трябваше да бъде молен да не изоставя руснаците. И в някакъв момент, но не толкова бързо, той бе длъжен да се поддаде на уговарянето. Путин направи подарък на работниците: Кандидатирам се Всичко се случи точно така. Авторите на президентската кампания използваха единствения политически език, който в Русия разбират всички. Естетиката „среща с трудещи се“, на която „дългът към държавата е преди всичко“, бе възпроизведена с гротескна точност. Дългът се състои в това да се направи подарък на трудещите си, а действащият президент просто не можел да устои. Начинът на издигането на кандидатурата се оказа максимално консервативен, което определено ще се отрази на бъдещия ход на кампанията и на резултатите от нея. Детайлите сами говорят. Срещата с работниците се състоя в нижегородския завод „Газ“ (“ГАЗ“ за Вас!“) В Нижни Новгород много години е работил днешният ръководител на управлението по вътрешна политика на Кремъл Сергей Кириенко. Това е прозрачен намек – именно той се приема за главния архитект на кампанията. В речта пред работниците Путин припомни, че именно в Нижни Новгород е започнало народното опълчение на Минин и Пожарски (през 17 век – б.р.). Дали има някаква актуална аналогия с днешния ден и кои са нашествениците, които са се заселили днес в Москва, той така и не уточни. Но риториката отново е напълно позната – военно-патриотична, в най-добрите традиции на съветския политически език. Малко по-късно Путин затвърди този дневен ред и заговори за доклада на Шойгу (министър на отбраната – б.р.) - че забранената в Русия групировка „Ислямска държава“ е напълно разгромена в Сирия. Ето, още един външен враг е унищожен! Защо се кандидатира Путин? Накарали го враговете на Русия Преди да се срещне с работниците в „Газ“ президентът участва в младежкия форум „Доброволците на Русия“, където отново заяви, че по-късно ще отговори на въпроса за кандидатирането си. Този жест също изглежда зареден политически – въпреки всичките срещи с младежи, които Путин проведе в последните месеци, основният акцент от кампанията му ще бъде ядрото от избирателите - „обикновените хора“, „работниците и трудещи се“. Образът на народния президент въплъщава образа на консервативния „народ“ - тук няма място за хипстъри и за навити дънки. Това означава, че работата с младата публика е делегирана на други кандидати. По съвпадение, в същия ден като Путин в Нижни Новгород се отби за предизборна среща и Ксения Собчак. Народно-консервативната кампания на президента създава допълнителни рискове за непопулярното правителство на Медведев, който – както вече е ясно – може да бъде изцяло пожертван в критичен момент преди изборите за легитимация или за укрепване на изборния резултат. Отстраняването на непопулярни министри може да създаде положителен фон за началото на новия президентски мандат. В зоната на риска се намира и „Единна Русия“ - ако Путин не се кандидатира от партията и се издигне като независим, партията на властта ще се свързва повече със слабата фигура на Медведев. Именно партийците се изказаха първи след заявлението на президента. Лидерът на фракцията в Държавната Дума Сергей Неверов каза, че те са „чакали и са се готвили за това“, а сега „ще подкрепят Путин с още по-голяма енергия“. В думите му нямаше директно предложение към президента да се кандидатира от името на партията – те могат само да подкрепят и одобряват. Кремъл използва политическия ресурс на новината „в очакване на решението на президента“, за да заглуши новината за отстраняването на Русия от Олимпийските игри. Възможно е изявлението на Путин да е било планирано за по-късно – евентуално след официалното насрочване на изборите, което Съветът на федерациите се очаква да направи на 21 декември. Но сега тема номер едно за руснаците е четвъртият мандат на Путин, а и МОК и допингът отиват на заден план. За решението на Путин руснаците бяха информирани в продължение на цял час – на 6 декември други политически теми в телевизионните емисии просто нямаше. Сега вече няма очаквания към властта. Време е за нови залози. Защо се кандидатира Путин? Накарали го враговете на Русия", "date": "2017.12.10", "title": "Президентът не устоя на народа"}
{"url": "http://clubz.bg/61672-da_bylgariq_predlaga_nacionalen_plan_za_aktivno_upravlenie_na_inovacionniq_vzriv", "text": "Покана към гражданите, предприемачите, експертите за обща работа по изработване на Национален план за активно управление на иновационния взрив отправи лидерът на \"Да, България\" Христо Иванов в реч пред форум на партията, озаглавен \"Бъдещето е тук\". Дискусията е посветена на новите технологии, образование, управление, бизнес.  Иванов обяви при откриването на форума, че светът се намира в период на безпрецедентна промяна, на революции в технологиите във всички сфери на живота и мащабът на технологичната революция е по-голям отвсякога. По думите му това е силно президвикателство към старата власт и институциите и как посрещаме ние тази вълна на промяната – като индивиди, общности, държава - това е същностно политически разговор\". Иванов нарече случващото се, което може да бъде описано с думи като \"скок, обрат, пробив, революция\" - с термина \"иновационен взрив\", който - като всеки взрив води до непредсказуеми последици, но може да бъде изпозван ползотворно. По думите му България трябва да спре да се бори за реформи, които е трябвало да се случат още през 90-те години на миналия век и да се изработи въпросния Национален план за активно управление на иновационния взрив, а той да се използва като  Гаранция за успех на такъв подход, подчерта още лидерът на \"Да, България\", е единствено \" Христо Иванов очерта няколко компонента за използването на иновационния взрив - нова държава, образование, нова социална перспектива. По думите му не е нужно да дигитализираме процесите на старата държава, а да се даде ново съдържание на тези процеси. Той припомни, че за електронно управление са похарчени над 2 млрд. лв., но електронно правителство няма.  Христо Иванов обяви още, че стартира кампания, в която България да кандидатства за домакинство на новата Агенция по киберсигурност на ЕС.  Той припомни, че \"Да, България\" са предлагали варианти за повече публичност, дигитално преосноваване на институциите и трябва да се постигне 50-70% намаляване на бюрократичното бреме. По думите му държавата е най-голямата спирачка пред предприемачеството и управляващите превръшат институците \"в инструмент за рейдърство и репресия\", не се сътрудничи с растящия IT-сектор или сътрудничеството е неефективно заради липсата на фокус и визия. Според него ние изнасяме интелектуална собственост, защото няма защита, затова сме и на опашката по предприемаческа активност в ЕС. Иванов открои като основен национален приоритет образованието, а оттам икономиката на знанието и иновациите. Поиска и процентът от БВП за образование да е минимум 5 на сто, представяйки данни колко сме изостанали спрямо останалите в ЕС и по този показател. Говори и за данъчни облекчения за инвеститори в интелектуална собственост – нещо, което вече се прави в много държави.  По думите му е нужна нова социална перспектива, защото в момента сме в състояние на полуфеодална държава, която държи в зависимост големи групи хора заради усещането им за безперспективна бедност и упражняването на управлението е инструмент за разходване на пари. Христо Иванов постави акцент и на електронното гласуване, което да позволи на българите в чужбина да упражвяват правото си на глас.", "date": "2017.12.10", "title": "\"Да, България\" предлага Национален план за активно управление на иновационния взрив"}
{"url": "http://clubz.bg/61666-alek_popov_i_novite_priklyucheniq_na_sestri_palaveevi_otkys", "text": "Крайно чувствителни за времето преди 1989-а, днес все още приемаме трудно чуждата истина и за друг преломен момент – 1944 г. Някои символи на онова време бяха прибрани в гробището за соцлюбимци в музея край столичния КАТ. Но по улиците и площадите дулата на онова време, изсечени от гранит и отлети в бронз, все още сочат в нас. Мнозина не могат да отминат без гняв това присъствие, други настояват да го приемем като част от историята ни – но някои творци предлагат да погледнем със смях на онези безумия. Алек Попов: Най-сигурният начин да спрат да те четат, е да цъфнеш на пиедестал „Сестри Палавееви в бурята на историята“ на Алек Попов е най-забавният разказ за абсурдите в борбата за новия социален строй; нелепи в историята му изглеждат не само шумкарите, а и техните врагове – буржоазията и немците.  В центъра на тази пародия на партизанското движение са приключенията на две реално съществували момичета, близначките Кара и Яна, наследнички на заможна фамилия. Като всички млади момичета, и те се мятат от една към друга мода, а поредната е левичарството. Вживели се докрай в новото увлечение, двете бягат от дома си и се присъединяват към отряда на другаря Медвед. Сега писателят представя продължението на тази история след идването на тоталитарната власт. Новият роман се нарича „Сестри Палавееви по пътя към новия свят“ и първата му среща с читателите ще бъде на Коледния панаир на книгата в НДК (12 – 17 декември). Миризмата на готвено зеле упорито се беше загнездила в косата ѝ, но Кара нямаше време да я мие. Мина през къщи само за да се преоблече в цивилни дрехи, напръска се тук-там с одеколон и затъкна валтера в кобура под мишницата. Двайсетина минути по-късно тя влезе в сладкарницата на Серж Минасян, без да се различава особено от другите посетители. Макар да беше изгубил предишния си блясък, този магнетичен фокус за софийските госпожици все още функционираше, благодарение най-вече на гъвкавата и дейна природа на своя собственик. Бомбардировките може и да бяха пощадили заведението, но кварталните ремсисти не му простиха – веднага след 9-и изпотрошиха прозорците му с камъни. Гневът им бе провокиран от факта, че навремето германските офицери водеха тук момичетата си, за да опитат от прочутата „Райхсторта“ с крем от шампанско и филирани бадеми. Тая „Райхсторта“ за малко да изяде главата и на самия Минасян. Говореше се, че бил нарочен за ликвидиране като помагач на нацистите от друг, прогресивен колега, който държал сладкарница „Луна“ в долния край на ул. „Раковски” и цял живот изнемогвал в сянката на могъщия конкурент. Минасян обаче оцелял, като измъдрил специална торта за посрещането на маршал Толбухин – произведение на сладкарското изкуство, за което още се носеха легенди. В него майсторът беше вложил най-съкровените си запаси, изпокрити по долапчета, мазета и тавани. Разрязването на тортата в присъствието на самия Толбухин, офицери от щаба му и правителствени лица беше документирано надлежно от фотограф на в. „Работническо дело”. Впоследствие Минасян беше увеличил тази фотография и я беше окачил на най-видното място в салона, където навремето висеше репродукцията на „Голата фея” от Климт. На снимката се виждаше внушителна пететажна постройка от захар, масло и сметана, покрита с плътна мраморна глазура. Подножието беше пищно декорирано с венци и цветя, оформени от маслен крем и захарен фондан. На всеки етаж бяха разположени композиции от войници и трудещи се, които се целуваха и прегръщаха, както и макети на емблематични съветски оръжия като картечницата „Максим – Токарев” с водно охлаждане, танка Т-34, включително и все още секретната ракетна установка „Катюша”, до чийто дизайн майсторът сладкар незнайно как се беше добрал. Последният етаж беше оформен като пиедестал, върху който беше стъпила монументална фигура на съветски воин от марципан, размахал победоносно шпагина над главата си. Толбухин бил дотолкова впечатлен от работата му, хвалеше се Минасян, че препоръчал тортата да се възпроизведе в уголемен мащаб от гранит и бронз и да се издигне в центъра на София като паметник на Съветската армия. „Е, това вече беше най-опашатата арменска лъжа на всички времена!“, смееха се колегите му. Бизнесът на Минасян може и да беше оцелял (засега), но върху него личеше печатът на миналото; беше преброен и претеглен на везните на историята и присъдата нямаше да закъснее. Никакви снимки и талисмани нямаше да го спасят. Минасян долавяше това с инстинкта си на собственик и дори не си беше направил труда да сменя стъклата на всички прозорци, а два от тях, най-големите, още си стояха заковани с шперплат. Пъргавите сервитьорки с червени коланчета бяха изчезнали, вместо тях се мотаеше високо русо момиче с розова жилетка от кашмир, флегматично на вид, а както се оказа, и на практика. Тук-там все още се мяркаха елегантни госпожици, но веселите смехове и кудкудякането бяха секнали. Смееха се само съветските офицери, които бяха довели приятелките си да опитат прочутата торта „Победа“ с крем от шампанско и филирани бадеми… – Ябълков щрудел – поръча Кара, без да гледа менюто. – Имаме само тиквеник – лаконично я информира сервитьорката. – Не, мерси. А да ви се намира от онази френска бисквитена торта? – Не. Но имаме народна торта от бисквити „Чародейка“ – любезно, ала хладно отвърна момичето, като наблегна на думата „народна“. – Ти да видиш! – Кара вдигна поглед към лицето ѝ. – Спомням си, че навремето правехте един страхотен чийзкейк… – Не знам какво точно имате предвид – невъзмутимо рече момичето, явно инструктирано от собственика. – Но мога да ви препоръчам народен сладкиш с извара и сладко от боровинки „Наше село“. Тя отново наблегна на думата „народен“. – Е, дайте да го видим това „Наше село“ – въздъхна Кара. След малко пред нея цъфна изискано блокче със съблазнителна тъмновиолетова коричка, декорирано със стрък индрише. Кара го опита с върха на вилицата и примижа от удоволствие. Маслената основа беше крехка и тънка като хартия. Тя дори не усети как го е омела до последната троха. Беше ѝ отнело около една минута и двадесет и три секунди, през които не беше мислила за нищо друго. Обзе я коварно изкушение да си поръча още, но геройски се овладя. – Доколкото си спомням – рече тя, след като повика сервитьорката, – преди малко ми казахте, че предлагате народен сладкиш с извара и сладко от боровинки „Наше село“. Правилно ли съм разбрала? – Моля? – Това, което ми донесохте обаче, си е чиста проба чийзкейк. Каква игра играете тук? Защо заблуждавате хората? Мислите си, че като турите етикет „народен“, може да си продължавате постарому! – Ами… – примигна объркано момичето, но бързо съобрази: – Шефът ги решава тези работи. Кара сложи на масата една по-едра банкнота, после постави до нея снимката на някакъв мрачен тип в униформа. – Познаваш ли го този? Сервитьорката нервно сгъна банкнотата. – Не. Сега ще ви донеса рестото. – Чакай! Дори не си го погледнала. – Не го познавам наистина – повтори онази, като задържа за малко поглед върху снимката. – За пръв път го виждам. – А мен познаваш ли ме? – тихо попита Кара. – Маринела. – Какво? Ти! Не може да бъде! Нали… Нищо не разбирам! Момичето приседна на съседния стол и се взря в нея. Беше подпряла кръглия лъскав поднос на коленете си като щит. Учудването ѝ постепенно се трансформираше в страх. Страх, който се мъчеше да скрие зад маската на привидно безразличие, но се излъчваше на вълни през кожата ѝ. – Кара? – Може би… – Много си се променила! – промълви Маринела. – И с тази червена коса… Изобщо не можах да те позная. Мислех, че и двете сте загинали. Така поне пишеше по вестниците… – Остави вестниците – махна с ръка Кара. – Защо работиш тук? – Не ми позволиха да се запиша в университета. Все от нещо трябва да се живее, нали? Вече нямаме същите доходи… Татко го уволниха след Девети от министерството, а майка никога не е работила. Освен това прави добро впечатление. Трупам трудов стаж – подхвърли многозначително тя и добави: – Мога ли с нещо да ти помогна? Кара отново побутна снимката към нея. – Търся убиеца на сестра ми. Знам, че го познаваш. Били сте любовници. Бившата му хазайка всичко ми разказа. Срещали сте се у тях. – Маринела само присви очи. – О, този ли? Май излизахме един-два пъти. Беше толкова отдавна… – поклати глава тя. – Нищо чудно, че съм го забравила. – Девочка! Пожалуйста! – долетя леко сърдит глас. Един от съветските офицери ѝ махаше от дъното на салона. – Само да му взема поръчката – скочи Маринела. – Сега се връщам. Минаха пет минути, след тях още пет и Кара изведнъж осъзна, че бившата ѝ съученичка нямаше да се върне. Почувства се като пълна глупачка. Заведението явно имаше заден изход, през който Маринела беше избягала.  ", "date": "2017.12.10", "title": "Алек Попов и новите приключения на сестри Палавееви (откъс)"}
{"url": "http://clubz.bg/61671-snegorin_razbi_veloaleqta_na_stolichniq_bul_dondukov", "text": "Снегорин е премахнал ограничителите на велоалеята на столичния бул. \"Дондуков\" тази сутрин. Снимки на добре свършената работа след снощния силен снеговалеж споделиха десетки софиянци в социалните мрежи. Велоалеята е част от скорошния ремонт на централния буевард в столицата. Фандъкова: Павета по „Дондуков“ и двупосочна велоалея. И тя с паваж  Щетите са в участъка между ул. \"Кракра\" и бул. \"Васил Левски\". От Столична община обявиха, че това е станало \"по невнимание и неспазвайки инструкциите за работа\". Почистващата фирма, отговорна за щетите, ще бъде глобена и ще възстанови изцяло за своя сметка изместените разделители, които отделят пътя на велосипедистите от платното за движение, казаха още от градската управа.", "date": "2017.12.10", "title": "Снегорин разби велоалеята на столичния бул. \"Дондуков\""}
{"url": "http://clubz.bg/61482-upravlenie_na_zakrito_s_podkrepata_na_bsp_garantirano_ot_gerb", "text": "Открито управление, гарантирано от ГЕРБ. Това бе един от първите предизборни слогани на управляващата за трети път партия, който през годините се превърна в неин символ. Но в последно време се употребява по-скоро с ирония. Управлението \"на закрито\" все повече се превръща в любим похват на Бойко Борисов и компания. Парламентът например, заседава тайно заради делото на ЕК срещу Българския енергиен холдинг. Прие единодушно решение по въпроса - ще платим 200 милиона евро глоба от Еврокомисията, за да не носят отговорност БЕХ и \"Булгартрансгаз\", че са злоупотребили с монополно положение. Парламентът заседава тайно заради делото на ЕК срещу \"Българския енергиен холдинг\" Темата е доста експертна, но ако се абстрахираме от всички подробности, остава едно-единствено усещане. Депутатите - и управляващите, и опозицията - предпочитат данъкоплатците да плащат глоби, вместо да въведат европейски правила у нас. С обсъждането на подобни теми \"на закрито\" управляващите не спомагат за разсейването на тези усещания. Сагата с доклада на БАН за АЕЦ \"Белене\", също секретен, вече конкурира всички латиноамерикански и турски сериали, излъчени у нас в последните години. Първо правителството оповести доклад, според който проектът е жизнеспособен. После излезе информация, че в първоначалния вариант заключенията са били по-различни и са били променени след намеса на властта.  След което авторите на доклада се впуснаха да отричат, че е имало такава намеса. Секретният доклад на БАН: АЕЦ „Белене“ не трябва да се реализира Рестартирането на дългогодишната сага с царските имоти също щеше да мине задкулисно, ако няколко медии и коалиционният партньор ВМРО не вдигнаха шум по темата. С голяма доза сигурност може да се предполага, че управлението имаше намерение да уреди въпроса със закон. И този закон вероятно щеше да е в полза на Симеон Сакскобургготски. Съвпадението на рестартирането на сагата с посещението на премиера Бойко Борисов в Саудитска Арабия заедно със Сакскобургоотски едва ли е случайност. Затоплянето на отношенията между бившия премиер и още по-бивш цар и бившия му бодигард едва ли е станало без предварителни договорки и по тази тема. Държавата се отказа да се споразумява за царските имоти. Ще се съди В крайна сметка обаче властта се отказа, тъй като обществента реакция към замисленото от нея се очертаваше изключително негативна. Не за пръв път Борисов използва тази тактика - пуска нещо в пространството и се отказва от него, когато види, че обществото е против. Към практиката управление \"на закрито\" няма как да не прибавим и среднощните парламентарни заседания, на които бе приет държавният бюджет. Дебатите на тъмно по най-важния закон в държавата не са нещо ново за ГЕРБ. Това обаче е всичко друго, но не и открито управление. Клета българска демокрация Изводите се налагат от само себе си. Първо - управляващите предпочитат управление \"на закрито\", особено по важни теми. И засекретяват заседания и информация без да има логично обяснение за това. Например - каква толкова голяма тайна би могъл да бъде докладът на БАН за АЕЦ \"Белене\"? Никаква, от гледна точка на националната сигурност. Но изключително голяма от гледна точка на задкулисните интереси в енеретиката, които очевидно искат АЕЦ \"Белене\" и цялата корупционна среда около него да продължат да съществуват. Второ - по голяма част от темите, които се решават \"на закрито\", ГЕРБ имат подкрепата на БСП. На последния си конгрес герберите приеха декларация, че няма да правят коалиция със социалистите. А Корнелия Нинова също отрича подобна коалиция при почти всяка своя публична изява. Формално такава коалиция може и да няма, но по определени теми като \"Белене\" например, тя си съществува. Управление, което работи \"на закрито\", се подлага на сериозен риск да бъде закрито от избирателите преди изтичането на мандата му. Единственото, което спасява ГЕРБ към момента е, че партията няма сериозна алтернатива. БСП определено не е такава, защото по-голяма част от важните обществени въпроси - АЕЦ \"Белене\", съдебна реформа и т.н. партията подкрепя ГЕРБ. Това обаче няма как да продължава до безкрай. Секретният доклад на БАН: АЕЦ „Белене“ не трябва да се реализира Държавата се отказа да се споразумява за царските имоти. Ще се съди Клета българска демокрация", "date": "2017.12.10", "title": "Управление \"на закрито\" с подкрепата на БСП. Гарантирано от ГЕРБ"}
{"url": "http://clubz.bg/61669-vreme_za_supergeroi_i_fil_kembyl_idva_u_nas", "text": "Фил Кембъл - легендата на \"Моторхед\", идва за концерт в София за първи път   а събитието ще е в клуб Mixtape 5. Зад живописното име   се крият легендарният китарист на \"Моторхед\" Фил и... собствените му трима сина – Todd, Dane и Tyla, както и вокалистът Neil Starr. Въпреки че са създадени само преди малко повече от година, Phil Campbell And The Bastard Sons имат зад гърба си участия на Wacken, Hellfest, Sweden Rock, Download, турнета със Saxon, Guns N’ Roses, Airbourne, където свирят на стадиони пред стотици хиляди.   Още през лятото Клуб Z писа за огромния интерес, с който се очакваше излизането на албума на Фил след смъртта на Леми и края на \"Моторхед\" през 2015 г. Дий Снайдер и Мат Соръм - гости в албума на Фил Кембъл от Motörhead  Кембъл бе неизменна част от \"Най-шумната банда на света\" от далечната 1984 г., когато печели прослушване за участие в групата заедно с Майкъл Würzel Бърстон. В кратък период от време бандата свиреше с двама китаристи, после Фил остана сам - и така 30 години тътен! Z-Rock отбелязва, че на 26 януари 2018-а групата ще издаде и дебютния си дългосвирещ албум The Age of Absurdity. В него ще има 11 парчета плюс 1 бонус трак – кавър на песента на легендарните   в която са включени китарата и гласът на самия Dave Brock. Не казвайте, че не знаете за \"психеделик\" старта на Леми като хипар в Hawkwind...   Билетите за концерта ще са 25 лева до 1 януари 2018. Друго обаче е интересно също.  Само преди ден дойде новината че членове на In Flames, HIM и  Firewind се обединямат в  - банда, която ще издаде дебютния си албум   на 23 февруари 2018 г. Формирана от Niclas Engelin (In Flames, Engel), Jonas Slattung (Drömriket), Gas Lipstick (HIM) и гласът на Spollo Papathanasio (Spiritual Beggars, Firewind), We Sell The Dead се простира извън границите на конвеционалното разказване на истории и създава мултимедийно преживяване от метъл музика, анонсират създателите.... Предстои да видим. Друга истинска супергрупа пък бе \"сглобена\" от членове на злополучните Adrenaline Mob, плюс Disturbed. ТИР смаза супергрупата Adrenaline Mob Басистът на Disturbed John Moyer обедини сили с остатъците от групата, която изгуби свои членове и близки след катастрофа с ТИР - Orlando (китара) и Jordan Cannata (барабани), заедно с бившия изпълнител от Rockstar Supernova Lukas Ross, в нова банда – Няма такъв кавър на Sound of Silence! (ВИДЕО) Stereo Satellite ще направи своя дебют на живо на круиза ShipRocked на 23 януари 2018. Още първата заявка обаче е тотално тежка и яка...       В съвсем друга тоналност, супергрупата от членове на Stone Temple Pilots и Def Leppard –  , обяви, че ще издаде втория си албум   на 26 януари. Те дават възможност на феновете отрано да чуят какво са им подготвили, като пуснаха текстово видео на първия сингъл от албума - Bless The Blues.   Бандата включва Phil Collen (Def Leppard), Robert DeLeo (Stone Temple Pilots), Debbi Blackwell-Cook (беквокалистка на Michael Buble и Gregory Hines) и Forrest Robinson (барабанист на Joe Sample & The Crusaders, India.Arie и TLC). И за да завършим с нещо наистина мащабно - Клуб Z вече писа за дебютния сингъл на Джо Пери от първия му самостоятелен албум от 2009 г. насам. Чуйте новия сингъл на Джо Пери - Aye, Aye, Aye Премиерата на първия сингъл от предстоящия соло албум Sweetzerland Manifesto бе преди дни, а вътре се дере зверски... не, не е възкръснал Джеймс Браун - това е Негово величество Робин Зандер от Cheap Trick.       ТИР смаза супергрупата Adrenaline Mob Няма такъв кавър на Sound of Silence! (ВИДЕО) Чуйте новия сингъл на Джо Пери - Aye, Aye, Aye", "date": "2017.12.10", "title": "Време за супергерои... И Фил Кембъл идва у нас"}
{"url": "http://clubz.bg/61673-pozlaten_peevski_na_izlojba_v_sbh", "text": "Снимка на скулптурата \"Цар\" предизвика множество шеги и дискусии в социалната мрежа през последните дни. Произведението на изкуството е част от изложбата \"Спорът за реалността\", открита тази седмица в галерията на Съюза на българските художници в София. Златната маска привлече внимание заради удивителната си прилика с медийния магнат и депутат от ДПС Делян Пеевски. Авторът на произведението Стоян Дечев обяснява  , че първообразът на творбата му всъщност е първият владетел на първото тракийско кралство - това на одрисите, Цар Терес. Маска от чисто злато, за която се счита, че е лицето на одриския владетел, бе открита през 2004 г. при разкопки на тракийска гробница. Видно е обаче, че цар Терес има малко по-различни черти: Дечев признава пред \"Дневник\", че \"няма случайни неща, дори и във визуалните изкуства\", а връзката между древния одриски цар и съвременния депутат е както визуална, така и смислена. Според него изкуството задава въпроси, за да не остави общественото съзнаание да заспи. И признава, че творбата му е провокация към съзнанието на българите.", "date": "2017.12.10", "title": "Позлатен \"Пеевски\" на изложба в СБХ"}
{"url": "http://clubz.bg/61674-potencialnite_sypernici_na_ludogorec_v_liga_evropa", "text": "В понеделник, 11 декември, ще се тегли жребият за първите елиминации в Шампионската лига и Лига Европа. От 13 часа наше време е процедурата в шампионския турнир, а от 14:00 за втория по сила, в който продължава \"Лудогорец\". Припомняме потенциалните съперници на \"орлите\" за 1/16-финалите, те са 15. Един от 16-те - португалският \"Спортинг\" (Брага), не може да се падна, тъй като двата тима бяха в една група през есента.  Мачовете са на 15-и и 22 февруари 2018 г. от 20 или 22:05 часа. Мадридският \"Атлетико\", ЦСКА (Москва), \"Лайпциг\" и \"Спортинг\" (Лисабон) идват от Шампионската лига. \"Селтик\", \"Борусия\" (Дортмунд), \"Наполи\" и \"Спартак\" (Москва) идват от Шампионската лига. В жребия за Шампионската лига има още едно условие - освен че не могат да се паднат отбори от една и съща група, ще бъдат избегнати и тимове от една и съща държава. Първите двубои са на 13-14 февруари и 20-21 февруари, а реваншите - на 6-7 март и 13-14 март.  - срещу \"Байерн\" (Мюнхен), \"Ювентус\", \"Севиля\", \"Шахтьор\" (Донецк), \"Порто\", \"Реал\" (Мадрид);  - срещу \"Базел\", \"Челси\", \"Ювентус\", \"Севиля\", \"Шахтьор\", \"Порто\", \"Реал\" (Мадрид); - срещу \"Базел\", \"Байерн\" (Мюнхен), \"Севиля\", \"Шахтьор\", \"Порто\", \"Реал\" (Мадрид);  - срещу \"Базел\", \"Байерн\" (Мюнхен), \"Челси\", \"Шахтьор\", \"Порто\";  - срещу \"Базел\", \"Байерн\" (Мюнхен), \"Ювентус\", \"Шахтьор\", \"Порто\", \"Реал\" (Мадрид);  - срещу \"Базел\", \"Байерн\" (Мюнхен), \"Ювентус\", \"Севиля\", \"Порто\", \"Реал\" (Мадрид);  - срещу \"Базел\", \"Байерн\" (Мюнхен), \"Челси\", \"Ювентус\", \"Севиля\", \"Шахтьор\", \"Реал\" (Мадрид);  - срещу \"Базел\", \"Байерн\" (Мюнхен), \"Ювентус\", \"Севиля\", \"Шахтьор\", \"Порто\";  - срещу \"Пари Сен Жермен\", \"Рома\", \"Барселона\", \"Ливърпул\", \"Манчестър Сити\", \"Бешикташ\", \"Тотнъм\";  - срещу \"Манчестър Юнайтед\", \"Рома\", \"Барселона\", \"Ливърпул\", \"Манчестър Сити\", \"Бешикташ\", \"Тотнъм\"; - срещу \"Пари Сен Жермен\", \"Барселона\", \"Бешикташ\";  - срещу \"Манчестър Юнайтед\", \"Пари Сен Жермен\", \"Ливърпул\", \"Манчестър Сити\", \"Бешикташ\", \"Тотнъм\";  - срещу \"Манчестър Юнайтед\", \"Пари Сен Жермен\", \"Рома\", \"Манчестър Сити\", \"Бешикташ\", \"Тотнъм\";  - срещу \"Манчестър Юнайтед\", \"Пари Сен Жермен\", \"Рома\", \"Барселона\", \"Ливърпул\", \"Бешикташ\", \"Тотнъм\"; - срещу \"Манчестър Юнайтед\", \"Пари Сен Жермен\", \"Рома\", \"Барселона\", \"Ливърпул\", \"Манчестър Сити\", \"Тотнъм\";  - срещу \"Манчестър Юнайтед\", \"Пари Сен Жермен\", \"Рома\", \"Ливърпул\", \"Манчестър Сити\", \"Бешикташ\";", "date": "2017.12.10", "title": "Потенциалните съперници на \"Лудогорец\" в Лига Европа"}
{"url": "http://clubz.bg/61680-dva_lyubovni_filma_dokato_vsichki_chakat_posledniq_djedaj", "text": "И двете кинопремиери тази седмица са за любовта. Любовта, като смъртоносна опасност и копнеж, или като недоизживяна емоция, носталгичен спомен и… пак копнеж. Но въпреки многобройните му отличия и награди, френският филм едва ли ще събере и 1/3 от публиката на българския. Това може да изглежда като добра новина за родното кинопроизводство – но всъщност не е. Освен всичко останало, доброто кино има нужда и от добра публика (защото после идва „Последният джедай“ и ще измете всичко). „120 удара в минута“ е социална драма по действителни събития. В Париж през 90-те години епидимията от СПИН набира скорост – отсъствието на средства за защита, липсата на лекарства и най-вече масовата неосведоменост водят до нови и нови случаи на заразени и заболели – особено сред гей общността. При почти пълната липса на загриженост от страна на държавата, спасението на „давещите“ остава в техните ръце. Активистите от парижската организация Act Up са принудени сами да се ориентират в медицинските термини, да се информират за последните научни изследвания, за да спасят себе си и своите близки, като провеждат и информациони акции, за да противостоят на разпространението на болестта. Организацията се превръща в жив организъм, със своите силни и слаби страни, противоречия и конфликти, но с обща цел. В Act Up постоянно се включват нови активисти – както ХИВ-позитивни, така и незаразени, а всяко събрание започва с информация за новите жертви на вируса. В тази среда се развива и романтично-сексуалната връзка между ХИВ-позитивния Натан и незаразения Шон. Режисьорът Робен Кампийо, един от тези активисти, пише сценария, опирайки се на личния си опит и собствените си спомени, но без да прави биографичен филм. Режисьорът ни въвежда в Act Up, запознава ни с вътрешната организация и постепенно, чрез многобройни малки случки и събития, размиващи границите на личното пространство, вкарва зрителя в действието. „120 удара в минута“ е откровен филм, който не се притеснява от смесването на обществена драма и лични трагедии с интимни моменти на гей-еротика (и дори чисто образователна сцени) – и все пак е достатъчно емоционален, за да не остане в по-ограничената категорията на гей-киното. След „Филаделфия“ и „Клубът на купувачите от Далас“, вече и европейското кино може да се похвали с голям филм за борбата със СПИН. „120 удара в минута“ спечели 4 отличия в Кан, бе сред трите филма финалисти на кинонаградата на Европейския парламент ЛУКС, а според отзивите на критиката е най-високо оцененият филм във Франция през година, който ще представлява страната си на Оскарите през 2018 г.     От началото на прехода, на всеки две-три години (вероятно от голямо желание да е вярно, но май по-често с чисто рекламна цел), медиите обявят тържествено края на кризата в българското кино. Достатъчно е в рамките на една година да се появят един-два филма с по-добри качества или по-агресивна рекламна кампания и фанфарите гръмват за поредния филм-събитие и „нова вълна“. Но в повечето случаи само няколко месеца по-късно вече никой не си го спомня. Слава богу, има и изключения. Сюжетът на „Дъвка за балончета“ е прост: Калин (Иван Юруков) среща случайно Биляна (Теодора Духовникова), която не е виждал, откакто са били деца. Като деца двамата съвсем по детски са си обещали да се оженят, но обстоятелствата са ги разделили. 25 години по-късно при случайната им среща се оказва, че под пепелта на детската любов още тлее неугаснала жар… Следващите пет дни, паралелно с вземането на решение дали да раздухат или загасят отново пламналите чувства, те ще си спомнят как е започнало всичко. Разбира се, децата от 80-те са особено поколение – израснали са и възпитани в тоталитарния социализъм, влезли са в истинския живот и са тръгнали на работа в демократичния, но див (преход към) капитализъм. Филмът обаче по-скоро не се занимава с това. В романтичните спомени на героите тоталитарното (разкрасяването на портрета на Т. Живков и неговите последици) е по-скоро повод за хумор и сюжетно средство, отколкото част от темата на филма. Темата е любовта и какво се случва, когато е останала неосъществена. „Дъвка за балончета“ е романтичен разказ за магията на детството и любовта. Героите му са от поколение, чието детство съвпадна с последните години на „развития социализъм“, преди гласността и перестройката. От това поколение са и сценаристите, а и актьорите. Изглежда и зрителите на тази възраст ще приемат най-лично „Дъвка за балончета“. За по-младите несъмнено ще е интересно, но и странно екзотично, както по време на снимките са били за децата актьори играта на фунийки и междусъседските отношения. Необичайната и иначе хубава любовна история (лишена от някои актуални за европейското кино изразни средства) е разказана така, както обикновено става в бъгарското кино: с няколко клишета (които можеха да бъдат избегнати), с талантливи и чаровни актьори (особено децата), които не винаги успяват да преодолеят стремежа си към декламиране (особено професионалистите). Не знам дали става така, защото играят много повече на сцена, отколкото пред камера, но това е един от основните актьорски пролеми в българското кино. Но ако често гледате наши филми и вече сте свикнали (и клишета не ви дразнят, а ви успокояват), за вас ще остане една и чиста и емационална, приятно нестандартна любовна история в топли есенни цветове.    ", "date": "2017.12.10", "title": "Два любовни филма, докато всички чакат последния джедай"}
{"url": "http://clubz.bg/61681-vajna_novina_prokuraturata_proverqva_mis_bylgariq", "text": "Българската прокуратура се е заела с важна проверка - дали няма закононарушения в провеждането на конкурса \"Мис България\" 2017.  Това съобщи в ефира на бТВ председателката на журито и организатор на конкурса Ирина Папазова. Държавното обвинение изискало копие от всички документи, изготвени във връзка с провеждането на конкурса. Контрабанда от \"Булгартабак\"? Депутатите не питат, Цацаров нямал сигнал Причината за проверката била възбуденото обществено мнение около избора на Тамара Георгиева за Мис България 2017. Много хора считат, че тя няма естетическите качества да спечели короната, някои се усъмниха и че изборът е бил манипулиран. Организаторката Ирина Папазова обаче уверява, че всичко е било честно. Тамара Георгиева и подгласничката ѝ Йовита Георгиева имали равен брой точки във финалното класиране, равенството решила със своя двоен глас именно председателката на журито - основно защото Йовита е едва на 18 г. Зукърбърг няма да свърши работата на Цацаров. Трябва сам Тя добави, че не се притеснява от проверката на прокуратурата и че не е взимала никакъв \"стимул\" за гласа си. Зукърбърг няма да свърши работата на Цацаров. Трябва сам", "date": "2017.12.10", "title": "Важна новина. Прокуратурата проверява \"Мис България\""}
{"url": "http://clubz.bg/61684-siti_bi_yunajted_postavi_rekord_i_gleda_kym_titlata", "text": "\"Сити\" би \"Юнайтед\" с 2:1 в голямото дерби на Манчестър и английския футбол на \"Олд Трафорд\". \"Гражданите\" поставиха рекорд от 14 поредни победи във Висшата лига и дръпнаха с 11 точки пред \"червените дяволи\". Те демонстрираха, че са №1 този сезон и само чудо може да ги лиши от титлата. Също така прекъснаха серията от 40 мача без загуба на тима на Жозе Моуриньо в \"Театъра на мечтите\". Още в първите минути проличаха ролите - гостите ще атакуват, а домакините ще се бранят и разчитат на контри. Отборът на Пеп Гуардиола пропиля няколко положения, а в 43-тата минута откри резултата чрез Давид Силва, който наказа грешка в защитата на \"Юнайтед\" при корнер. \"Червените дяволи\" имаха шанса бързо да възстановят паритета. Този път гостите сбъркаха и Маркъс Рашфорд изравни. След почивката отново гаф реши мача. Нападателят Ромелу Лукаку нескопосано опита да изчисти топката пак след ъглов удар и Николас Отаменди върна аванса на \"Сити\". В следващите минути \"небесносините\" направиха няколко пропуска.  Домакините също имаха златен шанс, при който Лукаку и Хуан Мата последователно уцелиха вратаря Едерсон. В крайна сметка - 2:1 за \"Манчестър Сити\". По-рано днес в друго голямо дерби на Острова \"Ливърпул\" и \"Евертън\" направиха 1:1. Салах откри за \"червените\" в 42-ата минута, а в 77-ата Уейн Руни изравни от спорна дузпа. Домакините направиха много пропуски.  В класирането \"Манчестър Сити\" има 46 точки, следват \"Юнайтед\" - 35, \"Челси\" - 32, \"Ливърпул\" - 30, \"Арсенал\" - 29, \"Тотнъм\" - 28 и т.н.", "date": "2017.12.10", "title": "\"Сити\" би \"Юнайтед\", постави рекорд и гледа към титлата"}
{"url": "http://clubz.bg/61676-v_bylgariq_raboti_sistema_za_elektronno_hranene_na_uchenici", "text": "В България заработи първата електронна система за хранене на ученици, съобщи Нова ТВ. Това е станало в столичното 119-то СУ \"Академик Михаил Арнаудов\". Първоначално от системата ще се възползват ученици от 1 до 4 клас.  Наредба за хранене: по-малко въглехидрати, повече белтъци. И по-малко вода (ТАБЛИЦИ) Предимствата на електронната система с карта пред обичайно ползваните талони за обяд са много. Талоните се губят, докато картата е доста по-удобна и позволява на родителите да плащат онлайн. 2/3 правят именно това.  Родителите ще могат и да подбират храни от дневното детско меню, както и да проследяват взимана ли е от децата порция, да проверяват и информация за алергии.", "date": "2017.12.10", "title": "В България работи система за електронно хранене на ученици"}
{"url": "http://clubz.bg/61675-selo_v_iztochna_germaniq_prodadeno_za_140_000_evro", "text": "Село в източна Германия бе дадено на търг и продадено за 140 000 евро, съобщи АФП. Село Алвин е в източната част на провинция Бранденбург, само на два часа от Берлин. Имало е интерес към големия имот и от чужбина, твърдят пред \"Шпигел\" от аукционната къща, провеждаща търга. Въпреки това селото е закупено малко над стартовата цена от 125 000 евро. Когато съсипаха българското село Анонимният купувач сега е собственик на всички 16 хил. кв. метра, в които има 9 къщи, околни постройки, десет плевни и гаражи. 15 души са живели в Алвин. То е сред много подобни селища в Източна Германия, западнали след обединието на Германия. По времето на ГДР до селото е имало завод за гориво, който прекратява дейността си през 1990 г. Младите хора започват да се преместват в големите градове.  Когато съсипаха българското село Новият собственик ще трябва да вложи и сериозни средства за ремонт, ако смята селището да бъде обитавано. Фасадите са пострадали, имат проблем с мухъла, макар къщите да имат отоплениие и електричество. Когато съсипаха българското село", "date": "2017.12.10", "title": "Село в източна Германия - продадено за 140 000 евро"}
{"url": "http://clubz.bg/61668-novi_do_81_mln_lv_za_rusnacite_za_remont_na_iztrebitelite_mig_29", "text": "Обществена поръчка за \"интегрирана логистична поддръжка\" на 12 изтребителя МиГ-29А и 3 изтребителя МиГ-29УБ е обявило Министерството на отбраната. Срокът и е 48 месеца, а прогнозната стойност - 81 294 416 лв. Това става ясно от сайта на Агенцията за обществени поръчки. Споразумението за поддръжка  , пише в документите. От тях става ясно още, че кандидатът за новия договор може да бъде само един - руската държавна компания „Руска самолетостроителна компания „МиГ“. И вече е изпратена покана към компанията. Причината Министерството на отбраната да иска държавата да отново договор с руснаците за срок от 4 години е, че според писмо, получено от компанията, тя не е издавала на нито едно чуждестранно предприятие лиценз за  От тях става ясно, че на първо време общата стойност на всички договори, които ще бъдат сключвани към рамковото споразумение в рамките на тези 48 месеца е в размер до 41 000 000 лв. лева без ДДС. Сумата може да стигне прогнозната стойност  от над 81 млн. лв. \"при възникнала необходимост и при приет с решение на Министерския съвет на Република България проект за инвестиционен разход\", на база на които министерството има право да сключва конкретни договори към рамковото споразумение. За целта \"ще бъде сключено допълнително споразумение към рамковото споразумение\", става ясно още от аргументацията за обявения търг. Още през ноември военният министър Красимир Каракачанов съобщи, че РСК \"МиГ\" са поканени да огледат изтребителите ни, за да кажат как могат да бъдат ремонтирани. Сега очевидно се прави опит да финализира постигната договореност. Тогава не бе съобщено колко би струвал ремонтът на всички 15 изтребителя, които са на разположение на военновъздушните ни сили. Отделни обществени поръчки за резервни части и поддъжка на МиГ-овете бяха обявявани и през 2016 г., но те са приключили без резултат поради липсата на кандидати. В края на 2016 г. беше сключен договор за доставка на 4 нови и 6 ремонтирани двигателя за изтребителите - РД-33. Прогнозната стойност на поръчката бе 15 338 756.44 евро без ДДС, а крайна стойност на сключения договор е 21 837 004 евро. Доставчикът бе българският последник „Авиостарт“ ООД. Оказа се обаче, че част от тези двигатели не бяха монтирани на самолетите поради липса на документи, а след това се стигна до отказа на военни пилоти да участват в тренировъчки полеги заради съмнения за безопасността. Проблемът до момента не е довел до неизпълнение на задачите на страната ни по \"Air policing\". Не е ясно дали проблемът с новите двигатели е решен към момента.     ", "date": "2017.12.10", "title": "Нови до 81 млн. лв. за руснаците за ремонт на изтребителите МиГ-29"}
{"url": "http://clubz.bg/61677-hilqdi_poddryjnici_na_saakashvili_na_protesten_marsh_sreshtu_aresta_mu", "text": "Няколко хиляди поддръжници на лидера на опозицията Михаил Саакашвили се събраха на митинг в украинската столица Киев, съобщи Асошиейтед Прес. Те искат освобождаването от ареста на бившия президент на Грузия, който бе поканен в страната от президента Петро Порошенко и в последствие стана лидер на партия \"Движение на новите сили\".  Симпатизанти измъкнаха Саакашвили от полицията в Киев (ВИДЕО) В петък той бе арестуван по обвинение за сваляне на президента, в което според правителството на Украйна са участвали и свързани с Русия местни бизнесмени. Саакашвили бе освободен за кратко от подръжниците си, после арестуван отново. Той отрича обвиненията. Днес партията на бившия грузински и настоящ украински гражданин постави четири искания пред Върховната рада. Симпатизанти измъкнаха Саакашвили от полицията в Киев (ВИДЕО) Освен това протестиращите заявиха, че пак ще проведат марш в града и следващата неделя. По време на марша днес бе блокиран магазин на \"Рошен\", собственост на Порошенко, по който саа хвърляни предмети, счупена е една витрина. Според адвокатите му Саакашвили е обявил гладна стачка.  Симпатизанти измъкнаха Саакашвили от полицията в Киев (ВИДЕО)", "date": "2017.12.10", "title": "Хиляди поддръжници на Саакашвили на протестен марш срещу ареста му"}
{"url": "http://clubz.bg/61679-zvezdnata_premiera_na_mejduzvezdni_vojni_poslednite_djedai_snimki", "text": "Световната премиера на \"Междузведни войни: Последните джедаи\" се състоя днес в Лос Анджелис, САЩ. Актьорите и екипът на филма, холивудски звезди и късметлии-фенове гледаха днес първото излъчване на осмия филм от поредицата, втори от новата трилогия на Дисни. \"Дисни\" планира нова трилогия от \"Междузвездни войни\" По червеният килим се разходиха както героите на филма в рокли и костюми, така и множество персонажи от сагата - щурмоваци, дроиди, пилоти, имперски гвардейци и прочие. Премиерата ще е по кината на 15 декември - и в България.  ", "date": "2017.12.10", "title": "Звездната премиера на \"Междузвездни войни: Последните джедаи\" (СНИМКИ)"}
{"url": "http://clubz.bg/61683-bivsh_agent_na_cru_fashizmyt_se_zavryshta_zaradi_lyubovta_ni_kym_prosti_resheniq", "text": "Фашизмът се завръща, Хитлер се преражда заради икономическите проблеми по света. Това смята бившият агент на ЦРУ, настоящ анализатор Робърт Беър. Според него Хитлер не е изчезнал, а се превъплъщава в някой друг - и \"ние трябва много да се пазим\". Официално. Тръмп призна Йерусалим за столица на Израел Беър, който е отявлен критик на американския президент Доналд Тръмп, коментира решението за признаване на Йерусалим за столица на Израел така: Според него Тръмп иска да съюзи Израел, Обединените арабски емирства и Саудитска Арабия в потенциални бъдещи действия срещу иранските интереси в Ирак и Сирия.  Той определя действията на американския президент като \"революция на популизма\". И според него Тръмп вероятно ще уволни специалния прокурор, който разследва връзките му с Русия. На българите Беър препоръча:", "date": "2017.12.10", "title": "Бивш агент на ЦРУ: Фашизмът се завръща заради любовта ни към прости решения"}
{"url": "http://clubz.bg/61678-erdogan_izrael_e_teroristichna_dyrjava", "text": "Това е заявил в реч днес турският държавен глава Реджеп Ердоган, съобщи Асошиейтед прес. Думите му са по повод решението на САЩ да признаят Йерусалим за столица на Израел. Официално. Тръмп призна Йерусалим за столица на Израел Президентът казал още: Според него единствените ценности на Израел са \"окупацията и плячкосването\". Турция ще продължи да се бори за отменянето на решението на американския президент Доналд Тръмп, което според Ердоган \"няма никаква стойност\". Арабската лига призова Тръмп да отмени решението си за Йерусалим Арабската лига днес поиска същото, макар и не с този агресивен тон към Израел. 22-те страни-членки отбелязаха, че решението на Тръмп намалява шанса за мир в региона. Арабската лига призова Тръмп да отмени решението си за Йерусалим", "date": "2017.12.10", "title": "Ердоган: Израел е терористична държава"}
