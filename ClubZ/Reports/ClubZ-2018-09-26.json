{"url": "http://clubz.bg/73677-kak_se_gradi_mondial_2022_kato_ne_se_plashta_na_rabotnicite", "text": "Катарска фирма, която строи стадиони и цели градове за Световното през 2022 г., не плаща с месеци възнагражденията на десетки мигранти, съобщава \"Амнести интернешънъл\". Разследване показало, че компанията \"Меркюри МЕНА\" държи на \"пост и молитва\" работниците си в Лусаил, където изгражда напрактика цял град с хотели, паркове, пристанища и 80-хиляден стадион с огромен комплекс. Катар спечелил Мондиала през 2022 г. с помощта на Никола Саркози 78 души от Непал, Индия и Филипините трябвало да вземат средно по 2000 долара месечно, но парите им се бавели постоянно.  Говорител на \"Меркюри МЕНА\" е коментирал, че фирмата има временни финансови проблеми. Нататък следва позната практика: \"топката\" се прехвърля в полето на другия. Катарското правителство е заявило, че проблемът нямал пряка връзка със Световното, тъй като \"Меркюри\" строяла \"само\" града, не и стадиона.  ФИФА е на сходна позиция - неплащането не е свързано с Мондиала, нито пък нарушените права на работниците. За този проблем организации като \"Амнести\" тръбят вече от години. На пресконференция поне стана ясно, че правителството на Катар разследва \"Меркюри МЕНА\" и че ще предприеме мерки, ако докаже нередности. ", "date": "2018.09.26", "title": "Как се гради Мондиал 2022? Като не се плаща на работниците"}
{"url": "http://clubz.bg/73686-trima_biha_reporter_na_gospodari_na_efira", "text": "Трима души атакуваха и биха репортера на „Господари на ефира” Димитър Върбанов по време на негово разследване, съобщи Нова тв. Нападателите са работници от склад и шефът им. Върбанов е получил наранявания по ръцете и главата, след като бил хвърлен върху площадка от бетон. Настанен е в Спешното отделение във Велико Търново. Скенерът е показал, че няма счупвания и тежки травми. Върбанов снимал на място в склада, в който се съхраняват и предлагат над 15 тона стоки с минал срок на годност, които се продавали в търговската мрежа, разказа самият журналист.  \"Информирахме всички възможни институции, но никоя от тях не взе мерки досега\", каза още той от болницата. \"За да се случи това, просто не бяха взети мерки навреме\", добави журналистът. Той изрази надежда, че поне сега \"органите на реда ще си свършат работата както трябва\". Това е второто нападение срещу Димитър Върбанов. През 2010 г. той беше ударен с чук по главата.", "date": "2018.09.26", "title": "Трима биха репортер на \"Господари на ефира\" "}
{"url": "http://clubz.bg/73681-martin_dimitrov_kontrolirani_ceni_na_hranite_oznachavat_povishenie", "text": "Контролирани цени на храните означава те в крайна сметка да се повишат. Това заяви Мартин Димитров от \"Демократична България\" по бТВ. Така Димитров коментира идеите на ВМРО за регулирани цени на основни хранителни продукти. Комунистите и \"Че Гевара\" подкрепиха ВМРО за регулираните цени Той заяви, че България няма готовност и няма екип за преговори с \"Газпром\" за цената на газа. Според него има реална възможност да договорим по-ниски цени за природния газ, ако използваме в преговорите ЕС. Газът и парното поскъпват от 1 октомври. Очаква се още едно поскъпване на газа от 1 януари. Преди дни министърът на енергетиката Теменужка Петкова обясни, че има възможност да бъде предоговорена цената в бъдеще с „Газпром”. Според Димитров обаче парламентарно представените партии бягат от тези преговори. Той обясни, че най-лошият вариант е да се изпрати делегация само с представители от \"Булгаргаз\". Според Димитров в тези преговори задължително трябва да участва представител на Европейската комисия.", "date": "2018.09.26", "title": "Мартин Димитров: Контролирани цени на храните означават повишение"}
{"url": "http://clubz.bg/73680-trymp_obeshtava_miren_plan_za_blizkiq_iztok_do_4_meseca", "text": "Президентът на САЩ Доналд Тръмп обеща днес да представи мирен план за Близкия изток през следващите \"2, 3 или 4 месеца\", предаде Франс прес. В изявление в кулоарите на годишната сесия на Общото събрание на ООН в Ню Йорк, Тръмп за прърви път се обяви за решаване на израелско-палестинския конфликт на основата на съвместното съществуване на две държави. Палестинците \"ще се върнат на масата за преговори\", изрази увереност той. Тръмп напада Германия и ОПЕК от трибуната на ООН (ВИДЕО) След това Тръмп се срещна с израелския премиер Бенямин Нетаняху. Представител на палестинската автономна власт  в Рамала на Западния бряг отхвърли изявлението на Тръмп.   Европейците ще \"се държат добре\" по въпроса за Иран. \"Само гледайте\", каза той в началото на разговорите си с Нетаняху. Президентът на САЩ заяви това, въпреки че ЕС обяви механизъм за разплащане за сделки с Иран за избягване на американските санкции. По-рано днес, Тръмп каза на влизане в централата на ООН, че ще обяви много скоро времето и мястото на следващата си среща със севернокорейския лидер Ким Чен-ун, предаде Ройтерс. Попитан какво трябва да направи Северна Корея преди следващата му среща с нейния лидер, американският президент отговори, че двамата са постигнали \"огромен напредък\" от миналата година. Президентът на САЩ заяви, че \"всички опции са на масата\" за Венецуела, предаде Франс прес. Тръмп не даде повече подробности. На въпрос на ТАСС президентът на САЩ отговори, че очаква с нетърпение своята следваща среща с руския си колега Владимир Путин.  \"Няма никаква конкретна дата\" за такава среща, уточни в същото време Тръмп.     Тръмп днес също обвини Китай, че иска да попречи на неговата Републиканска партия да спечели междинните избори за Конгрес в САЩ през ноември. Тръмп каза това на първото председателствано от него заседание на Съвета за сигурност на ООН. То е посветено на борбата срещу неразпространението на ядрените, химическите и биологичните оръжия, отбелязва Асошиейтед прес.  Президентът на САЩ осъди все по-агресивното поведение на Иран. Клането в Сирия стана възможно благодарение на Иран и Русия, отчете той. Тръмп все пак благодари на Русия, Иран и сирийското правителство, че са забавили офанзивата си срещу бунтовниците в провинция Идлиб.  \n\t ", "date": "2018.09.26", "title": "Тръмп обещава мирен план за Близкия изток до 4 месеца"}
{"url": "http://clubz.bg/73670-bivsh_frenski_premier_i_neuspql_kandidat_prezident_iska_da_stava_kmet_na_barselona", "text": "Нова страна, нова битка - бившият френски премиер Манюел Валс иска да се кандидатира за кмет на Барселона, разчитайки да преобрази местния политически пейзаж. Съобщението за това направи самият той във вторник. След неколкоседмични размисли бившият социалист обяви своето решение в 19.00 ч. местно време вчера (17.00 ч. по Гринуич) в барселонския Център за съвременна култура, в историческия център на втория по големина град в Испания, където е роден преди 56 години. Ако наистина се включи в надпреварата, опитът му да заеме общински пост след политическа кариера в друга държава ще бъде нещо изключително в Европа на това равнище. След сключването на договора от Маастрихт всеки гражданин на ЕС може да се кандидатира на местни избори в коя да е страна от общността, подчертава АФП, предава БТА. В петък Манюел Валс качи в туитър мистериозна снимка, изобразяваща краката му на градския калдъръм, придружена с надписа \"Барселона...\", а на поканата до медиите за събитието във вторник изпращачът бе означен като \"Валс 2019\". След провала на президентските му амбиции във Франция през 2017 г. той се впусна в политиката отвъд Пиренеите с нови и нови митинги и демонстрации срещу каталунските сепаратисти, направили опит през октомври да се отцепят от Испания. \n\tОчертава се обаче да поеме мащабно предизвикателство на 26 май, за да стане приемник на сегашния кмет на града с 1,6 милиона жители - левичарката Ада Колау, бранела някога правото на жилище като граждански активист. Манюел Валс безспорно ще бъде подкрепен от либералната партия \"Сиудаданос\", стояща начело в борбата срещу сепаратистките нагласи, която го канеше под знамената си от месеци насам. Той ангажира вече за кампанията си бивш директор на връзките с обществеността на ФК \"Барселона\" - Валс е открит фен на отбора, както и бившата \"дясна ръка\" на кмета социалист Паскуал Марагал, управлявал града от 1982 до 1997 г. и станал същински символ на неговия скок в съвремието, когато през 1992 г. Барселона бе домакин на олимпийски игри.  При все че още не е оповестил програмата си, Валс, отгледан в Париж от баща каталунец и майка италианска швейцарка, после получил френско гражданство на 20-годишна възраст, би могъл да се представи за олицетворение на космополитна Барселона, заставайки срещу каталунския национализъм. Натрупал опит като вътрешен министър, би могъл също да изгради кампания около борбата срещу несигурността - проблем, все по-актуален за барселонци. До момента Манюел Валс не е успял да убеди двете други антисепаратистки сили - лявата Социалистическа и дясната Народна партия, да застанат на негова страна, изтъква Муньос. А според барселонския политолог Ориол Бартомеус \"той може да спечели единствено ако\" формира разширена листа, с която да изтръгне победа на 26 май и после да разчита на разцеплението, внесено сред неговите съперници. Общинските избори в Испания се базират на пропорционалната система, което налага партиите да сключват сделки след вота. \n\tФигура, внасяща разцепление във френското общество, Манюел Валс отблъсква и някои барселонци, по-специално от лагера на отцепниците, които се подиграват с това, че не познава града. \"Барселона не мисли като Валс. Градът винаги е симпатизирал на левите (...), никой не е печелил досега с дискурс в защита на реда\", заявява пред АФП източник от десноцентристката PDECAT (Каталунска европейска демократична партия). PDECAT изглежда ще постави начело в листата си друг бивш социалист, историка Феран Маскарел. А другата голяма сепаратистка партия - Републиканска левица на Каталуния - издига Ернест Марагал, брат на бившия кмет Паскуал Марагал.", "date": "2018.09.26", "title": "Бивш френски премиер и неуспял кандидат-президент иска да става кмет на Барселона"}
{"url": "http://clubz.bg/73678-nevnesenite_danyci_v_gyrciq_sa_ravni_na_polovinata_%D1%9D_dylg_%E2%82%AC1825_mlrd", "text": "Гръцкото правителство има да получава от домакинства и компании толкова забавени данъци, че би могло с тях да изплати половината от огромния си държавен дълг. За съжаление на правителството обаче, е малко вероятно да успее да ги събере, отбелязва Асошиейтед прес, цитирана от БТА. По данни на гръцката Независима агенция за приходите невнесените данъци възлизат на 182,5 милиарда евро към 10 август. Агенцията е предоставила тези данни на парламента, а справката е видяна от Асошиейтед прес.  Над 80 милиарда долара от тази сума представляват лихви и глоби по забавени плащания на длъжници, сред които неработещи от десетилетия компании. Гръцкият дълг се конкурира с брутния вътрешен продукт (БВП), който се изчислява на 184,7 милиарда евро тази година. Държавният дълг е 180 процента от БВП или над 330 млрд евро. Гърция многократно повиши данъците по време на международните спасителни програми между 2010 г. и август 2018 г. Около 3,7 милиона гърци изостават с плащанията, посочва агенцията. ", "date": "2018.09.26", "title": "Невнесените данъци в Гърция са равни на половината ѝ дълг: €182,5 млрд."}
{"url": "http://clubz.bg/73682-norvegiq_arestuva_ruski_shpionin", "text": "Норвежки съд постанови днес, че руският гражданин, задържан по обвинение в шпионаж в норвежкия парламент може да бъде оставен под стража за две седмици, предаде Ройтерс, цитирана от БТА. От апелативния съд на Боргартинг заявиха, че има доказателства за това, че Михаил Бочкарьов е събирал информация от компютърни и безжични мрежи в парламента миналата седмица, потвърждавайки решението на по-низшата инстанция. Уверенията на руското посолство в Осло, че той няма да напусне страната без разрешение, ако бъде освободен, са недостатъчни, добавиха от съда. Руското външно министерство поиска от Норвегия да оттегли \"абсурдните обвинения\" и да освободи Бочкарьов, за когото твърди, че е сътрудник на Съвета на Федерацията, горната камара на руския парламент. Бочкарьов бе задържан в петък на летището в Осло, докато се готвеше да излети, след посещение на международен семинар за цифровизацията в норвежкия парламент. Хеге Окре, норвежката адвокатка на Бочкарьов, каза пред Ройтерс, че клиентът й отрича да е замесен в престъпление и счита инцидента за \"недоразумение\". По думите му \"обвиненията срещу него са неоснователни\".", "date": "2018.09.26", "title": "Норвегия арестува руски шпионин"}
{"url": "http://clubz.bg/73676-%E2%80%9Eupravlenieto_v_bylgariq_trqbva_da_e_ot_naroda_na_mqsto%E2%80%9C_snimkivideo", "text": "Малко над 30 българи се събраха днес в Брюксел, за да протестират срещу правителството на Бойко Борисов и мафиотското според тях управление на страната ни, което продължавало вече 29 години. Простестът бе свикан чрез фейсбук от създадената там група „Против геноцида на Борисов и всички управляващи досегашни мафии“. Първоначално той бе насрочен на 19 септември, след като в средата на месеца тръгна от София. В крайна сметка обаче събитието в Брюксел бе преместено за днес. То се състоя в градинката на централния площад „Шуман“, точно до централата на Еврокомисията. Защо беше този странен протест в София? Главният организатор бе Емил Русанов – българин, живеещ вече много години в Лондон. Той се хвали, че е почитател на еквадорския социализъм. Събрали се бяха наши сънародници от Испания, Германия, Белгия, Холандия и Великобритания. Те смятат да връчат петиции до Еврокомисията и Европарламента, в които настояват за мониторинг над България. След това възванието бе прочетено на френски и фламандски езици, които се говорят в Белгия, а също на испански. Целта бе то да бъде чуто от минувачите. Русанов предупреди, че полицията в Брюксел е забранила по време на протеста през градината да минават политици, тъй като това се счита за провокация. И допълни, че по-рано оттам днес бил видян да минава българският вицепремиер Томислав Дончев   Той призова стюардите – също българи, да предупредят полицията при нова такава провокация. На молбата да уточни какво има предвид той каза, че става дума за „местно положение“, да се управлява „на място“. Но не и да управляват политици, защото „тези, които имаме, не са за нищо“. Той поиска съд и разследване на всички български правителства от 1989 г. до днес. В протеста имаше и чуждестранно участие. Белгийката Сандра Реал прочете обръщението на френски език.  ", "date": "2018.09.26", "title": "„Управлението в България трябва да е от народа, на място“ (СНИМКИ+ВИДЕО)"}
{"url": "http://clubz.bg/73675-k%CF%80koh%CF%80i_tyrsi_i_simeon_dqnkov_da_go_pita_za_parite_mu", "text": "Koмиcиятa зa пpoтивoдeйcтвиe нa ĸopyпциятa и нeзaĸoннo имyщecтвo (вeчe нe KOHΠИ, a KΠKOHΠИ), oглaвявaнa oт Πлaмeн Гeopгиeв, e пpиĸлючилa имoтнaтa пpoвepĸa и нa бившия финaнcoв миниcтъp Cимeoн Дянĸoв, cъoбщиxa oттaм. Иcĸaния зa зaпopи и възбpaни нa нeгoвo имyщecтвo oбaчe явнo нe ca пpaвeни,  пише \"Де факто\". Пламен Георгиев: Парите на Трайчо Трайков са за нас необясними пари Πoвoдът зa пpoвepĸaтa ca били oбвинeниятa пo дeлoтo зa пpoдaжбaтa нa минopитapния дъpжaвeн дял в EBH пpeз 2011 г., ĸaзycът ce пpoчy ĸaтo „Дянĸoв, Tpaйĸoв, Πpoĸoпиeв“, a oбвинитeлният aĸт нeĸoлĸoĸpaтнo бe вpъщaн oт cъдa нa пpoĸypaтypaтa, вĸлючитeлнo и oт двeтe инcтaнции нa cпeциaлизиpaнoтo пpaвocъдиe. Българската мафия вече не е тъпа Bъпpocът зa Дянĸoв лoгичнo изниĸнa cлeд днeшнoтo cъoбщeниe нa Πлaмeн Гeopгиeв зa нaлoжeни имyщecтвeни зaпopи зa 2,4 млн.лв. нa бившия eнepгиeн миниcтъp Tpaйчo Tpaйĸoв  A oщe в ĸpaя нa минaлaтa гoдинa бяxa oпoвecтeни зaпopи и възбpaни cpeщy Ивo Πpoĸoпиeв зa 199 млн.лв., напомня правният сайт. Шефът на КОНПИ: Знаех, че Прокопиев има медии, но не знаех кои Зapaди „нeпълнoтaтa“ нa пpиĸлючилaтa пpoвepĸa cpeщy Дянĸoв oт KΠKOHΠИ нe ĸaзвaт тoчнo ĸaĸви ca зaĸлючeниятa ѝ и дaли e ycтaнoвилa cepиoзни имyщecтвeни paзминaвaния. Зaявявaт oбaчe чe ca издиpвaли бившия финaнcoв миниcтъp нa вcичĸи извecтни нeгoви aдpecи, нe ca гo oтĸpили и пpoдължaвaт. A нacтoявaт нa инфopмaциятa зa cпeчeленотo в чyжбинa, тъй ĸaтo e „нoтopнo извecтнo“, чe тoй e paбoтил зa мeждyнapoдни инcтитyции ĸaтo Cвeтoвнaтa бaнĸa и т. н. Ocвeн тoвa пpoвepявaщитe нe ycпeли дa ycтaнoвят ĸaтeгopични дaнни дaли Дянĸoв и cъпpyгaтa мy имaт cĸлючeн бpaĸ. A тoвa e вaжнo зa oбceгa нa имoтнoтo им пpoyчвaнe – дaли e нa лицe или нa ceмeйcтвo. Българската мафия вече не е тъпа Шефът на КОНПИ: Знаех, че Прокопиев има медии, но не знаех кои", "date": "2018.09.26", "title": "KΠKOHΠИ търси и Симеон Дянков, да го пита за парите му"}
{"url": "http://clubz.bg/73684-dumata_prie_nepopulqrnata_pensionna_reforma_na_vtoro_chetene", "text": "Руската Държавна дума (долната камара на парламента) прие днес на второ четене непопулярната пенсионна реформа, която предвижда повишаване на пенсионната възраст и предизвика многобройни протести в страната, предаде Франс прес, цитирана от БТА. \"Левада\": Всеки втори руснак готов за протест срещу пенсионната реформа Текстът беше одобрен с 326 гласа при 59 \"против\" и един въздържал се.  Той трябва да бъде приет и на трето четене в Думата, а после и от сенаторите в Съвета на федерацията (горната камара), преди да бъде обнародван от президента Владимир Путин. Депутатите включиха в текста всички поправки, предложени от Путин при обръщението му към нацията в края на август. Изправен пред необичайна съпротива, довела до спад в популярността му, президентът обеща възрастта за пенсиониране за жените, която сега е 55 години, да се повиши на 60 години, а не на 63, както предвиждаше проектът първоначално. За мъжете възрастта се качва от 60 на 65 години. Руските депутати одобриха и други мерки, предложени от Путин, като предсрочното пенсионирани на многодетните майки, запазване на преимуществата за определени професии като миньорите и въвеждане на наказателни санкции за компании, които уволняват служители пред пенсия. Проектът за реформа, огласен в същия ден, когато в Русия започна Световното първенство по футбол - 14 юни, стана една от основните теми на либералната опозиция и ядоса Комунистическата партия. Протестиращи се събраха днес пред Думата с плакати, заклеймяващи премиера Дмитрий Медведев, предложил реформата през юни. Сред демонстрантите беше крайнолевият опозиционер Сергей Удалцов, който носеше плакат с текст: \" Увеличаването на пенсионната възраст е геноцид!\". Противниците на реформата твърдят, че много руснаци - особено мъжете, при които очакваната средна продължителност на живота е 66 години - изобщо няма да могат да се възползват от пенсията си. Вчера активисти съобщиха, че са предали на президентската администрация петиция, подписана от един милион души, които настояват властите да се откажат от реформата.", "date": "2018.09.26", "title": "Думата прие непопулярната пенсионна реформа на второ четене"}
{"url": "http://clubz.bg/73683-nato_prihvana_ruski_strategicheski_bombardirovachi_nad_baltika", "text": "Изтребители на НАТО са прехванали два руски свръхзвукови самолета над Балтийско море, съобщи днес говорител на алианса, предаде ДПА, цитирана от БТА. Руските бомбардировачи с голям обсег на действие, идентифицирани като Туполев (Ту-160), са засечени вчера над въздушното пространство на НАТО. Няколко минути след това пилоти на Юрофайтър са изпратени да преценят потенциалната опасност. Руските Ту-160 са били идентифицирани от изтребители на НАТО, между които два германски Юрофайтър, в Амари, Естония, където НАТО наблюдава въздушното пространство. Макар че изтребители на алианса често летят, за да идентифицират и прехванат руски самолети, Русия рядко изпраща бомбардировачи с голям обсег на действие над Балтийско море, каза говорителят на НАТО Пиърс Казалет. Тази година НАТО е прехванала около 180 руски изтребителя.", "date": "2018.09.26", "title": "НАТО прихвана руски стратегически бомбардировачи над Балтика"}
{"url": "http://clubz.bg/73668-spirat_reklamata_v_sajtove_koito_razprostranqvat_dezinformaciq", "text": "Спиране на рекламните приходи на някои акаунти и уебсайтове, които разпространяват дезинформация. Това е една от мерките, които се предлагат в кодекса за саморегулиране на онлайн платформите, рекламния сектор и рекламодателите, представен днес. Кодексът е резултат от няколко месеца съвместна работа на ЕК с представители на големите онлайн платформи и рекламната индустрия и на борд, съставен от експерти, представители на академични среди, медии и организации на гражданското общество. Съдържанието на кодекса стана ясно от изявление на еврокомисаря Мария Габриел. Сред останалите мерки в него са прозрачна политическа реклама, борба с фалшивите акунти и онлайн ботове, оправомощаване на потребителите да докладват случаи на дезинформация, оправомощаване на изследователската общност да следи за онлайн дезинформацията. Кодексът е отворен за подписване от социалните медии, търсачките, онлайн рекламните мрежи и рекламодателите, като всяка една от тези групи предоставя различни видове услуги чрез различни технологии на различни аудитории.", "date": "2018.09.26", "title": "Спират рекламата в сайтове, които разпространяват дезинформация"}
{"url": "http://clubz.bg/73659-komunistite_i_che_gevara_podkrepiha_vmro_za_reguliranite_ceni", "text": "Движение \"Че Гевара\" и Съюзът на комунистите в България (СКБ) подкрепят идеята на ВМРО за регулация на цените на основните хранителни продукти. Това се казва в   от името на двете организации. Вчера от ВМРО предложиха регулация на цените на основните хранителни продукти, като за целта бъде изготвена социална кошница. Според идеята тя ще включва храни от първа необходимост като хляб, кисело и прясно мляко, краве сирене, краве масло, кашкавал тип \"Витоша\", пилешко и свинско месо, 10 бр. яйца, брашно и олио от български производители, за които да бъде въведен таван на печалбата на търговците. ВМРО предлага: \"таван\" на печалбата от хляб и мляко и за търговци, и за производители \"Че Гевара\" и СКБ коментират и позицията на лидера на БСП Корнелия Нинова по темата, която определи предложенията на ВМРО като популистки. Според двете организации Нинова защитава капитализма. Ето какво казват от \"Че Гевара\" и СКБ: Съюзът на комунистите бе учреден от Костадин Чакъров, бивш съветник на Тодор Живков. \"Че Гевара\" е неговата младежка организация. ", "date": "2018.09.26", "title": "Комунистите и \"Че Гевара\" подкрепиха ВМРО за регулираните цени"}
{"url": "http://clubz.bg/73669-64_godishen_rodnina_izbil_semejstvoto_v_kaspichan", "text": "64-годишен роднина е убил  н. Мъжът е племенник на убития възрастен мъж, вече е задържан и съдейства на полицията. Това стана ясно на извънреден брифинг на полицията в Шумен по случая. След 9 часа днес 28-годишна жена от село Мадара е потърсила съдействие от РПУ-то в Каспичан, тъй като от два дни нямала връзка с майка си. След подадения от нея сигнал тя и двама полицейски служители се отправили към дома. При отварянето на входната врата са открити две тела. При продължилия оглед на място са установени още двама починали. Жертвите са  В присъствието на съдебен лекар по телата им са открити наранявания, причинени най-вероятно с нож или брадва. Според съдебния лекар смъртта на жертвите е настъпила преди 2 или 3 дни. На място пристигнаха окръжният прокурор на Шумен Маргарита Георгиева и шефът на ОД на МВР Ялчън Расим. Къщата се намира на ул. \"Раковска\" в града. Достъпът до сградата бе ограничен от полицията.  Първоначалните информации бяха, че в основата на четворното убийство е междусъседски конфликт.", "date": "2018.09.26", "title": "64-годишен роднина избил семейството в Каспичан"}
{"url": "http://clubz.bg/73666-amerikanskiqt_evrejski_komitet_pasi_i_mitov_amerika_i_evropa_zaedno", "text": "Известни американски, европейски и канадски политически и дипломатически лидери подписаха  на Американския еврейски комитет (АЕК) в подкрепа на трансатлантическото партньорство и основните ценности, които свързват Северна Америка и Европа. Пълният текст на изявлението е публикуван днес във в. \"Ню Йорк таймс\". Сред подписалите го 31 души има бивши президенти, вицепрезиденти, премиери, съветници по националната сигурност, държавни секретари, външни министри и министри на отбраната от 15 страни. Сред тях са бившият британски премиер  , бившият американски държавен секретар  , бившите външни министри на България  , бившите премиери на Франция и Италия   и  . Във въведението на изявлението американските, европейските и канадските лидери се обявяват \"в защита на ценния съюз между демокрации, неговите договори, институции и норми, които поддържат мира и водят до благоденствие от Студената война до ден днешен\". Лидерите заявяват \"ангажимент към основания на правила международен ред, в който непредизвиканото нарушаване на границите се наказва, създават се правни механизми за справяне с глобалните предизвикателства, като едновременно с това се спазва националния суверенитет и се поддържат стандарти за опазване на универсалните човешки права\". Те потвърждават доверието си в НАТО - \"необходимият бастион на мира и сигурността от близо 70 години\", организация с \"безценна стратегическа стойност за САЩ и техните 28 трансатлантически съюзници\". От създаването си като Европейска общност за въглища и стомана до сегашната си 28-членна конфигурация, Европейският съюз запази целостта и свободата в Европа и се доказа като най-амбициозния и успешен мирен проект в модерната история, отбелязват лидерите. В текста се изразява решимост за опазване на целостта на западните разузнавателни агенции, правоохранителни органи и служби за сигурност, \"на чиито професионализъм, сътрудничество и способност за реагиране разчитаме всички, за да бъдем защитени от външни и вътрешни заплахи\", било то от държави или от недържавни структури. Държавниците, подписали документа, се обявяват за борба с \"екстремизма, ксенофобията и всички форми на фанатизъм, за запазване на свободна и независима преса, за възпрепятстване и възпиране на кибератаките и за блокиране на опитите за изборна намеса\". ", "date": "2018.09.26", "title": "Американският еврейски комитет, Паси и Митов: Америка и Европа заедно!"}
{"url": "http://clubz.bg/73671-vyrvim_kym_zadyljitelna_zdravna_zastrahovka_vmesto_kym_premahvane_na_monopola_na_nzok", "text": "Задължителна здравна застраховка над здравната вноска вместо демонополизация на Здравната каса. В тази посока на реформа на системата на здравеопазването тръгва правителството.  . Както е известно, още през юли Ананиев даде заявка, че ведомството ще разработи нов модел, който ще бъде подложен на широко обществено обсъждане и днес на кръгла маса в НДК се сложи началото на това обсъждане. Част от идеите на министерството вече изтекоха в публичното пространство, като днес стана ясно, че държавата залага повече на въвеждането на задължително допълнително здравно застраховане с „условната“ (по Ананиев) премия от 12 лева на месец отколкото на демонополизацията на Националната здравноосигурителна каса (НЗОК) чрез доброволно прехвърляне на вноските ни в частни дружества с цел създаване на конкуренция. В хода на дискусията обаче бяха поставени няколко основни въпроса:  Показателно е и, че  , показва проучване на „Алфа рисърч“, изготвено по поръчка на Министерство на здравеопазването за целите на днешната дискусия.  Здравната реформа - повече пари за същото По данни на самия Ананиев публичните разходи за здравеопазване нарастват през годините - от 810 милиона лева през 1998 г. до 4,3 милиарда лева през 2017 г. В същото време над 3,5 милиарда лева извън публичните разходи са платили пациентите. От презентацията на министъра стана ясно, че по-вероятно е да бъде възприет т. нар. Модел Б на реформата, а не Модел А, който предвижда заложената в програмата на правителството демонополизация на Касата. Модел Б предвижда  . Разчетите са за допълнителни между 800 и 900 милиона лева на година по това ново и задължително „перо“ (по-точно 864 милиона лева). Според плановете на министерството застрахователните компании, при които ще влиза вноската от 12 лева, няма да имат право да откажат услугите си на нито едно лице, без оглед на здравния статус на лицето. Сега застрахователите отказват клиенти с рискови и обществено значими заболявания като сърдечносъдови и онкозаболявания например. Периодично ще се определя и т. нар. гранична линия от отново \"условно\" 700 лева - сума, над която еднократната сметка за престой и лечение в болнично заведение се заплаща от задължителната застраховка. Ако сумата не надхвърля тази линия, сметката се заплаща съвместно от Здравната каса и пациента. Тази сума ще се променя според цените за лечение. Така на практика държавата ще остави на застрахователите поемането на най-тежките случаи, които изискват по-скъпо лечение. Според разчетите на Ананиев обаче застрахователните дружества дори ще имат остатък от премиите след разплащането с болниците. Най-много въпроси повдига предложението да се определя национално рамково договаряне на цени и обеми на медицинските дейности, които цени ще бъдат задължителни в рамките на основния пакет услуги. Тези цени ще действат за срок от минимум една година. Проблемът тук е, че  Новите идеи за здравната система: наливаме в същия мръсен и пробит съд Т. е. една болница може да завиши в пъти цените и пациентите пак да доплащат, което е проблем, когато например тази болница е единствена в района и пациентите нямат друг избор освен да се лекуват в нея. Или ако е специализирана болница и пациентът отново няма избор. Не е изключен и рискът от картел между лечебните заведения с цел поддържане на високи цени. Аналогично се определят национални цени и за лекарствени средства, и медицински изделия. За тях по време на презентацията се каза малко. Ако болничната сметка е до 700 лева, то 85% от нея се поема от НЗОК, а останалите от пациента. А ако лицето има доброволна застраховка – от нея. Пациентът ще доплаща само „екстрите“ като избор на екип, ВИП стая и др. подобни. В сметката накрая трябва да бъдат описани всички услуги, в т. ч. екстрите, направи презентация Ананиев. Ако сметката надвишава граничната линия от 700 лева, НЗОК плаща отново 85-90% (или около 630 лева от 700 лева). Останалата сума се поема от задължителната застраховка. Направената от МЗ симулация показва, че в застрахователните компании, които ще поемат задължителното здравно застраховане, дори щяло остане резерв. Сега от вноската от 8% приходите възлизат на близо 1,7 милиарда лева. Данните за 2017 година показват, че в масовия случай болничното лечение е на стойности под граничната линия. От общо 3,3 милиона случая 2,7 милиона са с цена, ненадвишаваща граничната. Или това са 84% от случаите. Сумарната стойност на тези случаи са 855 милиона лева. (50,4% от общата сума от 1,696 млн. лв.). Тези случаи се заплащат съвместно от НЗОК и пациента. Касата заплаща около 85-90% или 769,5 млн. лв., а пациентите – 85,5 млн. лв. Останалите 523 000 случая са с цена, надвишаваща граничната стойност от 700 лева. Тяхната сумарна стойност е 840 млн. лева. За тези случаи НЗОК заплаща 329 млн. лева. (523 000 х 630 лева.). Застрахователите заплащат на лечебните заведения 511 млн. лева. (30% от общо заплатените суми). Национална кръгла маса за новия здравноосигурителен модел на 26 септември  Общата сума на събраните застрахователни премии (при 12 лева месечно и 6 милиона застраховани и осигурени лица) е 864 милиона лева. Остават неизползвани 353 милиона лева (41% от събраните премии). \" , се посочва в заключение в симулацията, представена от здравния министър. Т. е. в МЗ смятат, че новата задължителната вноска \"здраве\" може и да е по-малка от сега разчетените \"условно\" 12 лева. Така предложените модели и по-специално вариант \"Б\" бяха подложени на критики от Асоциацията на българските застрахователи, от омбудсмана Мая Манолова, от съсловните организации и от синдикатите. Общото при всички тях бе, че Светла Несторова, председател на Асоциацията на застрахователите, също поиска да се определи основата - за какво ще се плаща и ще стигнат ли тези очаквани между 800 и 900 млн. лв. от задължителната вноска. БСП предлага публичен фонд вместо здравна каса Мая Манолова постави няколко въпроса, в т. ч. дали Модел Б не противоречи на основния закон, според който здравеопазването трябва да е достъпно за всички граждани. Редица въпроси поставиха и от КНСБ. Като: твърди се, че парите за лекарства няма да се плащат вече, не става ясно как; ще се застраховат ли и децата и пенсионерите в частните дружества (сега държавата поема вноските им); какво правим със здравнонеосигурените лица и пр. В заключение синдикатите посочиха, че тези допълнителни над 800 млн. лв. не решават проблемите с контрола и течовете в системата.  Дискусията продължи повече от четири часа като приключи със заявката на министъра на здравеопазването, че разговорите продължават и през следващата седмица. Новите идеи за здравната система: наливаме в същия мръсен и пробит съд Национална кръгла маса за новия здравноосигурителен модел на 26 септември  БСП предлага публичен фонд вместо здравна каса", "date": "2018.09.26", "title": "Вървим към задължителна здравна застраховка вместо към премахване на монопола на НЗОК"}
{"url": "http://clubz.bg/73672-borisov_analizi_preporyki_tylkuvaniq_ne_protokol_na_beliq_dom", "text": "Премиерът Бойко Борисов публикува в профила си във фейсбук нова снимка с президента на САЩ Доналд Тръмп. Този път американският държавен глава е заедно със съпругата си Мелания. Борисов е в САЩ на сесия на Общото събрание на ООН. Кадърът е придружен с кратък, но многозначителен коментар: Това е косвен отговор на неговите критици, които го заклеймиха заради предишната му снимка с Тръмп от Ню Йорк. Тогава Борисов се пресегна, за да се ръкува с Тръмп, което бе заснето и разпространено от негови сътрудници. Борисов: Бог ми е свидетел, не ми е целта да се снимам с Тръмп Сред критиките към Борисов в социалните мрежи бе и тази, че за разлика от него президентът Румен Радев има снимка в Белия дом, заедно с Тръмп и съпругата му.  Около решението Борисов, а не Радев, да представлява България тази година на сесията на ООН между МС и президентската институция се появи напрежение. От правителството обясниха изборът си със завършилото европредседателство. Захариева: Борисов, а не Радев, отива в Ню Йорк заради... председателството Захариева: Борисов, а не Радев, отива в Ню Йорк заради... председателството", "date": "2018.09.26", "title": "Борисов: Анализи, препоръки, тълкувания? Не, протокол на Белия дом"}
{"url": "http://clubz.bg/73667-dimitris_papajoanu_vseki_moj_spektakyl_e_sledvashta_stypka_kym_osmislqneto_na_jivota", "text": "Димитрис Папайоану сподели, че с всеки свой спектакъл търси смисъла на живота и очаква с нетърпение срещата си с публиката в България: Интересът към новия спектакъл на Папайоану е толкова голям, че обявените три дати в Пловдив бяха разпродадени много преди събитието, на което се очакват културни оператори, фестивални програматори и посетители от цял свят. Декорите на мащабната продукция „Великият укротител“ пристигнаха рано сутринта с два 17-метрови тира, за спектакъла в Пловдив вече е и 20-членният артистичен и технически екип. Работата по изграждане на сцената за спектакъла ще продължи три дни. Светлана Куюмджиева, артистичен директор на фондация „Пловдив 2019“ допълни, че е чест „Великият укротител“ да бъде акцент в тазгодишното издание на One Dance Week, който е част от програмата на Пловдив – Европейска столица на културата 2019. На 28 септември, веднага след спектакъла в Дом на културата “Борис Христов”, Папайоану ще получи лично от министъра на културата Боил Банов присъдения му почетен знак “Златен век” - печат на цар Симеон Велики - златен, и грамота за постиженията му в областта на културата. Димитрис Папайоану със „Златен век“ от Министерството на културата Димитрис Папайоану е роден в Атина през 1964 година. Ученик е на легендарния гръцки художник Янис Царухис. Завършва Училището за изящни изкуства в Атина. Първоначално работи като илюстратор и автор на комикси, преди да стигне върховете на изпълнителските изкуства като режисьор, хореограф, танцьор, сценограф, дизайнер на костюми, грим и осветление. Хореографът, известен с впечатляващите церемонии на Олимпийските игри в Атина през 2004-та и Европейските игри в Баку през 2015-а, е и първият автор на нов спектакъл за театъра на легендата Пина Бауш във Вутерпал. Папайоану вижда сцената през перспективата на художник, телата - като инструмент за предаване на послание, а безкомпромисната му естетика е вдъхновена от древногръцката скулптура и някои от най-известните символи, митове и произведения в историята на изкуството. “Великият укротител” идва за първи път в България преди британската, американската и австралийската си премиера. Пловдив се нарежда в календара на световноизвестния гръцки артист преди Дрезден, Антверпен, Монреал и Биеналето на танца в Лион.  се организира от фондация „ЕДНО за култура и изкуства“ и е акцент в програмата на Пловдив – Европейска столица на културата 2019. Фестивалът се осъществява с подкрепата на Министерството на културата. Димитрис Папайоану и \"Великият укротител\" за първи път в България (СНИМКИ+ВИДЕО) За повече информация следете   във Facebook, Instagram и Twitter, както и  Димитрис Папайоану и \"Великият укротител\" за първи път в България (СНИМКИ+ВИДЕО)", "date": "2018.09.26", "title": "Димитрис Папайоану: Всеки мой спектакъл е следваща стъпка към осмислянето на живота"}
{"url": "http://clubz.bg/73664-pone_choveci_da_ostanem", "text": "БНТ е облечена в нови цветове, което щеше да има значение, ако ставаше дума за „Бенетон“, а не за обществената телевизия. Погледнахме преоблечения Илия, а той пак в тия. Ето как: Няма значение кой е водещият, има значение, че става дума за българската обществена телевизия. Впрочем точно там е мястото, където трябва да се обсъжда сблъсъкът в световен мащаб между либерализма и националпопулизма. Да се обсъжда, не да се пропагандира едното за сметка на другото – базисно правило за обществена медия. Непрофесионализмът на този разговор е отблъскващ, а нивото му противно. Ето впрочем как говори по същата тема Ювал Ноа Харари в най-новата си книга: „През 33-година на миналия век човечеството имаше три опции, през 50-те години – две, през 90-те – една, а през 2018 година – нула.“ Ясно е какво има предвид – през 1933 година опциите са демокрация, социализъм и нацизъм/фашизъм. През петдесетте година – капитализъм и социализъм, пред деветдесетте – либерална демокрация, а сега – нищо, освен чудене какво става със света, накъде и как да продължим. Затова тези разговори са важни. Но равнището, на което ни го предлага БНТ,  е толкова обидно ниско и низко, че единственият резултат от подобно бръщолевене е да се породят низки страсти между привържениците на едно и на другото. Иначе новите дрешки на рубриките в БНТ са симпатични, всеки, който е заложил на цветовете на кока-кола и Мики Маус е спечелил от това. Метафората, че се движим стремглаво към някакво дъно е устойчива и непрекъснато се развива. Първо чакахме да стигнем до дъното, после известявахме, че сме го стигнали, след това, че се намираме на минус етажите на дъна под дъното, накрая разбрахме, че дъно просто няма. Освен това не потъваме като нещо цяло, а сме се разлетели на отломки, разпадът тези дни се чувства във всичко, което се случва. Една след друга изчезват спасителните мрежи, които могат да ни уловят и да не ни разрешат да пропадаме по-надолу. Субективно усещане? Може би. Само че днес няма нищо по-реално от субективните усещания, всичко друго, което се представя като фактология и статистика подлежи на съмнение. Разпадът в държавността в последните дни беше илюстриран с играта на инат, която си устроиха премиерът и президентът около подписването на указа за освобождаването от длъжност главен секретар на МВР на Младен Маринов. Дори няма значение кой беше крив и кой прав. Когато двама души от двата върха на институциите не могат да си говорят и да се разберат, няма значение кой е по-прав. Публиката може да не е наясно със законовата процедура, но е съвсем наясно, че и в този развод невинен няма. Публиката има усет. Когато президентът каза, че „законността не е услуга“ в коментара си за промените на таксите в административно-процесуалния кодекс, публиката веднага оцени това изказване като държавническо. Демонстративното забавяне на подписването на указа за освобождаването на Маринов най-вероятно беше законосъобразно, но това не му пречеше и да остави чувството, че държавността ни е кекава. Няма я и социалната мрежа, която да задържи от пропадане надолу бедните, слабите, болните, хората с увреждания. Тази мрежа е изтъкана от недоимъчен бюджет и бездушна бюрокрация, слаба е, не може да подкрепи дори най-нуждаещите се от нуждаещите – децата с увреждания, камо ли болните и бедните. А болните, бедните и възрастните ставаме все повече. Прокъса се и мрежата на интелигентността, която по природа върви редом с разума. Да си простак днес е модерно, да си арогантен е шик, да не зачиташ правилата е геройство. Да си неграмотен е привилегия. Да си некадърен е късмет. Некадърните хора са предани, а какво повече от предаността към силните се цени днес у нас. Образоваността те изхвърля вън от кръга на желаните кандидати, образованите са претенциозни към околната си среда, а тя все повече се състои от необразовани. Титлите и званията се раздават на метър и нямат много общо със заслугите и постиженията. Да си коректен е нелепо, прави те смешен. Това е действителността и ти се оправяй в нея както можеш и ако можеш. И ето ни – самотни човечета, които могат да разчитат само на себе си и на хората около себе си. Днес е денят, в който видях хората сутринта, поели към работните си места, и те изглеждаха като тръгнали на война. Въоръжени с подозрителни погледи, стиснати устни и погнусени ноздри, готови всеки момент да се разправят с някого, който волно или неволно застане на пътя им. Репетиращи някакви гневни монолози наум. Сляпо отминаващи жената, която се чуди как да пресече улицата без помощ. С подострени лакти и колчан презрителни реплики, готови за изстрелване при най-малкия повод. Злорадстващи, клюкарстващи, осъдителни. Днес ми се стори, че онази най-последна и винаги спасяващия български род мрежа – на човечността, е раздирана, разкъсвана, разпарчетосвана от самите нас. И ме е страх за утре.", "date": "2018.09.26", "title": "Поне човеци да останем"}
{"url": "http://clubz.bg/73674-dari_kapachki_spasi_bebe", "text": "Хубаво е да се рециклира, нали? Но рециклират ли се пластмасовите кутии, сламки, пликчета, капачки всъщност? Виждаме ли реално резултата от това? Мартина Йорданова и Лазар Радков за трети път взимат стара пластмаса - под формата на капачки - и ги превръщат в реална помощ за недоносените бебета у нас. Кампанията \"Капачки за бъдеще\" започва отново. Формулата е проста - събират се капачки, носят се на фабрика за рециклиране и се продават. Със спечелените пари - всяка стотинка - се купуват нови кувьози за малките общински болници в България. За 6 месеца \"Капачки за Бъдеще\" събра 33 тона пластмаса, или около 11 камиона. С тях се закупи кувьоз за болницата в Червен бряг и втори за болницата в Чирпан.   започва третата кампания. Събирането на капачки ще е както на Националния стадион \"Васил Левски\" в София, така и в Пловдив по едно и също време - от 9 до 16 ч. А ако не успеете да посетите кампанията тази събота, можете да дарите своите капачки в   в страната. Според Лазар и Мартина човек трябва сам да бъде промяната, която иска да види в света. Затова - събирайте капачки!", "date": "2018.09.26", "title": "Дари капачки, спаси бебе"}
{"url": "http://clubz.bg/73661-nevolite_v_manchestyr_yunajted_se_zadylbochavat", "text": "Проблемите в \"Манчестър Юнайтед\" нямат свършване. Снощи \"червените дяволи\" отпаднаха още в първата фаза на турнира \"Карабао къп\" (Купата на Лигата) от второразредния \"Дарби Каунти\" на \"Олд Трафорд\" - 2:2 и 7:8 след дузпи. Това е втори пореден мач у дома, който не могат да спечелят - през уикенда направиха 1:1 с \"Уулвърхемптън\". Междувременно стана ясно, че Пол Погба вече не е втори капитан по решение на Жозе Моуриньо. Французинът не игра снощи, а гледаше от трибуните и вече от часове медиите в Англия въртят видеа, на които се вижда, че отпадането от \"Дарби\" не е натъжило халфа - напротив той се смее с глас в компанията на други титуляри на \"дяволите\", които не играха снощи. Елиминацията за \"Карабао къп\" не е безобидна, тъй като тази надпревара можеше да се окаже единствената, която клубът да спечели този сезон. Хуан Мата даде аванс на домакините още в 3-тата минута. В 59-ата обаче Хари Уилсън изравни. В 68-ата положението на \"Юнайтед\" се утежни заради червен картон на вратаря Серхио Ромеро, който игра с ръка пред наказателното поле и така предотврати сигурен гол.  В 85-ата Джак Мериът смълча \"Олд Трафорд\". \"Дарби\" виждаше как печели още в редовното време, но в последните секунди на добавеното време Маруан Фелайни вкара за 2:2. При 11-метровите удари само Фил Джоунс пропусна и гостите ликуваха. Любопитно е, че треньор на \"Дарби\" е Франк Лампард, който игра под ръководството на Моуриньо в \"Челси\". Нещо повече - халфът минаваше за един от доверените хора и \"лейтенанти\" на Специалния. Сега обаче португалецът не разполага с много свои хора в \"Манчестър Юнайтед\" или поне така изглежда. Според тв анализатора и бивш играч на \"Арсенал\" Мартин Кион, треньорът е във  Припомня се, че Моуриньо по същия начин е \"загубил съблекалнята\" в предишните два клуба, в които работеше - \"Реал\" (Мадрид) и \"Челси\". Във фокуса сега отново са отношенията му с най-скъпия футболист в историята на клуба - Пол Погба. След равенството срещу \"Уулвърхемптън\" световният шампион с \"петлите\" коментира пред медиите, че особено у дома \"Манчестър Юнайтед\" трябва да \"атакува, атакува и атакува\", за да печели и стряска съперниците. Според медиите на Острова това никак не се е харесало на Моу, още повече изравнителният гол на \"вълците\" падна след грешка на Погба. Снощи американската спортна телевизия ESPN и в. \"Дейли Мейл\" информираха, че Погба вече не е втори капитан. Той носеше лентата в началото на сезона в отсъствието на Луис Антонио Валенсия. След срещата с \"Дарби\" Моуриньо потвърди, че снел Погба \"от длъжност\", но подчерта, че в това нямало драма. Както решил да го направи асистент капитан, така сега преценил друго. Проблемите обаче явно не спират с французина и с неговия сънародник Антони Марсиал, който също е в обтегнати отношения със своя треньор. \"Манчестър Юнайтед\" не играе като отбор и не се бори като отбор. А както е известно, един треньор си личи по отбора. И обратното. Още преди началото на сезона букмейкърите в Англия започнаха да приемат залози, че Моуриньо ще бъде уволнен преди Коледа. После медии тиражираха, че засега \"по висините\" на \"Олд Трафорд\" не е обсъждана смяна на треньора, независимо че постоянно се спряга името на Зинедин Зидан. Вчера Би Би Си информира, че приходите на клуба са достигнали рекордните 590 милиона паунда, което е с 1,5 процента повече от предходния период. Това се дължи най-вече на повече пари от тв права. \"Нулев\" сезон и преди всичко непопадане в Шампонската лига за 2019 г., никак няма да се отрази добре на клуба и това може да окаже решаващо за уволнение на Моуриньо, независимо от огромната му неустойка, която според \"Дейли Мейл\" възлиза на 12 милиона паунда.", "date": "2018.09.26", "title": "Неволите в \"Манчестър Юнайтед\" се задълбочават"}
{"url": "http://clubz.bg/73662-87_na_sto_ot_bylgarite_nedovolni_ot_pytishtata_v_stranata", "text": "Сега действащият модел на практически споделена отговорност между институциите очевидно се възприема като основен проблем в обществото ни, когато става дума за пътна безопасност – 82% го оценяват негативно, а само 10% позитивно. 8% не могат да преценят. Качеството на пътищата у нас също се оценява ниско. Само 10% от интервюираните са доволни от сегашния модел у нас, който се характеризира с на практика споделена отговорност между институциите. На противоположното мнение са мнозинството от 82%, а останалите не могат да преценят. Очевидно, хората закономерно търсят нов цялостен модел. Затова и мнозинство от 74% оценява ниско сега действащото законодателство по темата. 21% го оценяват положително, а останалите не могат да формират мнение. Ясно личи генералното обществено раздразнение по тези въпроси. Това обяснява и недоволството от формите на контрол у нас. 73% ги оценяват като незадоволителни, а само 24% дават положителна оценка. Останалите не могат да преценят.  На този фон високо изглежда недоволството и към качеството на пътищата в България – цели 87% срещу 9% дали положителен отговор. 4% не могат да преценят. Наскоро в друго изследване на „Галъп интернешънъл“ се оказва, че българите поставят оценка „среден 3.15“ на пътищата у нас.  ", "date": "2018.09.26", "title": "87 на сто от българите недоволни от пътищата в страната"}
{"url": "http://clubz.bg/73665-novo_uchebno_pomagalo_po_istoriq_moqta_bylgariq", "text": "„Моята България“ – първото образователно издание за млади читатели, което хронологично обхваща цялата история на България, вече е достъпно за безплатно четене и сваляне в електронен вариант от България и чужбина. То може да бъде използвано свободно от ученици, учители и любознателни читатели на адрес www.moyata.bg.  „Моята България“ е съвместен проект на д-р Милен Врабевски и Фондация „Българска памет“* и издателска група „Просвета“**. Автори на книгата са проф. д-р Пламен Павлов, проф. д-р Пламен Митев, проф. Лизбет Любенова и доц. д-р Веселина Вачкова.  Книгата е предназначена за младите българи, които искат да научат повече за историята на България. Съдържа 51 теми, обхващащи историята на страната ни от Праисторията до Съвременността. Те са изложени кратко, но изчерпателно, с богат илюстративен и снимков материал. Това прави изданието подходящо както за училищно (от 5. до 12. клас), така и за самостоятелно ползване.  В него наред с основните моменти от нашата история са включени и по-малко известни факти, събития и личности, които да провокират интереса и любознателността на читателя. Авторите са подбрали разнообразни източници, които разкриват кои са нашите предци, как са живели, кои са личностите, станали пример за подражание, защо имаме основание днес да се гордеем, че сме българи. В момента се работи върху това, учебното издание да бъде одобрено от специализираната комисия към МОН, като неразделна част от образователната програма.  ", "date": "2018.09.26", "title": "Ново учебно помагало по история - \"Моята България\""}
{"url": "http://clubz.bg/73663-bylgarskata_mafiq_veche_ne_e_typa", "text": "Има два вида граждани: едни, които поради незаинтересованост или - да го наречем - лични дефицити не успяват да асимилират и да си обяснят това, което реално се случва. Тези хора упорито вярват, че  , а.к.а   докато всички нормални заплатодатели се изнасят в свински тръс, появяват се някакви Гинки, а останалите тук имат да превъзмогват подкупи от 1 милион за кварталната кметица... Другите са тези, които осъзнато разбират какво става, но с тънка усмивчица твърдят точно обратното: че всичко е точно, народът, добър и мирен, бива бунен от шестима злобни соросоиди, важното е да сме живи и здрави. Хора като висшите ГЕРБ-ери, ръководството на групировката ДПС, издателите на свинските бухалки и прочее са от вторите. Характерно за вторите е, че опитват да убедят първите, че всичко е стабилно и окей. Силно искам да вярвам, че не е от първите и бившият прокурор, сега председател на КПКОНПИ Пламен Георгиев. Сутринта той невинно обясняваше как – да, имало е проверки и на Делян Пеевски, и на Доган можело, и на Борисов... Обаче – малшанс, няма образувано досъдебно производство и повдигнато обвинение от прокуратурата, върху което да стъпят, и тогава - ти да видиш! - как можеше да им таковат таковата.  Виж, за всичко, което по някаква причина се е отъркало, но после изпаднало от орбитата на Борисов, има изобилие от налични такива данни.  Същият този човек преди време ни каза, че Пеевски или е най-чистият човек в държавата, или има най-добрите адвокати. Първата ти мисъл е:  Обаче е*авките почват много да болят, предполагам, ако си от страната на булката. Под \"страната на булката\" разбирам лица, върху които - без нито да харесвам, нито да съм имал нещо общо с тях (декларирам), като например Иво Прокопиев или Трайчо Трайков, се стоварва откровен държавен терор. Облечен в бездарно скроена на коляно от някой модист като Дани Кирилов роба на псевдозаконност. И почти винаги с подписа на някой прокурор. Да припомним, че съвсем скоро имаше богата гама от още законови извращения в шоуто \"Какво може да ви се случи с подпис от прокурор\". Например да образува нещо си и така всеки съдия да не може да си получи обезщетенията при напускане. И това – след като същата прокуратура се бори като лъв Петьо Еврото да си тръгне от системата, без да му образува нищо, за да не му пострадат 20-те заплати (най-малкото). Та, да кажа - българската мафия отдавна не е тъпа. Шегувахме се с момците с ланците и уголемените мандибули навремето, нищо че те си забогатяха, а ние с шегите си останахме... Нашата мафия, вместо да млати с бухалката, си взе с франчайз договор разни демократични завоевания като Сметна палата, сега Комисията за противодействие на корупцията, а още по-рано - онази за предотвратяване и установяване конфликт на интереси. Да, онази същата, която от куче пазач на нормалното и подчинено на закона общество се превърна в   за едни и съответно  за други. Това пък го пишеше в едно тефтерче, което изчезна, докато някой си се облекчавал на поляната пред Столичното следствие... После пак кажете, че не се е*ават с нас. Същата тежка воня - със или без тефтерче - се носи от Комисията за защита на конкуренцията, Банковия надзор и почти всичко, на което името му започва с \"Държавна агенция\"...   Но да се върнем на търсенето на тези пусти милиони, откраднати, отклонени, откомисионерствани и пр. от публичната „баница“. Всъщност освен известни съмнения, свързани със снагата на нЕкои родолюбиви министри, явно са трудни за виждане с просто око. Така например прави впечатление, че докато някой е в обкръжението на Краля Слънце, явно явленито  замътва бистрия поглед на търсача на милионите Пламен Георгиев – същия, който между другото навремето не откри нищо нередно в това Борисов да нарежда по телефона да се махат проверяващи агенти от завод нарушител, защото бил поел ангажимент пред Първанов. Същият този прокурор, който с вдигане на рамене обяснява как е невъзможно да се извади нещо около Пеевски, Доган или Борисов, изрази ясно становище спрямо съдийка от СГС, която спря дело за КТБ, не за друго - а за да пита преюдициално Съда на ЕС в Люксембург. Няма да повярвате, но първо трибуна му дадоха, а после се включиха на негова страна всички \"кой\"-ски медии, като изляха съдържанието на собствените си клоаки върху въпросната съдийка. Защото винаги има едни трети - освен изредените в началото два типа хора, на които далаверата им е да дооглозгат трупа. Дейност, от която стават все по-охранени, мазни и зализани - достатъчно е да им видите снимките. Българската мафия вече не е тъпа. Може и да беше, но вече не е. И въобще не се кани да се дава лесно. Защото въпросът е на живот и смърт и за нас, но и за тях.", "date": "2018.09.26", "title": "Българската мафия вече не е тъпа"}
{"url": "http://clubz.bg/73658-razkriha_zagadkata_na_edna_ot_naj_skandalnite_kartini_v_sveta", "text": "На картината на Гюстав Курбе \"Произходът на света\" е изобразена френската балерина Констанс Кенио, която била любовница на дипломат от Османската империя. Точно той поръчал на художника това платно за своята колекция от еротични картини, смятат експертите, пише Би би Си. В продължение на десетки години изкуствоведите смятаха, че на едно от най-провокиращите и скандални произведения на изкуството е изобразена ирландката Джоан Хифърнън. Тя била приятелка на ученика на Курбе американския художник Джеймс Уистлър, а според някои тя била и любовница и на самия Курбе. Експертите обаче имали и съмнения дали това е ирландката, която била червенокоса, а изобразената жена е тъмнокоса.     Свидителства за това коя е жената на картината са били открити в записки на френския писател Алекандър Дюма-младши, както и на Жорж Санд. Забелязва ги френският историк Клод Шоп, когато изучава копия от техните писма. Прави му впечатление откъс от едно от писмата на Дюма към Санд, което е датирано юни 1871 г. Историкът, който е експерт по творчеството на Дюма - баща и син, и носител на награда \"Гонкур\" за биографична книга през 2017 г., разкрил загадката отпреди152 години. Целта на Шоп не била да направи изследване върху картината. Той бил изненадан, когато попаднал на послание, изпратено от Дюма-син до Санд през юни 1871 г., съобщава АФП. \"Човек не рисува с деликатната си четка интервюто на госпожица Кенио от Операта\", се казва в писмото. \"Интервю? Това не означава нищо\", поясни Шоп. Той решил да сравни написаното с ръкопис, съхраняван в Националната библиотека на Франция. Оказало се, че вместо \"интервю\" трябва да се чете \"интериор\".  До 1859 г. тя танцувала в парижката опера, след това напуснала балета. През 1866 г., когато Курбе нарисувал картината, 34-годишната Кенио била една от любимите държанки на османския дипломат Халил Шериф паша.     Точно той поръчал на художника картината \"Произходът на света\" за своята лична еротична колекция. Във френската национална бибилотека се съхраняват няколко фотографии на Кенио, направени от знаменития фотограф Надар. Лицето ѝ може да се види и на снимки от фотографа Андре Дисдери, които се съхраняват в музея \"Дорсе\". Според експерти навремето всички са били наясно коя е жената, изобразена на картината, но постепенно това се забравило, защото Кенио се превърнала в уважавана жена и се посветила на благотворителност. Констанс Кенио умира през 1908 г. В завещанието си тя оставила картина на Курбе с букет цветя. Смята се, че тази картина ѝ била подарък от Халил Шериф паша. Гюстав Курбе рисува \"Произходът на света\" през 1866 г. На нея е изобразено женско тяло с широко отворени крака. Картината се превръща в едно от най-провокиращите работи в историята на изобразителното изкуство. Дълго време тя никъде не е излагана заради прекалената си сексуална откровеност. За първи път е показана пред публика чак през 1995 г. Дълго време се смятало, че на картината е ирландката Джоан Хифърнън. Тя обаче е била нарисувана от своя любовник художника Джеймс Уистлър в картината \"Симфония в бяло №1. Момиче в бяло\", която той завършил през 1862 г. Тази картина има съвсем различно внушение. \"Тази композиция е диаметрално противоположна на това, което е изобразил Курбе\", пише в книгата си \"Непонятното изкуство\" редакторът от отдела за изкуство на Би Би Си Уил Гомперъц. Картината \"Произходът на света\" остава все така скандална и в наше време. През 2011 г. учител от Франция даде на съд \"Фейсбук\". Причината, че профилът му в социалната мрежа бил блокиран, след като той публикувал изображение на карината на Курбе. През март т. г. съдът обяви действията на \"Фейсбук\" за неправомерни.", "date": "2018.09.26", "title": "Разкриха загадката на една от най-скандалните картини в света"}
{"url": "http://clubz.bg/73657-boleznen_udar_za_angela_merkel", "text": "„В условията на демокрация настъпват и часове на поражение. Това е истината и тя не бива да се разкрасява”, изрече снощи пред тв камери германската канцлерка и лидерка на Християндемократическия съюз (ХДС) Ангела Меркел. Тя изглеждаше изтощена и съкрушена. За нея \"часът на поражение\" беше изборът на шеф на парламентарната група на нейния ХДС и на сестринската партия ХСС (баварският Християнсоциален съюз). Двете партии са с обща парламентарна група. Вчера трябваше да бъде избран (или преизбран) председател на парламентарната група на ХДС-ХСС - процедура, която се провежда всяка година. Зад досегашния титуляр Фолкер Каудер, който е от 13 години на поста, застанаха Меркел и лидерът на ХСС Хорст Зеехофер, който е и настоящ вътрешен министър в кабинета на Меркел. За пръв път от 13 години се появи и съперник на 69-годишния Каудер – неговият заместник в парламентарната група Ралф Бринкхаус (50 г.). След 75-минутен дебат народните представители от ХДС и ХСС пуснаха бюлетини. Резултатът вкамени Меркел. При 239 гласа Каудер спечели 112, Бринкхаус 125, двама въздръжали се. Преди година Каудер беше подкрепен от 77 на сто от гласувалите. Тогава обаче не се яви друг кандидат за поста. Още през август Бринкахус, който е депутат от 2009 г., обяви, че ще се кандидатира. Меркел даде да се разбере, че не приема стъпката и отново издигна кандидатурата на своя доверен и верен човек Каудер. Бринкхаус се оказа непреклонен. По време на вчерашния дебат преди вота Меркел заяви: Каудер: Бринкхаус запази хладнокръвие: Бринкхаус е всичко друго, но не и противник на Меркел. Пред журналисти снощи той беше категоричен: Едно е ясно. Мнозинството от депутатите на десницата ХДС/ХСС се обявиха за едно ново начало. Дори цената да е забиване на клин между правителството и най-голямата парламентарна фракция. Но да се твърди, че за Меркел това е “раздяла с властта”, както написа онлайн изданието на “Шпигел”, е несъстоятелно. Може да се приеме, че за самата Меркел това беше своеобразен вот на недоверие. Не в качеството й на канцлерка, а на партиен лидер. Това е лош знак за нея. За декември е насрочен партиен конгрес на ХДС, на който тя отново ще се кандидатира за партиен лидер, какъвто е от 10 април 2000 г. На предишния конгрес на ХДС преди две години Ангела Меркел беше преизбрана с 89,5 на сто от гласовете на 1000 депутати. И тогава, и сега тя няма опонент за поста. Въпросът е какво доверие ще получи Меркел на конгреса през декември.", "date": "2018.09.26", "title": "Болезнен удар за Ангела Меркел"}
{"url": "http://clubz.bg/73650-kak_zvuchi_tyutyun_na_20_razlichni_ezika", "text": "С четене на романа \"Тютюн\" от Димитър Димов на близо 20 езика ще бъде отбелязан Европейският ден на езиците днес от 17.30 ч. в къщата-музей на писателя в столичния кв. \"Лозенец\", на ул. \"Кръстьо Сарафов\" 26, съобщават организаторите от Националния литературен музей.  Литературното четене на откъси от романа \"Тютюн\" ще бъде на български, френски, немски, испански, полски, чешки, гръцки, турски, румънски, хърватски, словенски, унгарски, руски, украински, словашки, монголски, китайски, японски и други. Преди това, от 10.00 до 17.00 ч., ще има занимания с ученици и студенти - беседа за преводите на романа на различните езици и за техните преводачи, образователно-развлекателна игра, четене на откъси от романа.  В програмата е също временна изложба с материали, свързани с преводите на \"Тютюн\" на чужди езици и с изучаването на английски, френски, немски, испански и руски език от Димитър Димов. Посетителите ще могат да видят и коя е последната книга, останала недочетена при заминаването на писателя за Букурещ на 31 март 1966 г.  През 2010 г. Съветът на Европа, с подкрепата на Европейския съюз, обявява 26 септември за Европейски ден на езиците. Основни цели на отбелязването на този ден са да се популяризира богатото езиково и културно разнообразие в Европа, да се насърчи изучаването на чужди езици във всяка възраст за повишаване на междукултурното разбирателство, припомнят от екипа. ", "date": "2018.09.26", "title": "Как звучи \"Тютюн\" на 20 различни езика?"}
{"url": "http://clubz.bg/73652-simeon_sakskoburggotski_stigam_do_momenta_da_prelee_chashata", "text": "Това заяви бившият премиер Симеон Сакскобургготски преди два дни по повод съдебните дела за т.нар. Царски имоти. Симеон говори на представянето на книгата си, озаглавена \"Една цел - България\", което бе в двореца \"Врана\". \"Аз вечерАх с царо и му казАх да оди да се опрай с ония ора, че са решили да му вземат имотите\" И допълни: Симеон обясни, че \"Врана\" с големи усилия вече се превръща в нещо, което да напомня на младите за историята на България. Той заяви, че пред настоящите събития трябва сдържаност и да се мисли за родината. Предговорът на книгата със заглавие \"Трудно се гради демокрация без демократи\" е писан от почетния председател на ДПС Ахмед Доган.  Това пише Доган. Сред гостите на представянето на книгата бе председателят на ДПС Мустафа Карадайъ.", "date": "2018.09.26", "title": "Симеон Сакскобургготски: Стигам до момента да прелее чашата"}
{"url": "http://clubz.bg/73653-plamen_georgiev_parite_na_trajcho_trajkov_sa_za_nas_neobqsnimi_pari", "text": "Пламен Георгиев потвърди тази сутрин, че е приключил първият етап от проверката срещу Трайчо Трайков във връзка с повдигнато обвинение от прокуратурата срещу него Той каза, че достъпват до \"всички възможни регистри\" - разкрили са банкова тайна, знаят какви заплати е получавал бившият министър от кабинета \"Борисов 1\" и кандидат-президент после на реформаторите. КПКОНПИ има достъп до осигуровките и всичко друго. \"И сега поканваме лицето, след като наложим обезпечителни мерки, то да ни връчи декларация - сега до петък изтича срокът за връчване на декларация, то да декларира откъде има тези 2,450 млн.\"  На пояснителен въпрос за кеш ли става въпрос или за имущество, Георгиев отговори, че това са пари,  Той каза, че става въпрос за 1,366 млн. лв. (700 хил. евро), които са в инвестиционно дружество, а още са запорирани два недвижими имота, апартамент в София и също така студио в София. \"Имаме запори на банкови сметки, а също така и на акции и дялове. Той каза, че и депутатът Делян Пеевски е бил проверяван  Тъй като срещу Пеевски няма повдигнати обвинения , , а само по документи. Проверката не установила никакви нередности. Аналогичен случай: комисията не може да направи задълбочена проверка и на Ахмед Доган с какви средства купува ТЕЦ-Варна, защото няма образувана проверка от прокуратурата. Георгиев каза обаче: Георгиев посочи, че случаят чисто юридически е несериозен, защото, за да има конфликт на интереси, другите предпоставки, освен наличието на длъжностно лице, ги няма. В съда имало 288 дела, свързани със запор на имущество, по които се очаква магистратите да се произнесат, стана ясно още от думите на Георгиев.", "date": "2018.09.26", "title": "Пламен Георгиев: Парите на Трайчо Трайков са за нас необясними пари"}
{"url": "http://clubz.bg/73654-bqla_tochica_v_sredata_na_krater_v_dolina_na_mars", "text": "Бяла точица в средата на кратер в долина на Марс. Това е роботът \"Опортюнити\", от който няма вест от 10 юни. Точицата се вижда на снимка, направена от космически апарат, който се намира на 267 км над марсианската повърхност, предаде Франс прес. НАСА оповести, че на 20 септември камера с висока резолюция на космическия апарат \"Марс рикънисънс орбитър\" заснела района, където \"Опортюнити\" е в хибернация от появата на голяма прашна буря през юни. Тя бе толкова голяма, че обхвана за месеци цялата Червена планета. Без блокираните от прашната буря слънчеви лъчи, които да захранят слънчевите му панели, \"Опортюнити\" започна зимен сън през юни. Инженери от НАСА се надяваха, че батериите ще продължат да функционират достатъчно дълго, за да разбудят робота, след като отмине бурята.  Тя обаче утихна, а НАСА все още не е възстановила контакта си с робота, който бе смятан за безсмъртен, тъй като мисията му, започнала през 2004 г., първоначално бе 90-дневна.  \n\tНа направената от \"Марс рикънисънс орбитър\" снимка марсианската повърхност е ясно различима. Забелязва се релефът на долината, където се намира \"Опортюнити\". На 31 август НАСА си даде срок до средата на октомври, за да възстанови комуникациите с робота. След това мисията му би трябвало официално да се смята за приключена.", "date": "2018.09.26", "title": "Бяла точица в средата на кратер в долина на Марс"}
{"url": "http://clubz.bg/73656-vsichki_obshtestveni_porychki_po_internet_ot_nova_godina", "text": "Вицепремиерът Томислав Дончев каза по време на форум, че от началото на следващата година цялото възлагане на обществени поръчки ще става по електронен път, съобщи БТА. Той отправи призив не толкова към бизнеса, колкото към възложителите да възлагат умно, за което законът дава възможност. Това според вицепремиера означава, че когато се възлага ремонт, трябва да се има предвид не само цената, а да се мисли в перспектива от няколко години за това какви ще са разходите за експлоатация и поддръжка. По думите на вицепремиера, най-малодушният подход е възлагане на най-ниска цена. Министърът на регионалното развитие и благоустройството Петя Аврамова заяви, че се очаква строителство да бъде един от моторите на икономически растеж през 2019 г., защото ще се запазят добрите темпове на развитие в секторите \"изграждане на жилища\" и \"инфраструктура\". 2019 г. ще е ключова и за пътното строителство, каза министърът и изтъкна, че водещ приоритет остава безопасността на пътната инфраструктура. Тя информира, че от началото на месеца се работи по нормативни промени за гаранционните срокове за ново строителство и при ремонти на пътища.", "date": "2018.09.26", "title": "Всички обществени поръчки по интернет от Нова година"}
{"url": "http://clubz.bg/73660-kevr_shte_se_proiznasq_pri_sdelki_no_posledna", "text": "Комисията за енергийно и водно регулиране (КЕВР) ще се произнася последна по сделки в енергетиката, реши парламентът с приемането на второ четене на промени в Закона за енергетиката, предаде БТА. Комисията ще се произнася след наличие на разрешение или одобрение на други държавни органи, компетентни да разглеждат сделките, записаха депутатите. Така те допълниха приетия в средата на годината текст, с който се дават правомощия на КЕВР да се произнася по такива сделки. ЧЕЗ и \"Инерком\" готови да сезират Еврокомисията за замразената сделка Срещу тази поправка възрази Рамадан Аталай от ДПС, който посочи, че при подобни предложения, направени между първо и второ четене извън обсега на предложения от Министерски съвет законопроект, винаги има съмнения за лобизъм. Делян Добрев (ГЕРБ) посочи, че сега само се уточнява редът, по които ще се произнасят институциите. Тази редакция казва, че КЕВР трябва да се произнесе след всички останали комисии, добави той.  С промените в Закона за енергетиката се транспонират разпоредби от директивата за инфраструктурата за алтернативни горива и се създава правна рамка по отношение на операторите на публично достъпни зарядни точки за електрически превозни средства.  Съгласно измененията \"зарядна точка\" е интерфейс, с помощта на който може да се зарежда по едно електрическо превозно средство или да се заменя акумулатора на едно електрическо превозно средство. Операторите на публично достъпни зарядни точки като крайни клиенти ползват електропреносната или съответната електроразпределителна мрежа, към която са присъединени, при публично известни общи условия. Отнема се съществуващата към момента възможност операторите на електропреносната и електроразпределителните мрежи да отказват достъп до тях поради влошаване на условията за снабдяване. Тя се заменя с възможност временно да се ограничи или преустанови достъпът на ползвателите при определени условия. ", "date": "2018.09.26", "title": "КЕВР ще се произнася при сделки, но последна"}
{"url": "http://clubz.bg/73651-shvejcariq_ne_puska_abramovich_da_jivee_v_stranata", "text": "Властите в Швейцария са отказали на руския бизнесмен Роман Абрамович жителство в страната поради опасения, че неговото пребиваване може да представлява   и да нанесе  , пишат швейцарски вестници, цитирани от Би Би Си. Както уточнява \"Тагес-Анцайгер\", след като бизнесменът подал молба през ноември 2017 г., имиграционната служба се е обърнала към федералната полиция на Швейцария, за да се изясни позицията на ведомството по предоставянето на виза за определен вид жителство на Абрамович. Ще продава ли Роман Абрамович \"Челси\"? По отношение на бизнесмена има  , отговорили от полицията и допълнили, че неговите активи в Швейцария могат да имат  . Юристите на Абрамович определиха тези твърдения като лъжи и обявиха, че ще заведат дело за разпространяване на невярна информация за бизнесмена.  Сатията в \"Тагес-Анцайгер\" излиза, след като Абрамович вече загуби съдебен спор с швейцарската медийна група \"Тамедия\". Бизнесменът се опита да спре публикация, съдържаща сведения за него. Както е известно, през тази година Великобритания не поднови визата на Абрамович и той вече няма право да живее постоянно на Острова.  Лондон не подновява визата на Абрамович Лондон не подновява визата на Абрамович", "date": "2018.09.26", "title": "Швейцария не пуска Абрамович да живее в страната"}
{"url": "http://clubz.bg/73655-gardiyn_za_vanko_1_osyden_svodnik_v_bylgarskiq_vip_bradyr", "text": "Историята на участието на рапъра Ванко 1, осъден за трафик на жени с цел проституция, достигна до едно от най-престижните европейски издания. В рубриката „Съвременното робство на фокус“, под заглавие  , авторът Андрю Макдауъл разказва за случая. Макдауъл посочва, че първоначално присъствието на осъдения трафикант на хора в едно от най-големите български риалити програми е предизвикало скромен медиен отзвук. Но в последните дни публичната апатия е била победена от сигнали от зрители и общественици из цялата страна. Иван Главчев, по-известен като Ванко 1, е осъден през 2003 г., че е използвал наркотици, за да склони към проституция 10 жени и една непълнолетна, а след това ги е „пласирал“ като проститутки в различни страни от Европа. „Гардиън“ отчита, че „ВИП Брадър“ е едно от най-гледаните предавания в България, с милиони зрители всяка седмица, като дава за пример статистика от 2016 г., според която шоуто е привлякло 30% от телевизионната аудитория. Макдауъл е потърсил коментар и от „Модърн таймс груп“, шведската компания собственик на „Нова телевизия“. В тяхно изявление се казва, че Ванко 1 е напуснал Къщата на „Биг Брадър“ по лични причини, но че предстои „Нова“ да промени „стратегията си за подбор на участници“ в риалитито. „ “, се казва в позицията, цитирана от британското издание. Андрю Макдауъл не пропуска и краткия период, който Ванко 1 излежа от присъдата си. Авторът на статията посочва, че той е бил осъден на 12 години затвор, но заради спорни промени в Наказателния кодекс, „които критиците свързват с корупция и манипулация на съдебната система“, е бил освободен само след 3. Материалът на „Гардиън“ завършва с тъжна за страната ни равносметка: „България е една от основните страни донори на човешка плът в Европейския съюз, според Държавния департамент на САЩ. В годишния си доклад за трафика на хора Департаментът критикува българската съдебна система, че допуска намаления наказания за осъдени за трафик на хора и че не прави достатъчно, за да защити потенциални жертви“. .", "date": "2018.09.26", "title": "\"Гардиън\" за Ванко 1: Осъден сводник в българския \"ВИП Брадър\""}
{"url": "http://clubz.bg/73648-mahnaha_vsichko_cherveno_no_stalin_ostana", "text": "Заминаваме за Гори. На гости при Сталин. Срещаме го начаса. На неговия паметник е посветена една цяла огледална чакалня на гарата. Възбудени германски гости си правят скандални селфита с усмихнатия под мустак. Тежкó им обаче, ако той реши да се пробуди! В една странична уличка отново се натъкваме на него като нежен и красив юноша. Униформата още я няма, носи рубашка. Тогава се е наричал „Сосело\" и е пишел стихове. Юношеските ръце държат книга и молив, липовите листа галят каменната му глава. 17-метровата статуя на Сталин през 2010 година беше прокудена от площада пред кметството. Държавният музей на Сталин се намира на едноименната алея. Посетителят пристъпва в един истински дворец. Първо обаче трябва да разгледа скромния специален вагон на Сталин, а после – детската му люлка под балдахин. В тази кирпичена колиба е отрасъл отрокът на обущаря, пияница и побойник Бесарион Джугашвили и на добросърдечната му невеста Кеке.  Дворецът излъчва едно-единствено съобщение: величие. На него е посветена и проповедта, която нашата екскурзоводка реди от 1980 година насам. Семинаристът е изритан от семинарията заради марксистки тежнения, след което се радикализира. Шест пъти царят го изпраща на заточение, пет пъти той успява да избяга. Ето, куфарът от заточението му. Октомврийската революция побеждава. Ленин умира, а неговият престолонаследник ощастливява човечеството. Виждаме всичко това, изрисувано с гореща вяра. Сталин проповядва комунизма. Дава указания на зидари, на промишлени работници, на млади колхознички. Приема в Кремъл народни депутации. Вслушва се, подписва декрети. Крачи замислен из заснежени планини. Пише стихове  и краси галерията на най-прекрасните грузински поети. Светилата на съветската наука през 1939 година го избират за член на Академията на науките, но тогава Хитлер престъпно започва Втората световна война. Сталин лично води битката за Москва. Фашистите пленяват Яков, сина му, и искат да го разменят срещу Фридрих Паулус, победения край Сталинград. Сталин отказва: Нямало да размени фелдмаршал срещу обикновен войник, още повече, че всички съветски войници били негови деца. Сталин – бащата на народите! Яков е разстрелян. Изведнъж екскурзоводката предизвиква объркване и недоумение. Край една фото-витрина тя обяснява: Тук виждате жертвите на големите репресии. А тук - партийните ръководители, отговорни за това. Естествено, трябва да се подчертае, че най-големият извършител е бил Сталин. И отново се връщаме към реликвите. Дарове от трудещите се маси. Часовник с изобразен танк. Палто от норки с името на Вожда. Портрет, избродиран с коприна: Сталин и Мао като братя. После обаче идва 1953: смърт и апотеоз. Траурното поклонение, смъртната маска върху червено кадифе. Изработени са общо девет маски, а петима художници увековечават светите мощи в последното им ложе. Бог наказа Русия: Ленин и Сталин установиха безчовечен режим Този музей е направо непоправим. Той сам по себе си е експонат – нещо като вампирски замък или свещен саркофаг. Директорката Лиана Окропиридзе поела длъжността през 2012 година и ѝ се искало нещо да реформира. Но се оказало доста  трудно. Вярно, постигнала известни успехи, например изложбата за преследванията срещу жени. По време на презентацията на една критична книга обаче публиката се разгневила и дори повикала полиция. Музеят разполага и с магазин за сувенири: бюст на Сталин, тениска с лика на Сталин, коняк, химикалки, тесте карти. Човек може да си купи и стиховете на Сосело – в триезично издание. „Към Луната: Като преди изплувай неуморна/над лесове и земна твърд/и със сияние сребристо/мъгла и мрак ти прогони.\" (1895) Изведнъж настъпва глъчка. В музея нахлуват ученици, цял клас. Учителката обяснява, че 70% от грузинците проявявали отрицателно отношение към Сталин. Е, имал си и почитатели, дори в семействата на жертви. Децата се надвикват. Всичките  говорят английски. А какво мислят за Сталин? Минало. Баба и дядо го обичат, казва един. Едно русокосо момче, с блеснали очи: Ние пък си правим майтап!", "date": "2018.09.26", "title": "Махнаха всичко червено. Но Сталин остана"}
{"url": "http://clubz.bg/73644-trymp_zabravi_rusiq_v_rechta_si_pred_oon", "text": "Доналд Тръмп   за Русия пред Общото събрание, пише руският ежедневник    Речта на американския президент Доналд Тръмп на Общото събрание на ООН предизвика много дискусии през първите няколко часа. Сред най-важните въпроси за Русия бе препоръката да се търсят други доставчици, която Тръмп даде на Германия, както и критиките на страните с комунистическа и социалистическа система. Експерти коментираха за изданието, какво имаше предвид американския президент. Речта на Тръмп в Общото събрание на ООН започна с похвала за себе си: американският президент отбеляза, че за по-малко от две години той успя да постигне повече от всеки от предшествениците си като държавен глава. В залата на Общото събрание на ООН тези думи предизвикаха смях, но самият Тръмп го прие като \"нормално\" и продължи изпълнението. След като президентът обсъди работата на собствената си администрация, той обърна внимание на въпросите на външната политика. Най-ревностни бяха думите му за недопустимостта на комунистическата и социалистическата система. Въпреки че потребителите на социални мрежи вече смятат тези думи за камъче в руската градина, експертите са сигурни, че американският лидер е имал предвид много различни страни. Според него, не трябва да се приемат твърде сериозно и думите на Тръмп за икономическата зависимост на Германия от руските доставки. Тръмп напада Германия и ОПЕК от трибуната на ООН (ВИДЕО) Редакцията припомня, че Доналд Тръмп заяви, че Германия трябва да се пренасочи към други източници за снабдяване с енергия, иначе става зависима от Русия. От трибуната Тръмп критикува и системата на многостранна дипломация и самия процес на ООН и неговите институции, като например Съвета по правата на човека и Международния наказателен съд, макар и не толкова рязко, както при дебютната си реч пред Общото събрание миналата година, съобщава   Очевидно, както каза постоянният представител на САЩ в Обединените нации Ники Хейли, тя повече или по-малко успя да убеди президента за стойността на тази организация. В края на краищата Хейли успя да убеди Съвета за сигурност на ООН да затегне санкциите срещу Пхенян. Що се отнася до Северна Корея, Тръмп подчертава \"огромния напредък\", постигнат от неговата администрация в севернокорейския въпрос. Похвалата за Ким Чен Ун звучеше точно една година след като от същата трибуната Тръмп заплаши, че ще унищожи Северна Корея и нейния лидер, наречен „Rocketman“. Ръководителят на Белия дом отхвърли идеологията на глобализма, говори за условията на подготвения от неговата администрация нов договор между Израел и Палестина, разкритикува \"социалистическия режим във Венецуела, който донесе на богатата на петрол страна бедност.\" Той също така обеща да продължи курса на протекционизъм в търговията и нови санкции срещу държави, кампании и отделни лица. В тази връзка, не се размина споменаването на Иран, чийто петролни приходи Тръмп заплашва да намали до нула с помощта на енергийни санкции, които ще бъдат възобновени на 5 ноември. Според него Техеран използва приходите от износа на петрол, за да спонсорира световния тероризъм и да подкопае мира в целия Близък изток, особено в Сирия. Защо никога няма да простят на Доналд Тръмп отказа от глобализма, пише руският ежедневник  Речта на Доналд Тръмп в ООН отразява цялата двойственост на личното му положение и настоящата роля на САЩ в света. Несъмнените икономически успехи на Тръмп се изравняват с най-силната агитация срещу него в Щатите и на Запад като цяло. В същото време, причината за атаки срещу Тръмп е на повърхността - това са неговите възгледи за глобализацията, вярност към които той потвърдени в речта си пред Общото събрание на ООН. Положението е различно – става дума за начина, по който Тръмп се възприема от потребителите на международните, най-вече англосаксонските медии. Американски и европейски медии представят Тръмп като некомпетентен ексцентричен, който се държи по света като слон в стъкларски магазин, мразен от повечето от собствения си народ, а дори и случайно попаднал в президентството, което, освен това, във всеки един момент може да загуби поради импийчмънт. Това е виртуалната реалност, в която мнозина вярват, включително и в залата на Общото събрание на ООН. Затова те се смеят на Тръмп. Въпреки че всъщност Тръмп каза абсолютната истина: По времето на избора му позициите на САЩ като световен хегемон са безвъзвратно загубени, както и отношението към тях в света продължава да се влошава. Позициите в Близкия изток са сериозно засегнати в резултат на безумната политика на Вашингтон и поради нарастващото влияние на Русия, която умело се възползва от ситуацията. Отношенията с Европа са обтегнати, преговорите за трансатлантическото партньорство, на които заложи Обама се провалиха, а принудата ЕС да окаже натиск върху Русия причини сериозно недоволство в Стария свят. Отношенията с Русия бяха напълно развалени след неуспешния опит тя да бъде изолирана. Сближаването между Москва и Пекин набира скорост. Тоест, всичко е загубено още преди Тръмп. Борисов се ръкува с Тръмп в Ню Йорк (СНИМКИ) Тръмп се нуждаеше от натиска върху Северна Корея за получаване на отстъпки в геополитическата, търговската и икономическа война с Китай. И поради тази причина дори изпрати самолетоносачи до бреговете на Корея и намекна за възможността за военно решение на \"ядрения проблем\". Дали Тръмп е получил отстъпки от Китай? Временно - да, но търговската война между Вашингтон и Пекин така или иначе вече започна. Сега Тръмп заплашва Иран, безсмислено го нарече спонсор на \"световния тероризъм\". Иран е цел за него, не защото иска да започне нова война в Близкия изток, а защото чрез нагнетяване на \"иранската тема» той очаква да върне в САЩ ролята на главен посредник в Близкия изток, за да възстановят загубеното от саудитците - основните противници на Иран, доверие в САЩ , за натиск върху Европа, разчитаща на печелившите ирански договори. Строго погледнато, точно за отхвърлянето на идеологията на глобализма, Тръмп е мразен от глобалистическия елит. Ето защо те се опитват да подкопаят властта му в САЩ и да го направят за посмешище на световната арена - и в тази война не може да има примирие.  Борисов се ръкува с Тръмп в Ню Йорк (СНИМКИ)", "date": "2018.09.26", "title": "Тръмп забрави Русия в речта си пред ООН"}
{"url": "http://clubz.bg/73647-shte_nalagame_agresivno_sankciite_sreshtu_iran_predupredi_boltyn", "text": "Съветникът на Тръмп за националната сигурност Джон Болтън заяви, че САЩ не искат европейски или други страни да заобикалят американските санкции срещу Иран, които ще бъдат възобновени от ноември, предадоха Ройтерс и ТАСС. ЕС с нови мерки за запазване на сътрудничество с Иран в банковия сектор Държавният секретар на САЩ Майк Помпео заяви, че е смутен и дълбоко разочарован от обявения европейски механизъм за разплащания по сделки с Иран, с който чуждестранните страни и фирми да избегнат санкциите на Вашингтон срещу Техеран, предаде Франс прес. Механизмът бе оповестен в понеделник вечерта от ЕС след среща с Иран, Китай и Русия в кулоарите на Общото събрание на ООН в Ню Йорк. Това са държавите, които продължават да са страни по иранското ядрено споразумение от 2015 г., от което Доналд Тръмп оттегли САЩ през май и възстанови американските санкции срещу Техеран. Той обвини ЕС, че  . \n\tПомпео заяви още, че САЩ ще реагират в случай на атаки над американски интереси в Ирак от подкрепяни от Техеран шиитски въоръжени групировки, предаде ТАСС.", "date": "2018.09.26", "title": "Ще налагаме агресивно санкциите срещу Иран, предупреди Болтън"}
{"url": "http://clubz.bg/73649-borisov_bog_mi_e_svidetel_ne_mi_e_celta_da_se_snimam_s_trymp", "text": "По никакъв начин не станах по-оптимист и не съм по-спокоен, макар че всички говорят за мир и разбирателство. И от изказванията на президентите Тръмп и Ердоган, и от тези на всички останали виждате, че всички са за ненамеса във вътрешните работи, за толерантност, но ако може другите да ги спазват. Това каза пред журналисти в Ню Йорк премиерът Бойко Борисов, който участва в 73-тата сесия на ООН в САЩ, предаде „Фокус“. Тръмп забрави Русия в речта си пред ООН Премиерът коментира и \"истерията\" около снимката как се ръкува с президента на САЩ Доналд Тръмп. Някои медии дни наред твърдяха, че предстои среща на Борисов и Тръмп, а в понеделник директорката на правителствената пресслужба разпространи на фейсбук страницата си снимка - президентът на САЩ седи на председателското място до генералния секретар на ООН Антонио Гутериш, Борисов приближава и подава ръка само на Тръмп. Борисов се ръкува с Тръмп в Ню Йорк (СНИМКИ) На видео се вижда как след това премиерът поглежда екрана на телефона на своя сътрудничка, която е направила снимката. По думите му в речта на американския президент прозират няколко неща, които обясняват защо той е толкова популярен сред голяма част от американците. Тръмп напада Германия и ОПЕК от трибуната на ООН (ВИДЕО) „Това, което виждам и чета между редовете – тези, които ще купуват руски газ в Европа, ще имат проблем. Тук идва най-важният въпрос за цената – кой ще бъде по-евтиният, след като бъде доставен. Може да ни спаси само европейският газов хъб, чрез който конкуренцията да определя цената и българската икономика и потребители да имат възможност да купуват на най-ниската цена“, допълни още той. Борисов се ръкува с Тръмп в Ню Йорк (СНИМКИ) Тръмп напада Германия и ОПЕК от трибуната на ООН (ВИДЕО)", "date": "2018.09.26", "title": "Борисов: Бог ми е свидетел, не ми е целта да се снимам с Тръмп"}
{"url": "http://clubz.bg/73645-naj_vajnoto_e_da_si_sreshtu_putin", "text": "Най-важното е да си срещу Путин. Ако Алексей Навални е в арест, решен ли е проблемът с опозицията в Русия? Не! В провинцията избори печелят кандидати, които всъщност не би следвало да побеждават на вот. Това пише в свой анализ от Москва роденият в Русия и израснал в Германия журналист  , публикуван в германския седмичник за политика Рядко триумфът и безпомощността на руската опозиция са били толкова близо, както сега. След 30 дни административно наложен арест в понеделник затворническите врати се отвориха пред Алексей Навални. Щракаха фотоапарати, тв екип насочи камерата си към него. Но само след няколко секунди полицаи препречиха пътя на опозиционера, отново отведоха току що освободения политик и го качиха на полицейска камионетка. Заради призив към провеждането на забранена от властите демонстрация отново трябвало да се яви пред съд. Още същата вечер Навални беше осъден на още 20 дни арест. На привържениците му не им остана нищо друго, освен безпомощно да наблюдават как под полицейска охрана политикът отново изчезва, без да е прекарал и минута на свобода. На излизане от ареста... нов арест за Навални Почти по същото време в региони източно от Москва се разиграха съвсем други сцени. В изборните секции на Владимирска област току-що беше преброена последната бюлетина на балотажа за губернатор и ставаше все по-ясно, че кандидатката на Кремъл Светлана Орлова е пред провал. В крайна сметка досегашната титулярка, чиято кандидатура беше издигната от кремълската партия “Единна Русия”, спечели едва 37 на сто от гласовете. Противникът й Владимир Сипягин от обичайно клеймената като размирна партия ЛДПР (Либерално-демократическа партия на Русия – б. р.) спечели цели 57 на сто от бюлетините. В крайна сметка на Орлова не й остана нищо друго, освен да поздрави противника си. Това е четвъртото поражение за партията на президента Владимир Путин на изборите за 22 губернатори, проведени този септември. Серия с отрицателен знак, каквато не е имало в най-новата история на Русия при Путин. Това показва, че преди всичко в провинцията недоволството сред населението расте заради непопулярното увеличаване възрастта за пенсиониране, планирани увеличения на данъците и икономическа стагнация. По данни на държавния институт за социологически проучвания ВЦИОМ в периода между юни и август одобрението за кремълската парти “Единна Русия” от 48,9 на сто е спаднало на 35,3 на сто. В неделя досегашният губернатор от “Единна Русия” на област Хабаровск, на границата с Китай, беше принуден да признае поражението си от кандидата на ЛДПР Сергей Фургал. Избирателната комисия в Приморския край със столица Владивосток обяви вота за недействителен заради фалшифициране в полза на кандидата на Кремъл. В сибирския регион Хакасия подкрепяният от Москва досегашен губернатор на балотажа оттегли кандидатурата си. \"Индипендънт\": Тотален шок за Кремъл на изборите за губернатори Но не е толкова важно кандидатите да се харесват на избирателите. Това е протестен вот. В полза на това твърдение е, че победителите на неделния вот най-вероятно в началото изобщо не са искали победа. Така още преди изборите в Хабаровск Сергей Фургал обяви готовност да работи  в областната управа като заместник на губернатора и кандидат на Кремъл, впоследствие неочаквано сразен на вота от Фургал. И във Владимирска област клеймяха победителя във вота Сипягин като подставено лице и манипулатор. Сметката на Кремъл обаче излезе погрешна. Блзки до правителството експерти бяха изненадани от броя на протестните избиратели. В последната минута Путин изпрати свои хора в регионите, където се задаваше съпротива, за да обърнат настроенията. По отношение на Владивосток Путин лично увери подкрепяния от него кандидат, че ще спечели на балотажа. И това не помогна. През изминалите години държавната власт употреби много енергия да обуздае либералната опозиция в метрополии, като Москва и Санкт Петербург. Навални, който на миналия вот спечели 27 на сто в Москва, нямаше право отново да се яви на избори, тъй като по време на скалъпен процес беше признат за виновен в злоупотреби. Другите либерални сили не можаха да се разберат за обща кандидатура и така в крайна сметка губернаторът Сергей Собянин запази поста си, печелейки 70 на сто от бюлетините. Руската ЦИК отказа да регистрира Алексей Навални за кандидат-президент Сега е безпощадно ясно, че не само либералите и международно известните критици на Путин, като Навални, биха могли да се превърнат в проблем за господстващата система. Дори когато успешните и интегрирани в системата опозиционни партии публично критикуват Путин. Също и когато губернатори от системата на Путин са ключови фигури в регионите, но на федерално равнище нямат власт. Дори само спечелената сега институционална тежест може да събуди по-големи амбиции сред комунистите и ЛДПР. Процес, който специалистката по политически науки към руската Академия за народно стопанство и управление Екатерина Шулман нарече  . Според нея имитационни механизми действат само тогава, когато външните условия остават стабилни и икономиката се развива добре. Засега новоизбраният губернатор на Владимировска област Сипягин не бърза да обявява лоялност към Москва. Досега това не било така и това бил най-големият проблем в областта. Путин е обладан от голямо негодувание заради неочаквания политически противник. Кремъл допусна само толкова да изтече в столичната преса. Там поне по отношение на Навални в близките дни ще е спокойно. Поредният арест на опозиционния политик е трето наказание заради погазване на правото на демонстрации в рамките на една година и не е изключено да се стигне до нов наказателен процес. В най-лошия случай Навални е заплашен от 5 години лишаване от свобода. \"Индипендънт\": Тотален шок за Кремъл на изборите за губернатори Руската ЦИК отказа да регистрира Алексей Навални за кандидат-президент", "date": "2018.09.26", "title": "Най-важното е да си срещу Путин"}
{"url": "http://clubz.bg/73642-gotovi_sme_za_oisr_i_chakame_data_obqvi_premieryt", "text": "България ще ускори максимално подготовката си за членство в Организацията за икономическо сътрудничество и развитие (ОИСР), като се надяваме във възможно най-кратък срок да получим конкретна дата за започване на преговори за присъединяване.  \n\tТова заяви министър-председателят Бойко Борисов по време на срещата си в САЩ с генералния секретар на ОИСР Анхел Гурия, съобщи пресслужбата на Министерския съвет.  \n\tКато продължение на разговора им в София през април тази година, българският премиер приветства усилията на генералния секретар да бъде постигнат консенсус по въпроса за разширяването на ОИСР и изрази очакване, че ще бъдат отчетени изцяло усилията на страната ни в хода на подготовката й за членство. Премиерът Бойко Борисов изтъкна, че от 2007 година, когато България е подала официално молба за членство в ОИСР, са налице редица действия, които ясно показват сериозните намерения този външнополитически приоритет да бъде реализиран. Министър-председателят напомни, че в края на миналата година българското правителство реши да създаде постоянно действащ междуведомствен координационен механизъм и одобри \"пътна карта\" за действията на страната ни по присъединяването към ОИСР. Борисов посочи и активното ни участие в работата на основни органи на Организацията, както и присъединяването ни към редица правни инструменти. Борисов: Който купува руски газ в Европа, ще има проблем (ВИДЕО) По време на разговора министър-председателят Борисов акцентира върху икономическата политика на българското правителство. Той отбеляза усилията за устойчиво развитие, финансова стабилност и повишаване на жизнения стандарт на гражданите, както и съдействието за разширяване на международната търговия на многостранна и недискриминационна основа. \n\tАнхел Гурия изрази подкрепа за българската кандидатура за ОИСР и поздрави страната ни за постигнатото до момента в подготовката й за преговорите за присъединяване. По думите му приемането на \"пътна карта\", в която са заложени дейности за ускоряване на подготовката, е добра стъпка. Борисов - хладен към \"таван\" за цените на хляба и млякото В края на срещата премиерът Бойко Борисов изтъкна, че всеки позитивен знак към България от страна на ОИСР ще бъде и силен сигнал към държавите от прилежащите региони за готовността на организацията да сподели своите добри практики, да отчете и техните успехи в изпълнението на високите критерии и стандарти на ОИСР.  Борисов - хладен към \"таван\" за цените на хляба и млякото", "date": "2018.09.26", "title": "Готови сме за ОИСР и чакаме дата, обяви премиерът"}
{"url": "http://clubz.bg/73646-lejbyristite_iskat_da_spre_chasovnika_za_brekzit", "text": "Бъдещо лейбъристко правителство трябва да отложи \"Брекзит\", като удължи действието на член 50, ако спечели бързи предсрочни избори, заяви Емили Торнбери – външен министър в сянка на лейбъристите, пише The Independent. Тя настоя, че Обединеното кралство не може да напусне ЕС \"при сегашните обстоятелства\", като по този начин посочи каква трябва да е предизборната стратегия на лейбъристите. Лейбъристите ще започнат отново преговорите, като отидат в Брюксел и заявят, че \"възрастните са се появили сега, да седнем и да говорим\". Това са първите коментари в подобна посока, а именно, че ако Лейбъристката партия успее да спечели изборите, часовникът за \"Брекзит\" ще трябва да бъде спрян. Смята се, че ЕС вероятно би се съгласил с искане за удължаване на член 50, за да позволи на ново правителство да представи своите предложения за излизане, но това би изисквало съгласието на всички останали 27 държави от ЕС. Развитието дойде, след като Сър Киър Стармър, министърът в сянка за \"Брекзит\", спечели огромни овации от конференцията, настоявайки, че Лейбъристката партия не изключва опцията за оставане в ЕС ако има нов референдум. Предсрочни избори през ноември, ако няма сделка за \"Брекзит\" Общи избори преди \"Брекзит\" не са в интерес на Великобритания, заяви британската премиерка Тереза Мей, цитирана от лондонския вестник Evening Standard, пише \"Фокус\". При пристигането си в Ню Йорк за сесията на Общото събрание на ООН министър-председателката отхвърли предложенията за избори през есента, въпреки информациите, че кабинета \"гради стратегии\" за предсрочни избори. Следващите избори трябва да са през 2022 г., но лейбъристите настояват за предсрочен вот, ако депутатите отхвърлят всяка сделка между Великобритания и ЕС. Говорейки на репортери, тя каза: Мей също така обяви във вторник, че идеята за търговска сделка в стил Канада, която се появи в Обединеното кралство, ще бъде по-лоша от напускане без сделка. В разговор с репортерите по време на полета си до Ню Йорк премиерът заяви:", "date": "2018.09.26", "title": "Лейбъристите искат да спре часовника за \"Брекзит\""}
{"url": "http://clubz.bg/73643-4_godini_uslovno_za_bylgarki_zalivali_grycki_eksponati_v_muzei", "text": "Гръцки съд осъди на четири години условно двете българки, които заляха с олио многовековни експонати в Атина от религиозни подбуди, предаде Асошиейтед прес. \n\tАдвокатката им Мария Константополу заяви, че клиентките й вярвали, че се борят със зли духове и пречистват експонатите чрез помазване с готварско олио. \n\tЕдна от обвиняемите държала Библия по време на делото и цитирала от нея, за да обясни постъпката си. \n\tПолицията арестува двете чистачки на възраст 48 и 51 години по-рано този месец в музей, чиято охрана била нащрек след два подобни инцидента в други музеи и видяла жените да заливат експонат с олио. \n\tМного от повредените експонати се нуждаят от сериозна реставрация.", "date": "2018.09.26", "title": "4 години условно за българки, заливали гръцки експонати в музеи"}
