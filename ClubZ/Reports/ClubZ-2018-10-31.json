{"url": "http://clubz.bg/75228-ministyr_krasimir_vylchev_ban_iznudva_obshtestvoto", "text": "БАН се оттегля от постигнатото вече споразумение с Националният институт по метеорология и хидрология (НИМХ) да излезе от нея и да отиде към МОН. Днес образователният министър Красимир Вълчев коментира, че от 10 септември имат решение на БАН, с което приема извеждането на НИМХ от стурктурата. „Изненадани сме от решението на БАН да се откаже от сключеното споразумение за Националния институт по метеорология и хидрология (НИМХ)\", заяви на пресконференция министърът на образованието. - От БАН съм изненадан също, че говорят за национализация на собствеността им. Откога тя е била приватизирана\", попита министърът. Според него академията се държи като частна организация и изнудва обществото. Той каза, че НИМХ не може да функционира без собствеността му да бъде прехвърлена от 1 януари 2019 г. и така ще остане \"един кух и нефункциониращ институт\". Министърът съзря действия, които били \"до известна степен политически мотивирани\". Причина за искрите стават няколко параграфа в Бюджет 2019, припомня Нова тв. Според Академията с тях държавата нарушава постигнатите договорки. „Текстовете, които фигурират, третираме като противозаконни, противоконституционни и нарушаващи автономията на БАН”, заяви и проф. Евелина Славчева, председател на Общото събрание на БАН.", "date": "2018.10.31", "title": "Министър Красимир Вълчев: БАН изнудва обществото"}
{"url": "http://clubz.bg/75214-es_syjalqva_za_otteglqneto_na_viena_ot_migracionniq_pakt", "text": "Европейската комисия изрази днес съжаление за отказа на Австрия да подпише изготвения от ООН  , предава БТА. Австрия обмисля да се оттегли от миграционен пакт на ООН Тя уточни, че пактът ще бъде подписан на равнище \"държави\", а не от ЕС като общност. Изказването е продиктувано от обявения днес отказ на Виена да подпише споразумението, тъй като в него не се разграничавало ясно легалната от нелегалната миграция. В пакта се предвижда възможността роднини на мигрантите също да бъдат подслонявани в страната-приемник, както и хора, които се преселват заради изменения в природата. Освен от Австрия, документът няма да бъде подкрепен от САЩ, Унгария и Австралия. ", "date": "2018.10.31", "title": "ЕС съжалява за оттеглянето на Виена от миграционния пакт"}
{"url": "http://clubz.bg/75226-promenqt_ot_utre_sinq_i_zelena_zona_v_sofiq_karta", "text": "От 1 ноември се променят границите на „Синя“ и „Зелена“ зона на паркиране. Това съобщиха от пресцентъра на Столична община.  - оградена от булевардите - \"Христо Ботев\", бул. \"Тодор Александров\", бул. \"Княз Ал. Дондуков\", бул. \"Васил Левски\", бул. \"Ген. М. Д. Скобелев\". По граничните булеварди посочващи обхвата на зоната, действа режим на почасово платено паркиране \"Синя зона\".  - зоната извън описаните граници на \"СИНЯ ЗОНА\", оградена от булевардите и улиците - бул. \"Княгиня Мария Луиза\", ул. \"Белоградчик\", ул. \"Веслец\", ул. \"Клокотница\", ул. \"Будапеща\", ул. \"Козлодуй\", ул. \"Константин Стоилов\", бул. \"Ген. Данаил Николаев\", бул. \"Ситняково\", бул. „Михай Еминеску\", бул. \"Цариградско шосе\", бул. „Евлоги и Христо Георгиеви\", бул. „Драган Цанков\"', ул. „Митрополит Кирил Видински\", ул. \"Йосиф Петров\", пл. „Велчова завера\", ул. „Стоян Михайловски\", бул. \"Пейо Яворов\", бул. „Никола Й. Вапцаров\", ул. „Атанас Луков\", ул. \"Люба Величкова\", ул. \"Сребърна\", ул. \"Хенрих Ибсен\", ул. „Козяк'', ул. „Св. Осий Кордобски\", ул. \"Св. Атанасий Велики\", ул. „Козяк\", ул. „Света Троица\", ул. \"Никола Образописов\", ул. „Епископ Протоген\", граница на \"Южен Парк\", бул. \"Арсеналски\", бул. „Черни връх\", бул. \"България\", бул. \"Пенчо Славейков\", бул. \"Витоша\"/ до ул. \"Бяла черква\" и обратно до бул. \"България\"/, бул. \"България\", бул. \"Академик Иван Е. Гешов\", ул. \"Хан Пресиян\", ул. \"Здраве\", бул. \"Пенчо Славейков\", ул. \"Св. Георги Софийски\", бул. \"Академик Иван Е. Гешов\", бул. \"Ген. Едуард И. Тотлебен\", ул. \"Йоаким Кърчовски\", ул. „Камен Андреев\", ул. \"Охридско езеро\", ул. \"Гюешево\", бул. „Инж. Иван Иванов\", бул. \"Ал. Стамболийски\", ул. Димитър Петков\" /до ул. „Д-р Калинков\" и обратно/, бул. \"Ал. Стамболийски\", бул. \"Константин Величков\", бул. \"Сливница\", ул. \"Опълченска\". По граничните булеварди посочващи обхвата на зоната, действа режим на почасово платено паркиране „Зелена зона\". Удостоверяването на заплащането за почасово платено паркиране се извършва чрез хартиени талони за паркиране, талони издадени от електронно устройство за самотаксуване тип „паркомат“ - защитени с холограмен знак и кратки текстови телефонни съобщения (SMS), на номера указани за съответната зона на указателните табели. Паркирането в зоните за почасово платено паркиране се извършва чрез самотаксуване. -Чрез талон за почасово платено паркиране със „скреч“ покритие. Водачът на пътно превозно средство /ППС/ трябва да разполага с предварително закупени талони за почасово платено паркиране със „скреч“ покритие и да извърши заплащане за паркирането ВЕДНАГА, след заемане от ППС на мястото за паркиране, преди водачът да е напуснал автомобила, като отбележи началото на паркиране чрез изтриване на „скреч“ покритието от полетата на зона, в която е паркирано пътното превозно средство, на годината, месеца, деня, часа и минутите така, че да се виждат ясно съответните бели цифри отдолу. -Чрез кратки текстови телефонни съобщения (SMS). Водачът на ППС извършва заплащане за паркирането, чрез кратко текстово телефонно съобщение (SMS), съдържащо точния регистрационен номер на ППС, в пълно съответствие със свидетелството му за регистрация, на номера указан за съответната зона на указателните табели, ВЕДНАГА след заемане от ППС на мястото за паркиране, преди водачът да е напуснал автомобила и след като е получил потвърждение за приетото заплащане за паркиране; -Чрез талон издаден от електронно устройство за самотаксуване тип „паркомат“. Водачът на ППС извършва заплащане с талон, издаден от електронно устройство за самотаксуване тип „паркомат“, за съответната зона за почасово платено паркиране, намиращ се в близост, ВЕДНАГА след заемане от ППС на мястото за паркиране. Максимално разрешеното време за паркиране в различните зони за почасово платено паркиране е както следва: - За „синя зона“ - в работни дни в часовия интервал от 08.30 ч. до 19.30 ч. и в събота - в часовия интервал от 08.30ч. до 18.00ч., максимално допустимото време за паркиране е 2/два/ часа; - За „зелена зона“ - в работни дни в часовия интервал от 08.30 ч. до 19.30 ч., максимално допустимото време за паркиране е 4/четири/ часа. Общата продължителност на еднократно паркиране, заплатено чрез талони за почасово платено паркиране, чрез талон издаден от електронно устройство за самотаксуване тип „паркомат“ и SMS за паркиране, не може да бъде по-голяма от указаната на пътния знак за указване на режима на паркиране в съответната зона. Ето и в кои подзони са разширенията на платените участъци: Подзона 1. Бул. \"Христо Ботев\", бул. \"Тодор Александров\", бул. \"Цар Освободител\", ул. \"Княз Александър I Батенберг\", ул. \"Алабин\". Подзона 2. Бул. \"Христо Ботев\", ул. \"Алабин\", бул. \"Витоша\", бул. \"Ген. М. Д. Скобелев\". Подзона 3. Бул. \"Витоша\", ул. \"Алабин\", ул. \"Граф Игнатиев\", бул. \"Васил Левски\", бул. \"Ген. М. Д. Скобелев\". Подзона 4. Ул. \"Граф Игнатиев\", ул. \"Алабин\", ул. \"Княз Александър I\", бул. \"Цар Освободител\", бул. \"Васил Левски\". Подзона 5. Бул. \"Княз Александър Дондуков\", бул. \"Васил Левски\", бул. \"Цар Освободител\". Столичани имат месец срок да направят възражения по \"зелена зона\" Подзона 6. Бул. \"Христо Ботев\", бул. \"Сливница\", бул. \"Княгиня Мария Луиза\", бул. \"Тодор Александров\". Подзона 7. Ул. \"Опълченска\", бул. \"Сливница\", бул. \"Христо Ботев\", бул. \"Тодор Александров\". Подзона 8. Бул. \"Ген. М. Д. Скобелев\", бул. \"Тодор Александров\", бул. \"Христо Ботев\". Подзона 9. Бул. „Ген. Едуард И. Тотлебен\", бул. „Ген. М. Д. Скобелев\", бул. \"Прага\", бул. \"Пенчо Славейков\". Подзона 10. Бул. \"Прага\", бул. \"Ген. М. Д. Скобелев\", ул. \"Проф. Фритьоф Нансен\", бул. \"България\", бул. \"Пенчо Славейков\". Подзона 11. Бул. \"Васил Левски\", бул. \"Цар Освободител\", бул. \"Евлоги и Христо Георгиеви\", ул. \"Проф. Фритьоф Нансен\". Подзона 12. Бул. \"Васил Левски\", бул. \"Янко Сакъзов\", бул. \"Евлоги и Христо Георгиеви\", бул. \"Цар Освободител\". Подзона 13. Бул. \"Васил Левски\", бул. \"Княз Александър Дондуков\", бул. \"Ген. Данаил Николаев\", ул. \"Проф. Милко Бичев\", бул. \"Евлоги и Христо Георгиеви\", бул. \"Янко Сакъзов\". Подзона 14. Бул. \"Васил Левски\", бул. \"Ген. Данаил Николаев\", бул. \"Княз Александър Дондуков\". Подзона 15. Бул. \"Сливница\", бул. \"Васил Левски\", бул. \"Княз Александър Дондуков\", ул. \"Георги С. Раковски\". Подзона 16. Бул. \"Княгиня Мария Луиза\", бул. \"Сливница\", ул. \"Георги С. Раковски\", бул. \"Княз Александър Дондуков\". Подзона 17. Бул. \"Княгиня Мария Луиза\", ул. \"Белоградчик\", ул. \"Веслец\", ул. \"Клокотница\", ул. \"Козлодуй\", ул. \"Константин Стоилов\", бул. \"Сливница\". Подзона 18. Бул. \"Христо Ботев\", бул. \"Княгиня Мария Луиза\"- локално платно пред Централна гара, бул. \"Сливница\". Подзона 19. Ул. \"Опълченска\", бул. \"Княгиня Мария Луиза\", бул. \"Христо Ботев\", бул. \"Сливница\". Подзона 20. ул. \"Здраве\", ул. \"Хан Пресиян\", бул. \"Академик Иван Е. Гешов\", бул. \"България\", бул. „Витоша\" /до ул. „Бяла черква\" и обратно до бул. \"Пенчо Славейков\"/, бул. \"Пенчо Славейков\" Подзона 21. Бул. „Черни връх\", бул. „Джеймс Баучър\", ул. \"Света Троица\", ул.\"Никола Образописов\", ул.\"Епископ Протоген\", граница на Южен парк, ул. „Богатица\", ул. „Славище\", бул. \"Арсеналски\". Подзона 22. Бул. „Джеймс Баучър\", бул. „Свети Наум\", бул. „Черни връх\". Подзона 23. Бул. „Евлоги и Христо Георгиеви\", бул. „Черни връх\", бул. „Свети Наум\", ул. \"Милин камък\". Подзона 24. Бул. „Евлоги и Христо Георгиеви\", ул. „Милин камък\", бул. „Св. Наум\", ул. „Йосиф Петров\", ул. „Митрополит Кирил Видински\", бул. \"Драган Цанков\". Подзона 25. Бул. „Евлоги и Христо Георгиеви\", бул. „Цариградско шосе\", бул. „Михай Еминеску\", ул. „Хан Омуртаг\", ул. „Мизия\", Подзона 26. Бул. „Джеймс Баучър\", бул. „Черни връх\", ул. „Хенрик Ибсен\", ул. \"Козяк\", ул. „Осий Кордобски\", ул. „Св. Атанасий Велики\", ул. \"Козяк\". Подзона 27. Бул. „Джеймс Баучър\", пл. „Велчова завера\", бул. \"Стоян Михайловски\", бул. „П. К. Яворов\", бул. „Никола Й. Вапцаров\", ул. „Плачковица\". Подзона 28. Бул. „Джеймс Баучър\", ул. „Плачковица\", бул. „Никола Й. Вапцаров\", бул. „Черни връх\". Подзона 29. Бул. „Никола Й. Вапцаров\", ул. „Атанас Дуков\", ул. \"Люба Величкова\", ул. \"Сребърна\", бул. „Черни връх\". Подзона 30. Бул. „Пенчо Славейков\", ул. „Св. Георги Софийски\", бул. \"Академик Иван Е. Гешов\", бул. \"Ген. Едуард И. Тотлебен\". Подзона 31. Бул. \"Ген. Едуард И. Тотлебен\", ул. \"Йоаким Кърчовски\", ул „Добруджански край\", бул. „Ген. М. Д. Скобелев\". Подзона 32. Бул. „Ал. Стамболийски\", бул. \"Ген. М. Д. Скобелев\", ул. \"Добруджански край\", ул. „Камен Андреев\", ул. „Охридско езеро\", ул. „Гюешево\". Подзона 33. Бул. „Ал. Стамболийски\", бул. „Инж. Иван Иванов\", бул. „Сливница\", ул. „Опълченска\". Подзона 34. Бул. „Инж. Иван Иванов\", бул. \"Ал. Стамболийски\", ул. „Димитър Петков\" /до ул. „Д-р Калинков\" и обратно/, бул. \"Ал. Стамболийски\", бул. „Константин Величков\", бул. „Сливница\". Подзона 35. Бул. \"Евл. и Хр. Георгиеви\", ул. „Проф. Милко Бичев\", бул. \"Ген. Данаил Николаев\", бул. „Ситняково\", ул. „Черковна\", ул. „Султан Тепе\".  Гражданите не бива да се притесняват, че ще бъдат санкционирани преди да получат стикерите си.", "date": "2018.10.31", "title": "Променят от утре \"синя\" и \"зелена\" зона в София (КАРТА)"}
{"url": "http://clubz.bg/75229-noviqt_sobstvenik_na_botev_obeshta_stadion_do_mart_2020_g", "text": "\"Ботев\" (Пловдив) ще има нов стадион до месец март 2020 г., обеща новият собственик на клуба Георги Самуилов на пресконференция. Бизнесменът седна пред медиите за първи път, откакто получи контролния пакет акции на \"канарчетата\" по-рано през есента.  С ангажимента му към \"Ботев\" се свързва болната тема за \"бултрасите\" - довършването на стадион \"Христо Ботев\", който от лятото на 2014-а е зарязан на груб строеж. Това стана при абдикирането от България на банкера Цветан Василев. Той започна  но не го довърши. Самуилов обяви целта пред \"Ботев\" - да бъде в топ 3 или поне в топ 4. Собственикът на петролната компания \"Инса ойл\" подчерта, че ще залага на собствени кадри, поставайки акцент върху българските футболисти и работата в школата в \"Коматево\". Георги Самуилов придоби \"Ботев\" (Пловдив) срещу 1 лев Стадионът ще струва 20-25 милиона лева и по думите на Самуилов ще бъде най-модерният в България. Той не се ангажира кога крановете ще влязат отново в действие. Тече обследване на обекта. Самуилов добави, че  Тук не стана ясно дали ще търси партньори или сам ще набави средствата. Намекна, че може да опита да продаде името на арената. Възможно било да има \"отколение\" с 10 процента от тези 20-25 милиона, но не повече. Дълговете на \"Ботев\" възлизат на 360 хиляди лева и са към НАП, по думите на боса. Нямало други борчове. Пред медиите говори и Адалберт Зафиров, който днес бе назначен за спортен директор на клуба - пост, който беше вакантен две години. \"Ботев\" (Пловдив) назначи кадър на ЦСКА за директор Според Зафиров приоритетите са следните - изграждане на стадион, налагането на млади собствени футболисти и влизане в тройката. Там е мястото на \"Ботев\", заяви бившият футболист и треньор на ЦСКА, като по този начин повтори целите на новия си началник. \"Ботев\" (Пловдив) назначи кадър на ЦСКА за директор", "date": "2018.10.31", "title": "Новият собственик на \"Ботев\" обеща стадион до март 2020 г."}
{"url": "http://clubz.bg/75218-indiq_otkri_naj_visokata_statuq_v_sveta", "text": "В Индия при изключителни мерки за сигурност бе открита най-високата статуя в света, предадоха световните агенции, цитирани от БТА. Церемонията се проведе в щата Гуджарат в северната част на страната. Индийският премиер Нарендра Моди откри бронзовия паметник на Сардар Валабхай Пател, лидер в борбата за независимост на страната. Той е бил и първи вътрешен министър на Индия, след като британските колониалисти я напускат през 1947 г. Статуята е висока 182 метра, от които 25 м са пиедестал. Тя е два пъти по-висока от Статуята на свободата в Ню Йорк. Изграждането на паметника струва 29,9 милиарда рупии (358 милиона евро) и при издигането ѝ възникнаха размирици сред местните етнически общности, които възроптаха, че начинанието е твърде скъпо и че вреди на околната среда. За да избегнат хаос по време на откриването, властите ангажираха за церемонията 5000 полицаи, разположени на различни места в радиус от 10 километра от мястото на откриването. Бронзът за паметника е произведен в Китай, но структурата му е от бетон и стомана. Статуята се издига над река Нармада. Тя тежи близо 100 000 тона и бяха необходими четири години за нейното издигане. Индийският премиер Моди смята, че статуята на Пател, известна още и като  , ще привлече много туристи. Пател бе известен като  . Той успява да интегрира различните щати в ерата след обявяването на индийската независимост.  ", "date": "2018.10.31", "title": "Индия откри най-високата статуя в света"}
{"url": "http://clubz.bg/75221-tereza_mej_podkrepi_sasht_za_deeskalaciq_na_naprejenieto_v_jemen", "text": "Британската министър-председателка Тереза Мей подкрепи призива на САЩ за деескалация на враждебните действия в Йемен, предаде Ройтерс, цитирана от БТА. Шведската външна министърка Маргот Валстрьом увери, че нейната стана може да бъде домакин на преговори между враждуващите страни, след като специалният пратеник на ООН не успя да ги събере на една маса. Министър Валстрьом съобщи, че САЩ са попитали Швеция дали  , но добави, че все още не е постигната официална договорка. Специалният пратеник на ООН за Йемен Мартин Грифитс приветства призивите за незабавно възобновяване на мирния процес, предаде ДПА.  Страните по конфликта в Йемен са международно признатото правителство, поддържано Саудитска Арабия, и шиитски бунтовници - хуси, които са подкрепяни от Иран.  Самолети на Рияд удрят иранското посолство в Йемен Конфликтът в най-бедната арабска държава започна с превземането през 2014 г. на столицата Сана от хусите, които свалиха международно признатото правителство. Водената от Рияд коалиция, се сражава с тях от 2015 г. насам. Народът на Йемен заплашен от гладна смърт Народът на Йемен заплашен от гладна смърт", "date": "2018.10.31", "title": "Тереза Мей подкрепи САЩ за деескалация на напрежението в Йемен"}
{"url": "http://clubz.bg/75227-cherno_more_i_duzpi_pak_prepynaha_levski_za_kupata_snimki", "text": "\"Черно море\" изхвърли \"Левски\" още на осминафиналите за Купата на България - 2:2 и общ резултат 7:6 след дузпи във Варна. \"Моряците\" отиват на четвъртфинал, а \"сините\" се простиха с един от възможните трофеи този сезон. По-възможният. \"Левски\" отново отстъпи с 11-метрови удари - както на финала в турнира миналата пролет срещу \"Славия\". И отново загуби от \"Черно море\" - подобно на финала през 2015 г. в Бургас. И тогава имаше обрат и драма в края. Това не е всичко - на следващата година варненци изхвърлиха \"левскарите\" пак на осминафинал - с 3:2, при това на \"Герена\". Столичният тим имаше малшанс, но вината си е в играчите на Славиша Стоянович, които допуснаха изравняване за 2:2 в добавеното време. \"Левски\" започна отлично, затвърждавайки добрите впечатления от играта си напоследък. Жерсон Кабрал откри в 9-ата минута, като при удара му помогна и рикошет, за да се озове топката зад гърба на вратаря Благой Макенджиев. Домакините успяха бързо да върнат гола, при това го направиха доста ефектно - чрез Атанас Зехиров в 12-ата минута. Той технично чукна топката край Божидар Митрев след отличен пас на Георги Илиев - един от най-добрите на терена тази вечер. В 33-тата минута съдията Ивайло Стоянов предпочете да си замълчи при игра с ръка на Пламен Димов в пеналта, при опит за подаване на Габриел Обертан към Станислав Костов. Гостите бурно поискаха дузпа и Милош Цветкович получи жълт картон.  Малко след това Митрев зрелищно парира топката при изстрел от свободен удар на Георги Илиев. Второто полувреме вървеше равностойно, без голови положения, но с малко по-активни действия от страна на \"сините\". В 78-ата минута \"Левски\" може би се виждаше в следващата фаза. Хали Тиам се възползва от разбъркване и прати топката в мрежата - 2:1. В 83-тата \"Левски\" можеше наистина да реши всичко - Костов стреля от упор след центриране на Обертан, но Макенджиев прояви страхотен рефлекс и някак изби. Малко след това \"Черно море\" на два пъти можеше да изравни. В тези минути срещата бе много вълнуваща за гледане. А изравняването за \"моряците\" дойде в началото на добавеното време. Георги Божилов се разписа след пас на Мирослав Енчев. Нападателят очудващо бе оставен непокрит. В продълженията гол не падна, двата съперника бяха преди всичко предпазливи.  При 11-метровите удари първият пропуск бе за варненци. Вкаралият мача в продължения Божилов не уцели мрежата - топката се плъзна по десния страничен стълб и излезе в аут. Това стана при 1:1 в дузпите. Фортуна отново обърна гръб на \"Левски\" - при петата изпълнение Фелипе Нашименто се подхлъзна точно преди да стреля и прати топката в трибуните. Така всичко продължи с \"дузпа за дузпа\" - всяка грешка можеше да доведе до напускане на турнира. Пламен Димов вкара за \"Черно море\", а Нуно Рейш нацели напречния стълб. Радост за \"моряците\"! Така един от фаворитите е аут. Лоша новина за \"Левски\" са и две контузии. Холмар Ейолфсон получи травма в началото на срещата и това се отрази на синхрона в отбрана. В края на редовното време пък младокът Мартин Минчев контузи капитана Иван Горанов, който бе откаран в болница със съмнения за счупено ребро. ЦСКА-София с лекота преодоля \"Витоша\" за Купата По-рано днес \"Септември\" преодоля много трудно \"Локомотив\" (София) с 3:2 в \"Надежда\". Победният гол падна в 84-ата минута. \"Етър\" разби \"Верея\" с 3:0, а на четвъртфиналите са вече \"Струмска слава\", \"Локомотив\" (Пловдив) и ЦСКА-София.", "date": "2018.10.31", "title": "\"Черно море\" и дузпи пак препънаха \"Левски\" за Купата (СНИМКИ)"}
{"url": "http://clubz.bg/75225-koj_ni_brani_cennostite", "text": "Това обаче не е индикация за липсата на ценности у българина - напротив, то показва, че имаме заложени рефлекси, които пробиват при нужда дори сивото всекидневие в най-бедната страна в ЕС.  През 2017 г. “Тренд” попита 1004-ма българи за най-важните им ценности. 46% посочиха “семейството”, 44% - “мир”, 38% - “сигурност”, 37% - “човешки права”, 25% - “свобода”. Забележително е дори чисто статистически как се разпределят приоритетите. По дирите на изчезналите ценности... Малка съботна проповед Не е новина, че българинът милее за семейството и децата си. Не е тайна също така, че това го прави чувствителен към всяка заплаха - реална или измислена - към тях.  Тази слабост обаче отваря прекрасна възможност на всякакви групи с разнообразни интереси да пробутват идеите си в българското общество и да предизвикват при удобни поводи - като скорошния случай с Истанбулската конвенция - “ценностна паника”, убеждение, че някой има за цел да унищожи основополагащите ценности на българския народ. Има две посоки, които са най-подходящи, за да удариш българина в ценностите - по пътя на любовта му към децата и по пътя на религията, която множество българи свръхкомпенсират след десетилетия атеистичен комунизъм. Ако се разровим из българските организации, занимаващи се с нашите ценности, те на пръв поглед ясно се разделят в тези две групи. Едни се грижат за семейните ценности, други - за християнските. От една страна имаме БПЦ и Светия синод, НПО-та като “Български християнски студентски съюз”, Сдружение ХАРТА, Сдружение “Християнски съюз” и множество други. Те не се сдържат да скачат с декларации, да размахват пръст от моралната си висота срещу всичко, към което е нетърпима християнската вяра, и да атакуват ЛГБТ въпросите под всякаква форма, дори несъществуващите в Истанбулската конвенция.  Независимо обаче дали сте съгласни с техните позиции или не, те в действителност работят в рамките на своите убеждения. Далеч по-опасен е другият вид организации, които в последните години заемат все по-централно място - борците за т.нар. семейни ценности. Нали помните, че за българина семейството е на първо място? След почти три десетилетия активна работа на църквата в това да отврати дори вярващите от себе си като институция, все повече популярност и симпатизанти придобиват уж светските организации, които се грижатза нашите ценности, без да ни занимават с Божиите дела.  Това са организации като “Общество и ценности”, Сдружение “Слово”, “Граждански форум за защита на детето и семейството” и други. Те се представят като защитници на съвременното семейство и съвременните семейни ценности, но в позициите им ясно си личи любов към “традиционните християнски” убеждения.  В действителност тези организации имат връзки и активна комуникация с редица крайноортодоксални християнски организации. Асоциация \"Общество и ценности” например се хвали от една страна с това, че е спомогнала за провала на съвместното съжителство (законов съюз, който всъщност е не по-малко полезен и важен и за хетеро-, и за хомосексуалните), а от друга страна се меси в миниборбите и скандалите в българските апостолически църкви. За една година организацията е част от “Международния конгрес на семействата”, възникнал между радикални християнски групи от Русия и САЩ и известен с хомофобските си послания по света. След това дълго време забравя да махне от сайта си значката “Член на Международния конгрес на семействата”. Основателката на Асоциация \"Общество и ценности” твърди, че в организацията има християни от всички деноминации - протестанти, православни, католици и атеисти - също както радикалните националисти се хвалят с единиците чернокожи в редиците си.  Сдружение “Слово” е далеч по-неизвестно от основателя си Александър Урумов, в момента пиар на Министерство на отбраната. Урумов бе сред най-шумните и противници на Истанбулската конвенция. Неговата борба срещу “джендър-идеологията” продължава и сега, като новият враг са учебници по биология за 8-и клас, в които се разкрива на децата великата мистерия, че има хетеро- и хомосексуални хора. Освен с кариерата си в Държавна сигурност и дългогодишното пиарстване на бившия шеф на БНБ Иван Искров, Урумов е известен и като деен протестант, част от Евангелска църква на вяра - Пловдив. Тя пък е част от Обединените евангелски църкви, една от първите организации, които скочиха срещу Конвенцията.  Връзките на тези организации с българските протестанти не са случайни. Те се използват за пропагандирането на “традиционните” ценности по цял свят. Евангелските църкви често са малки, но сплотени, а влиянието на пасторите е силно - неслучайно в САЩ, а и наскоро в Бразилия тяхната подкрепа се търси от политиците. Това, разбира се, не означава, че мнозинството класически протестантски църкви не са против агресивните дейности на хора като Урумов и омразните им послания срещу хомосексуалните, както и срещу злоупотребите на отделни пастори, свързани в миналото с купуване на гласове например. Този тип организации - обвързани с религии, с международни мрежи от “традиционалисти”, са и платформи за други убеждения. Ако в България те са най-шумни в борбата си срещу ЛГБТ хората, това е, защото добре познават страховете и мотивациите на българите. Друг е обаче подходът им към една друга порция “традиционни” убеждения, които поддържат - например позицията им срещу абортите. В България базовото право на жената да взима подобни решения е дълбоко внедрено в психиката на повечето хора и подобни кампании, които са успешни в Централна Европа например, биха се провалили на родна почва. Когато става дума за ценности, българите всъщност отдавна са открили успешна формула. Идеите за равенство между половете, за равни права на хората с различна сексуална ориентация, с различна полова идентичност, за правата на жените над собствените им тела отдавна са залегнали в българските закони. Затова и тези организации стават все по-сплотени, комуникират и обменят все по-активно опит с братята си по кауза по света, и ще се месят все по-често в светския живот и българската политика под прикритието на уж светски НПО-та. И ефекта от това ще усетим всички, не само гейовете и жените. --- Борисов пак вдъхновен от Орбан - този път за църквата Борисов пак вдъхновен от Орбан - този път за църквата", "date": "2018.10.31", "title": "Кой ни брани ценностите?"}
{"url": "http://clubz.bg/75222-temenujka_petkova_leko_zakysnqva_s_doklada_si_za_aec_belene", "text": "Министърът на енергетиката Теменужка Петкова няма да спази срока, даден й от 44-тия парламент -  на пазарен принцип и без държавни гаранции. Срокът изтече днес, но в парламента няма внесен такъв документ. Парламентът извади АЕЦ \"Белене\" от гьола Петкова съобщи, че е готова процедурата, по която България ще избира стратегически инвеститор за изграждането на втора атомна, но се изчистват детайли. До дни министърът на енергетиката ще я докладва пред правителството, а след това и пред парламента. Тя повтори казаното по-рано, че до края на 2018 г. може да стартира самата процедура за избор на стратегически инвеститор.  Теменужка Петкова заяви още, че няма нови инвеститори за АЕЦ \"Белене\". Известният официално досега е китайската държавна ядрена корпорация CNNC, която от няколко години проявява интерес към строителството на \"Белене\". Вицепремиерът Томислав Дончев пък беше заявил, че е обнажден за бъдещето на проекта, тъй като имало заявен  . Вместо АЕЦ \"Белене\" по-добре да отворим Царичинската дупка Петкова потвърди още, че България иска да участва с 25% дял в изграждането на терминала за втечнен газ на гръцкото пристанище Александруполис. По всяка вероятност \"Булгартрансгаз\" ще бъде дружеството, което ще участва, тъй като това е държавната фирма, ангажирана с изграждането на газоразпределителния хъб \"Балкан\" край Варна Вносът на американски втечнен газ е като за една България Вместо АЕЦ \"Белене\" по-добре да отворим Царичинската дупка Вносът на американски втечнен газ е като за една България", "date": "2018.10.31", "title": "Теменужка Петкова леко закъснява с доклада си за АЕЦ \"Белене\""}
{"url": "http://clubz.bg/75215-bez_debat_i_izslushvane_dimityr_frantishek_petrov_stana_if_shef_na_specprokuraturata", "text": "Eдинoдyшнo пpoĸypopcĸaтa ĸoлeгия нa BCC cмeни вpeмeнннoтo pъĸoвoдcтвo нa cпeциaлизиpaнaтa пpoĸypaтypa, съобщи \"Де факто\". Ha мяcтoтo нa Дaниeлa Haчeвa, ĸoятo e и eдинcтвeн ĸaндидaт зa титyляp нa пocтa, зa и.ф. бe нaзнaчeн Димитъp Фpaнтишeĸ Πeтpoв. И Haчeвa, и Πeтpoв в мoмeнтa ca зaм.-pъĸoвoдитeли нa cпeцмaгиcтpaтypaтa, pъĸoвoдeнa дocĸopo oт Ивaн Гeшeв – вeчe зaм.-глaвeн пpoĸypop. Hoвият и.ф e пpeдлoжeн oт Гeшeв, a Haчeвa e пoдaлa мoлбa зa ocвoбoждaвaнe ĸaтo вpeмeнeн шeф. Прокурор Гешев видя заговор срещу Спецсъда - до Нова година ще \"блокира\" Ha минaлoтo cи зaceдaниe oбaчe ĸoлeгиятa бe peшилa дa пpoвeдe изcлyшвaнe и нa тpимaтa зaмecтници – Haчeвa, Πeтpoв и Дeтeлинa Йoтoвa, зapaди cъмнeния зa пpoблeми в aдминиcтpaтивнoopгaнизaциoннaтa дeйнocт. Hямa пpoблeми, oбяви oбaчe днec Coтиp Цaцapoв и ce пoзoвa нa пpoвeдeни oт нeгo paзгoвopи и c Haчeвa, и c Πeтpoв. Peшeниeтo зa изcлyшвaнe бe oтмeнeнo oт ĸoлeгиятa пo пpeдлoжeниe нa дpyг ĸaдpoвиĸ – Йopдaн Cтoeв, c мoтивa, чe пpи нaзнaчaвaнe нa и.ф. изcлyшвaнe нe ce пpeдвиждa. Πpeди глacyвaнeтo нa Димитъp Фpaнтишeĸ Πeтpoв, ĸoйтo влeзe в пyбличнoтo пpocтpaнcтвo и cинцидeнт c yчeниĸ пpeд yчилищнa лaвĸa, глaвният пpoĸypop зaяви: Hиĸoй oт пpoĸypopcĸaтa ĸoлeгия cъщo нe видя тaĸaвa пpичинa. Освен това днес кaдpoвицитe глacyвaxa и двe ocтaвĸи нa вoeнни мaгиcтpaти. Cиcтeмaтa пo cвoe жeлaниe нaпycĸaт вoeнния пpoĸypop oт Coфия пoлĸ.Cпac Илиeв (бивш шeф нa вoeннooĸpъжнaтa пpoĸypaтypa) и cлeдoвaтeлят пoдп. Kaлoян Узyнoв. Ocтaвĸитe ca в cилa oт днec. Двaмaтa ca мaгиcтpaтитe, зa ĸoитo пpoĸypaтypaтa cъoбщи, чe ce paзcлeдвaт зa xyлигaнcтвo cлeд пиянcĸи cĸaндaл cъc cтpeлбa в зaвeдeниe. Coтиp Цaцapoв бe пoиcĸaл диcциплинapнoтo им yвoлнeниe. Cлeд ocтaвĸитe диcциплинapни дeлa cpeщy тяx нямa дa имa, нo нaĸaзaтeлнoтo нe ce пpeĸpaтявa. A дo пpиĸлючвaнeтo мy двaмaтa нямa дa пoлyчaт oбeзщeтeниятa oт 20 зaплaти пpи нaпycĸaнe. Aĸo бъдaт ocъдeни c влязлa в cилa пpиcъдa, oбeзщeтeниe нe им ce пoлaгa.", "date": "2018.10.31", "title": "Без дебат и изслушване, Димитър Франтишек Петров стана и.ф. шеф на спецпрокуратурата"}
{"url": "http://clubz.bg/75224-v_shegi_i_zakachki_za_majoretki_i_spas_panchev_deputatite_prieha_byudjeta_na_vss", "text": "В шеги и закачки за „златния пръст“ на Спас Панчев и за мажоретките без помпони депутатите от правната комисия приеха днес проекта за бюджет 2019 на Висшия съдебен съвет (ВСС), по-известен като бюджет на съдебната власт. Както Клуб Z писа, безпрецедентно тази година ВСС единодушно одобри разчетите за бъдещите си финанси, предложени от Министерския съвет. Това не се е случвало от никой не помни кога – т.е. магистратите останаха доволни от сметките на Владислав Горанов. Първоначално Министерство на финансите бе заложило 666 млн. лв. за съдебната власт при искани от ВСС 769 млн. лв., т.е. със 113 млн. лв. повече. Впоследствие Горанов склони на 704 млн. лв. Разликата от 65 млн. лв. от исканите от ВСС пари ще е за сметка на планираното увеличение на заплатите в системата със 17 на сто (остава предложениетоо на МФ за 10%), от допълнителните възнаграждения и от капиталовите разходи. Плюс 10% за всички в съдебната система, една заплата бонус, парите за дрехи остават Въпреки това и днес представляващият ВСС Боян Магдалинчев изрази пред депутатите пълна подкрепа и задоволство от бюджета на съвета. От БСП обаче бяха решили да дебатират по въпроса. И уточни, че въпреки заявките на ВСС, че ще се прави програмно бюджетиране, все още се прави класическото такова – взимат се приходите, разходите и инфлацията от настоящата година и така се нагаждат числата за следващата. Хамид Хамид от ДПС също привнесе с интересен въпрос – на база личен опит, – след като му се наложило да вади някакъв документ. И тук Магдалинчев му отвърна, че има планирани 10 млн. лв. за нова техника. Както и че и сега ВСС закъснява с изпълнението на капиталовата си програма. А на Зарков, че ВСС има проект по линия на \"Добро управление\" именно как да прави програмен бюджет - за в бъдеще. Борисов: Бюджетът за 2019 г. е един от най-амбициозните от началото на прехода Въпросите за това защо все пак Министерският съвет дава по-малко на ВСС от исканото разгневиха депутатите от ГЕРБ. И председателят на комисията Данаил Кирилов призова да не се правят спекулации, като има математическа обосновка. И за да онагледи тази обосновка, реши да влезе в ролята на мажоретка (по собствените му думи), написвайки на лист хартия на какъв процент са удовлетворени исканията на ВСС в сравнение с предходни години – на 70%. Като прелюдията към показнóто протече в следния диалог с Фипил Попов от БСП: Цялото заседание мина под знака на подхвърляния по адрес на независимия депутат Спас Панчев, който бе отлюспен от левицата и който днес спаси кворума в парламента, като се регистрира като 121-ия депутат при старта на пленарното заседание. А прибягването до „златния пръст“ на Панчев се наложи, след като ДПС и БСП бойкотираха управляващите, които сами не можаха да си осигурят кворум. След бойкот на ДПС и БСП: нов \"златен пръст\" за кворума Заседанието на комисията днес започна с половин час закъснение, защото депутатите не можаха да съберат кворум и за него. А от левицата предложиха направо да го направят член на комисията. Борисов: Бюджетът за 2019 г. е един от най-амбициозните от началото на прехода След бойкот на ДПС и БСП: нов \"златен пръст\" за кворума", "date": "2018.10.31", "title": "В шеги и закачки за мажоретки и Спас Панчев депутатите приеха бюджета на ВСС"}
{"url": "http://clubz.bg/75217-a_koj_shte_nakaje_sbirshtinata_koqto_se_qvqvat_dobrite_hora", "text": "Реакциите за убийството на млада жена от партньора ѝ, който след това застреля едногодишното си дете и леко нарани самия себе си, в социалните мрежи се фокусираха върху проблема с насилието над жените в България и мрачната статистика на убийства, опита за убийства, изнасилвания и тормоз в различни форми. Или в огромния отзвук от публикация във фейсбук на Радина Ралчева, която беше докладвана и изтрита, явно от активни представители на \"здрави патриотични сили\". Той обаче беше многократно копиран от потребители на социалната мрежа.  Според вътрешния министър Младен Маринов много трудно може да се говори за някаква наказателна отговорност на шофьора. Той бил заплашван с оръжие и т.н. Самият таксиметров шофьор пред националните телевизии без особени притеснения за своята роля в този трагичен сюжет разказа какво се е случило. Толкова без притеснения, че всичко в неговите действия е наред, че даже не се пробва леко да понапудри историята, да премълчи ужасяващите подробности от своето участие. Така отговорил той, когато вече убилият приятелката си Викторио искал да се самоубие, но го молел да вземе детето и да го заведе в някое полицейско управление.  \"Той искаше да ми остави детето... Какво да правим дете на 1 годинка?!\"", "date": "2018.10.31", "title": "\"А кой ще накаже сбирщината, която се явяват \"добрите хора\""}
{"url": "http://clubz.bg/75216-bylgariq_i_kosovo_pravqt_zaedno_filmi", "text": "Министерският съвет одобри проекта на Споразумение за кинематографична копродукция между правителствата на България и Косово. България вече има такива споразумения с Израел, Турция и Франция. Ще се помирят ли Сърбия и Косово? Подписването на това споразумение има за цел да установи общите договорно-правни отношения между Република България и Република Косово при осъществяване на сътрудничеството в областта на кинематографичните копродукции.", "date": "2018.10.31", "title": "България и Косово правят заедно филм(и)"}
{"url": "http://clubz.bg/75219-stypchica_kym_e_pravitelstvoto_bez_hartiq_ot_1_noemvri", "text": "От 1 ноември 2018 г. българската администрация преустановява хартиения обмен на документи. Повече от 700 централни, областни и общински структури преминават към изцяло електронен документооборот помежду си, съобщиха от Министерски съвет. Кратък разказ за електронно правителство и малка книжарничка Мярката, заложена в законодателството, ще доведе до  уверяват в прессъобщението. На годишна база се очаква да бъдат спестявани повече от 100 тона хартия, значително да намалеят разходите за закупуването й, както и за печатни консумативи, куриерски услуги и др. Към края на октомври т.г. 719 са реалните участници в  , чрез която се осъществява електронният документооборот. Това е първата приложена на национално равнище всеобхватна мярка за премахване на хартиената администрация, както и една от основните за намаляване на административната тежест за гражданите, бизнеса и за самите администрации. Електронният обмен на документи е сигурен и се извършва в контролирана среда, а документите са гарантирани с електронен подпис. Това позволява да бъде проследено точното време на изпращане, получаване и регистриране на документа. По този начин се повишава контролът върху институциите както от страна на потребителите, така и между самите администрации. Анализ на Българската стопанска камара (БСК) от края на 2017 г. разкри, че от 2002 година до 2016 г. държавата е дала 2 милиарда лева за т.нар. електронно правителство, без да има реална полза от вложените средства. В същия анализ БСК констатира, че броят на принтерите в държавната администрация расте почти три пъти повече от броя на сървърите. (Не)електронното правителство  -  популизъм вместо реалност (Не)електронното правителство  -  популизъм вместо реалност", "date": "2018.10.31", "title": "Стъпчица към е-правителството: без хартия от 1 ноември"}
{"url": "http://clubz.bg/75220-trudna_pobeda_za_grigor_v_parij", "text": "Григор Димитров преодоля трудно испанеца Роберто Баутиста Агут - 7:6 (10), 6:4, във втория кръг на турнира от серията \"Мастърс 1000\" в Париж. Пред погледа на Андре Агаси, който вече е част от щаба на първата ни ракета, Гришо показа колебания, но и характер срещу неудобния за всеки съперник Агут. В следващия кръг Димитров ще има много тежка задача срещу Марин Чилич (Хърватия). Първият сет вървеше равностойно и без особени проблеми за сервиращите. Така след 6:6 българинът и ибериецът трябваше да решат спора в тайбрек, който се превърна в тенис трилър. Григор имаше на разположение пет сетбола, като взе връх с 5-ия. Той водеше с 6:3. В крайна сметка спечели с 12:10. Втората част стартира отлично за първата ни ракета. Той проби за 2:1, затвърди - 3:1, след което направи нов брейк за 4:1. Тук някъде се очерта бърз край на сета и мача, но Григор отново се прояви като... Григор. Може би той позагуби концентрация, а испанецът, който е първи победител на турнира от ATP \"София оупън\", нямаше какво да губи и показа, че няма да се даде лесно. Той зареди серия от три успешни гейма. Първо върна единия пробив - 2:4, после намали още на своя начален удар и за капак изравни чрез връщане и на втория брейк - 4:4. Тук дойде ред на Димитров да \"покаже зъби\" и той го направи. Не позволи пълен обрат, на свой ред проби опонента си - за трети път и отново поведе, 5:4. Когато трябваше да затвори сета и мача, хасковлията отново беше колеблив. Баутиста Агут стигна до точка за пробив, но Димитров не позволи драма - 6:4 и 2:0.", "date": "2018.10.31", "title": "Трудна победа за Григор в Париж"}
{"url": "http://clubz.bg/75208-oshte_na_svetovnoto_v_katar_moje_da_ima_48_otbora", "text": "Още на световното в Катар след четири години броят на отборите може да нарасне на 48, обяви президентът на ФИФА Джани Инфантино, цитиран от Би Би Си. Централата въведе увеличаване на финалистите от 32 на 48 за Мондиала в САЩ, Канада и Мексико през 2026 г., но е готова да направи промяната и по-рано, по думите на боса. Инфантино говори на откриването на новата сграда на Азиатската футболна конфедерация в Куала Лумпур.  Той разкри, че ФИФА обмисля да увеличи и броя на отборите на Световното клубно първенство, за да се превърне турнирът в ФИФА ще въвежда два нови турнира, Европа не иска През миналата седмица бордът на ФИФА отложи за пролетта на 2019 г. решението за въвеждането на два нови турнира, единият от които е именно нов вариант на клубния Мондиал. УЕФА изрази остър протест за плановете на ФИФА, така централата реши да \"забави топката\". Официално бе казано, има нужда от повече проучвания.", "date": "2018.10.31", "title": "Още на Световното в Катар може да има 48 отбора"}
{"url": "http://clubz.bg/75204-cvetanov_shte_vryshta_bolni_i_operirani_deputati_na_rabota_v_imeto_na_kvoruma", "text": "Нито Валери Симеонов, нито Красимир Каракачанов трябва да поемат политическата отговорност за скандала с Държавната агенция за българите в чужбина (ДАБЧ), защото поемането на отговорност означавало заявената подкрепа за разследващите органи, което те са направили. Това се разбра от думите на зам.-председателя на ГЕРБ и председател на парламентарната група на партията Цветан Цветанов, който коментира в парламента исканите оставки на двамата вицепремиери - Симеонов, защото е ресорен за българите в чужбина, а Каракачанов - като лицето, предложило задържания председател на ДАБЧ Петър Харалампиев за поста. Оставката на Симеонов пак се превърна в крайъгълен камък за парламентарния живот, след като днес ДПС и БСП демонстрираха как без тяхната подкрепа управляващите не могат да съберат кворум за започване на заседанията на Народното събрание. След бойкот на ДПС и БСП: нов \"златен пръст\" за кворума Както Клуб Z писа, днешното парламентарно заседание започна от третия опит и се осъществи благодарение на регистрацията на депутати от „Воля“ и на „златния пръст“ на отцепения от БСП бивш неин коалиционен партньор Спас Панчев. По този повод днес Цветанов се впусна в обяснения, засягайки личните проблеми на депутати от групата - защо не всички 95 народни избраници от ГЕРБ не могат да присъстват понякога на заседанията. Изброявайки ги поименно, Цветанов разказа как един бил тежко болен, а на друг е починал баща му. Но спрямо групата в бъдеще щели да бъдат предприети нови дисциплиниращи мерки - щели да бъдат връщани болни депутати, както и такива, претърпели скорошни операции (като пак бяха изброени поименно). Разбира се, Цветанов не можел да спре командировките, какъвто бил случаят с наближаващ международен форум. На него трябвало да присъстват няколко от депутатите на ГЕРБ. Но той не можел да ги задържи в пленарна зала, защото на същия форум щели да отидат представители и на БСП - а в това била „силата на парламентаризма“, да има шарено представителство по подобни мероприятия. \"Ние сме се борили с г-н Каракачанов България да бъде правова държава\" . Разбира се, предвид факта, че службите са подопечни на правителството, от БСП веднага атакуваха, че ГЕРБ хвърля на кучетата малкия си партньор\". Което Цветанов коментира с опит за създаване на политическа интрига.  На въпрос защо след като отдавна бяха събрани депутатските подписи за създаването на анкетна комисия, която да се занимае с това как се дава българско гражданство, такава все още не е сформирана, председателят на групата на ГЕРБ посочи: След което бързо се поправи: От думите му обаче се разбра, че такава комисия вече е безсмислена, след като прокуратурата се занимава със същия казус. \"Ние сме се борили с г-н Каракачанов България да бъде правова държава\"", "date": "2018.10.31", "title": "Цветанов ще връща болни и оперирани депутати на работа. В името на кворума"}
{"url": "http://clubz.bg/75207-planyt_na_kitaj_za_dominaciq_v_yujna_evropa", "text": "Неограничените финансови възможности и щедрите инвестиции на Китай се насочват към Южна Европа. Целта е да се установят китайски бизнес центрове и въобще културно и дипломатическо присъствие в държави из целия свят. Държавни компании на Пекин използват финансови лостове, за да създадат свои представителства в Португалия, Гърция и Италия. След финансовата криза от 2008 г. Китай се е превърнал в значим кредитор за много от по-големите длъжнички в Европейския съюз. Португалия, Гърция и Италия бяха принудени да приватизират някои от държавните си активи, което създаде частична зависимост на икономиките им към китайски инвестиции.  Стратегията на Китай в Южна Европа включва значителни покупки на големи европейски фирми. Китайската корпорация CTG се превърна в акционер на португалската енергийна компания \"Енергиаз де Португал\" (ЕДП), след като Лисабон бе принудена частично да я приватизира. Сега CTG наддава, за да се сдобие с мажоритарен дял от капитала на компанията. Други китайски инвестиции в енергийния сектор на Португалия са насочени към РЕН и \"Галп Енергия\". Освен това, Пекин е закупил акции на националната транспортна компания \"Транспорте Аереос Портюгис\", застрахователната \"Фиделидад\", болници и дори медии. КНГ, китайски фонд в Макау, се сдоби с 30 процента от \"Глобалната медийна група\", която е собственик на множество португалски вестници и радио ТСФ. Китайската инвестиционна кампания обхваща и други държави от Южна Европа. В Гърция, компанията КОСКО се сдоби с лиценз да контролира 67 процента от най-голямото пристанище в страната - \"Пирея\". Така се установи китайски пост в Средиземно море, който създава много проблеми на гръцките собственици на кораби. Други примери включват \"Китайската държавна електроснабдителна мрежа\", която инвестира в ИПТО - голям гръцки трансмисионен оператор. Китайската икономическа върхушка не подминава и Италия. Азиатските инвеститори закупиха компании като производителя на гуми \"Пирели\" или на инструменти \"Кифа\". Тук също се инвестира в енергийни източници, като фирмите \"Ени\", \"Енел\" или италианската национална електрическа компания \"Каса Депосити е Престити\" (\"Китайската държавна електроснабдителна мрежа\" се сдоби с 35 процента от капитала ѝ). Нещо повече, китайски инвеститори закупиха акции на \"ФИАТ Крайслер\" (автомобили), \"Ферети\" (яхти), \"Телеком Италия\", световноизвестната модна компания \"Ферагамо\". Дали тези дейности довеждат до политическото въздействие на Китай над тези страни? След началото на инвестициите, много от споменатите държави се превръщат в \"меки\" поддръжници на Китай на глобалната сцена. През юни 2017 г. Гърция блокира обща позиция на ЕС по въпроса за нарушаването на правата на човека от страна на Пекин. Дипломати на ЕС изказаха мнението, че действията на Гърция подкопават усилията да се принуди Китай да прекрати насилието срещу дисиденти и активисти в страната. Преди година, когато Европейската комисия, подкрепена от Германия и Франция, призова за по-внимателен подход спрямо чуждестранните инвестиции в инфраструктурата и технологиите, няколко държави, сред които и Гърция, обявиха, че няма да спазват препоръката. Междувременно Италия неочаквано посочи бивш професор по финанси от Шанхай, Мишел Герачи, за заместник-министър по икономическото развитие. Герачи е поддръжник на китайските инвестиции от дълги години и е настоявал пред медии, че Италия може да се превърне в   Сред другите му идеи са обвързване на двете държави в технологиите и съвместни инвестиции в Африка.  Няма съмнение, че Китай използва икономическата си роля, за да урежда подкрепа за международните си цели. Успоредно с ЕС, Пекин е създала мрежа от \"приятелски държави\", понякога чрез формални механизми като \"Форум 16+1\" (на който Китай се среща всяка година с 16 държави от Източна и Централна Европа), понякога чрез неформални, двустранни заявки, особено в Южна Европа (където опитите за създаване на \"Форум 5+1\" се оказаха неуспешни). \"16+1\" започва в НДК В Гърция и Португалия, две бивши Империи, които нямат особени исторически връзки с Китай (отвъд колониализма), Пекин се е превърнал в \"основен играч\". Започнал е да си изгражда имиджа на безмерно богата сила, която може да осигури финансова помощ и подкрепа във времена, в които Западът  . Докато ЕС продължава да се фокусира върху спазването на човешките права, Гърция и Португалия са възприели много по-умерен тон в критиките си към Китай на глобалната сцена, за да не застрашат изгодните икономически връзки. Конкретно при Португалия почти не се провежда обществено обсъждане относно нарастването на влиянието на Китай в сферата на икономиката на страната. Нещо повече, отношенията между Португалия и Китай изглежда се подобряват, предвид предстоящото посещение на Си Дзинпин пред декември. По време на визитата си председателят на Китайската народна република (КНР) смята да посети и Испания. Португалското правителство е оповестило готовност за провеждането на дискусии за отпускането на голямото пристанище \"Синиш\" на китайска компания. По думите на португалския външен министър пристанището  . (\"Един пояс, един път\" е името на мащабен икономически план на Китай, с който държавата смята да инвестира в инфраструктурата на множество страни от Азия, Африка и Европа и да доведе до икономическото и фактическото (чрез създаването на сухоземни и морски пътища) обвързване между държавите. Япония със свой собствен пояс и път срещу Китай Възможно е в бъдеще Южна Европа да се превърне в зона под пряко въздействие на Китай. В беден икономически регион и с нарастването на антиевропейските настроения, гражданите могат да потърсят и алтернативни опции.Според проучване на \"Пю Рийсърч\" от 2018 г., италианското и гръцкото общества стават все по-положително настроени към Китай, в сравнение с предишни години. Но държавите от Южна Европа са демократични и са членки на ЕС. Въпреки че икономическите им нужди са обясними, те трябва да се придържат към Европейските правила и принципи, за да останат пълноправни членки на Съюза. Вместо да разделят ЕС, те трябва да подкрепят Европейските ценности и да станат подозрителни към чуждестранни инвестиции в сектори като енергията, технологиите и инфраструктурата. От друга страна, Брюксел трябва да предложи алтернативи на тези държави. Трябва да организира консултации на най-високо ниво, свързани със стратегическото инвестиране и засилването на сътрудничеството - особено с Южна Европа. Япония със свой собствен пояс и път срещу Китай", "date": "2018.10.31", "title": "Планът на Китай за доминация в Южна Европа"}
{"url": "http://clubz.bg/75203-nqma_region_v_sveta_kydeto_jurnalistite_sa_v_bezopasnost_deklaraciq", "text": "Демокрацията не е възможна без свободни, многообразни и независими медии. Журналистите и медиите в целия свят следят за това държавата, държавните служители, предприятията и обществото като цяло да носят отговорност за действията си. Твърде много от тях обаче биват заплашвани или нападани само защото си вършат работата, а извършителите на тези нападения често остават абсолютно ненаказани. В този ден, който е обявен за Международен ден за прекратяване на безнаказаността на престъпленията срещу журналисти с Резолюция 68/163 на Общото събрание на ООН, отдаваме почит на всички журналисти от цял свят, които са загубили живота си и са станали жертви на нападения при упражняване на професията си. Отдаваме също почит на всички онези смели журналисти, поемащи работата на своите колеги, които вече не могат да продължат разследванията си. 56 журналисти са убити за първите девет месеца на 2018 г. Убийствата на разследващите журналисти  в ЕС, показаха, че няма регион в света, застрахован от подобни деяния. Тези ужасяващи престъпления трябва да бъдат щателно разследвани и преследвани по наказателен ред, както и случаят с убийството на саудитския журналист   в консулството на Саудитска Арабия в Истанбул. Поискахме от Саудитска Арабия да сътрудничи за щателно, достоверно и прозрачно разследване и очакваме тя да направи това. Настояваме и за по-голяма яснота около обстоятелствата на смъртта на журналиста и търсене на пълна отговорност от всички виновни за нея. В много страни съществува тревожна тенденция на подкопаване и ограничаване на пространството за свободна журналистика, като често произволно се поставя под въпрос достоверността на медиите с цел да се дискредитира и дестабилизира работата им. Както в интернет, така и в реалния свят журналистите се нуждаят от безопасна и сигурна среда, в която да могат да работят, без да се страхуват от тормоз, политически натиск, цензура или преследване. Стабилната правна система трябва да защитава свободата на медиите и журналистите от цял свят, така че да могат да вършат работата си напълно независимо. Във времена на все по-разпространена дезинформация трябва да се гарантира безопасността на журналистите, за да може те да съдействат за точното отразяване на фактите в полза и в интерес на всички граждани. Тръмп се опитва да укроти гнева срещу Рияд заради изчезналия журналист ЕС ще продължи да използва всички подходящи външнополитически и финансови инструменти, за да способства за по-качествена журналистика, по-широк достъп до публична информация и по-голяма свобода на словото. ЕС ще продължи да финансира Европейския център за свобода на печата и медиите (ЕЦСПМ) и да осигурява целева защита чрез програми за подкрепа на защитниците на правата на човека. Всички държави в и извън Европейския съюз са длъжни да изпълняват своите задължения за защита на свободата на словото и гарантиране на безопасността на журналистите, като осигуряват благоприятна правна среда, отнасят се сериозно към заплахите срещу журналисти и преследват безкомпромисно извършените посегателства. Очакваме всички да засилят превантивните мерки, като мобилизират всички участници и създадат национални механизми за безопасност в съответствие с Плана за действие на ООН за безопасност на журналистите и въпроса за безнаказаността. \n\tСвободната журналистика е гръбнакът на свободното общество: подкопаването ѝ е подкопаване на собствената ни свобода. Тръмп се опитва да укроти гнева срещу Рияд заради изчезналия журналист", "date": "2018.10.31", "title": "Няма регион в света, където журналистите са в безопасност (ДЕКЛАРАЦИЯ)"}
{"url": "http://clubz.bg/75210-otide_si_zabelejitelniqt_uchen_prof_aleksandyr_fedotov", "text": "Проф. Александър Федотов, директор на Центъра за източни езици и култури, дългогодишен преподавател във Факултета по класически и нови филологии, забележителен учен и ерудит, е починал. Това съобщиха от Софийския университет. Александър Федотов е роден на 6.03.1956 г. в Новосибирск. През 1979 г. завършва Факултета по Изтокознание на Санкт Петербургския университет, специалност монголистика и втора специалност тибетология. През 1987 г. придобива научната степен „доктор” в Софийския университет „Св. Кл. Охридски” по Източни литератури и култури, а през 1998 г. става „доктор на науките” по Източни литератури и култури. Академичната си кариера Александър Федотов развива в Софийския университет. През периода 1981-1987 г. е асистент по Източни литератури и култури в Софийския университет, през 1987-1990 е главен асистент, през 1990-1999 е доцент. От 1999 г. е професор по Източни литератури и култури (корейска, тибетска и монголска литература). В дългогодишната си работа в Софийския университет проф. Федотов заема и редица ръководни длъжности: избран е за заместник-декан на Факултета по класически и нови филологии (1995-2001). От 1998 г. е директор на Центъра за източни езици и култури към Университета. Ръководител е на Катедра „Езици и култури на Източна Азия“ (2001-2006), заместник-ректор на Софийския университет (2001-2007). От 2003 г. проф. Федотов е директор на Центъра по Кореистика в Алма матер, а от 2012 г. е директор на Института „Седжонг“ в София. От 2002 г. е член на Съвета за Висше образование на Република България. За периода 2009-2012 г. е председател на Висшата атестационна комисия на Република България. Областта на научните изследвания на проф. Федотов обхваща литературата и културата в областта на кореистиката, тибетологията и монголистиката; източни езици, религии, фолклор на народите от Централна Азия и Далечния Изток. Той е създател на специалност „Кореистика“ в Софийския университет. Специализира и изнася лекции в Република Корея, Китай, Монголия, Индия, Тайланд, Унгария, Румъния, Австрия. Има научни публикации в повече от 25 държави. Проф. Александър Федотов е член на Световните Асоциации по кореистика, монголистика, алтаистика и тибетология. Автор е на над 40 книги, стотици статии и студии, има десетки преводи от старомонголски, старокорейски и тибетски език. Академичната общност загуби уважаван колега, ерудиран и обичан преподавател, забележителен учен.  ", "date": "2018.10.31", "title": "Отиде си забележителният учен проф. Александър Федотов"}
{"url": "http://clubz.bg/75212-bylgariq_dava_%E2%82%AC32_miliona_za_bejancite_v_turciq", "text": "В следващите 5 години България трябва да внесе близо 3.2 милиона евро за бежанците в Турция. Това е приносът на София в договореното между Брюксел и Анкара споразумение за Механизма за бежанците в Турция, което е  Сирия поиска да й върнат бежанците По време на Председателството на Република България на Съвета на Европейския съюз, на заседанието си в Брюксел на 28-29 юни 2018 г. Европейският съвет постигна споразумение за осигуряване на финансирането на втория транш от Механизма за бежанците в Турция в размер на 3 млрд. евро.   От тази сума 2 млрд. евро ще се предоставят от бюджета на ЕС и 1 млрд. евро от вноски на държавите-членки. Българската вноска представлява 3.2% от общата сума и е 3 198 581 евро (6 255 880.68 лв.), които трябва да се внесат в периода 2019-2023 г. Липсват трите милиарда евро за споразумението с Турция за бежанците  Одобреното от правителството днес Актуализирано общо споразумение между държавите-членки на ЕС и Европейската комисия за създаване на рамка за управление и обвързаност с условия за Механизма за бежанците в Турция и образеца на сертификат за финансов принос трябва да бъде ратифицирано от Народното събрание. В резултат на безпрецедентния приток, предизвикан основно от конфликтите в Сирия и Ирак, Турция приютява най-големия брой в света бежанци и мигранти. Към 8 февруари 2018 г. са регистрирани 3 506 532 души, сирийци по линия на системата за временна закрила по данни на турската Генерална дирекция \"Управление на миграцията\". 20% от сирийските бежанци в Турция живеят в Истанбул Мобилизирането на финансовите средства за първия транш на Механизма протече успешно. В рамките на 21 месеца от приемането на Изявлението на ЕС и Турция от март 2016 г. беше извършено програмиране и бяха поети задължения и сключени договори за пълния размер на оперативния пакет от 3 млрд. евро. Българите най не харесват бежанците. Следват гейове и роми Липсват трите милиарда евро за споразумението с Турция за бежанците  20% от сирийските бежанци в Турция живеят в Истанбул Българите най не харесват бежанците. Следват гейове и роми", "date": "2018.10.31", "title": "България дава  €3.2 милиона за бежанците в Турция"}
{"url": "http://clubz.bg/75202-toj_iskashe_da_mi_ostavi_deteto_kakvo_da_pravim_dete_na_1_godinka", "text": "В историята на 26-годишния Викторио Александров, убил приятелката си и след това застрелял смъртоносно и едногодишното си дете, но съвсем леко прострелял самия себе си, има и още един немаловажен участник - таксиметровият шофьор, който е возел него и дъщеря му. След убийството на майката на детето си Александров се качва на такси, като няколко пъти променя крайната точка, до която е трябвало да стигне. Около час той се придвижвал с таксито. През цялото време мъжът обяснявал, че иска да се самоубие. Държал пистолет на тила на шофьора. Малкото момиче плачело. Когато Викторио поискал да слезе и да остави детето на таксиметровия шофьор, той му отговорил (запазен е оригиналният изказ): И после като разбрал, че търсят \"един, който е убил жена си\", даже му станало \"гадно\" и \"вдигнал кръвно\". Бях спрял на \"Хаджи Димитър\". Дойде младо момче с детенце. Вика: До \"Надежда\". Викам: Може. Качи се до \"Надежда\", обиколихме там и стигнахме до \"Надежда\" - шеста част. Казвам: Тука няма повече блокове. Къде да те оставям? И той ме удари в тила с пистолета и го зареди. И вика: Прави каквото ти казвам, за да живееш. Викам: Момче, успокой се, бе, кво ти стана. Вика: Карай ме, където има голям мост, да скочим от моста. Викам: Защо ще скачаш от моста, бе. Това му беха думите - \"че жена ми уби другото ми дете и аз не мога да го преживеем\". Викам: Че кой ще ти гледа тва дете, кой ще се занимава, викам. \"То, вика, да живее, по пансиони, къде иска да живее.\" Вика: Карай за Благоевград. Викам: Не мога да карам за Благоевград, защото нямам винетка. Ще ни спрат полицаите. Вика: Ще ме закараш ли до Долни Богров? Викам: Ще те закарам. Вика: Запали си цигара. Викам: Има дете, не можем да запалим цигара. \"Дръж, се вика, мъжки, и няма да пострадаш, обещавам ти\", вика. Викам: Стой мирно, недей да скачаш, щото има полицаи, да не ни спрат. Само гледах колкото може по-бързо да стигна да Богров, да слезна, да се махне от мене, сега. На стария път там, преди Екото (бензиностанции \"Еко\"), вика: Спри тука. И той вика: Закарай го в някое районно. Викам: Как ще го карам в районно? Чуждо дете не можем да гледам.", "date": "2018.10.31", "title": "\"Той искаше да ми остави детето... Какво да правим дете на 1 годинка?!\""}
{"url": "http://clubz.bg/75211-atliman_2_vze_vtori_plaj_na_kiten", "text": "\"Атлиман 2\" ЕООД спечели втора концесия за плаж край Китен - на залива Атлиман, след като на 1 август бе обявена за победител за концесионер на плажа \"Китен юг\". Правителството определи днес \"Атлиман 2\" ЕООД за концесионер на плажа \"Китен-Атлиман\", а \"БУЛ ПРИМ ГРУП\" ЕООД за концесионер на \"Приморско-север\" в община Приморско. Кабинетът избра кой да държи плажовете на Златните и Созопол за 20 години По отношение на плажа \"Китен-Атлиман\" се предвижда за срока на концесията да бъдат направени инвестиции за мерки за опазване на околната среда и защитените територии в размер на 1 162 560 лева. В зоната за платени плажни принадлежности цената за ползване на чадър и шезлонг ще бъде по 7 лева с ДДС. Размерът на концесионното плащане за всяка календарна година от срока на концесията е определен съгласно приетата от МС Методика за определяне на минималния размер на концесионното плащане за морските плажове и предложения от концесионера размер на отчисленията от базата за изчисляване размера на концесионното плащане (роялти) 9.5% без ДДС или 126 898 лева без ДДС. \"Борисов 3\" даде плажове на близки до Доган, Валентин Златев и бивши силови групировки По отношение на плажа \"Китен юг\" фирмата се задължава за целия десетгодишен срок на договора с фиксирани цени на плажни приндлежности. Цената за чадър и шезлонг там е съответно   Плащането през първата година е 187 722.41 лева с ДДС. Предложените инвестиции за организация на спортно-развлекателните дейности на плажа са 33 240 лева. За морския плаж \"Приморско-север\" инвестициите за срока на концесията възлизат на 814 689 лева. Концесионерът се задължава да предлага цена за  с ДДС в зоната за платени плажни принадлежности. Размерът на концесионното плащане за всяка календарна година от срока на концесията е определен съгласно приетата от МС Методика за определяне на минималния размер на концесионното плащане за морските плажове и предложения от концесионера размер на отчисленията от базата за изчисляване размера на концесионното плащане 2% без ДДС или 35 812 лева. \"Борисов 3\" даде плажове на близки до Доган, Валентин Златев и бивши силови групировки", "date": "2018.10.31", "title": "\"Атлиман 2\" взе втори плаж на Китен"}
{"url": "http://clubz.bg/75209-patriotite_ot_vmro_vnesoha_proekt_ministyr_shte_kazva_kolko_da_pechelqt_tyrgovcite_na_hrani", "text": "Депутатите от ВМРО в групата на Обединени патриоти внесоха днес   за определяне на максимална надценка на стоките от първа необходимост. Става въпрос за хляб, брашно, прясно и кисело мляко, кашкавал \"Витоша\", олио, яйца, пилешко и свинско месо и т.н. от български производители.  Хлебните човеци Краткият проект за изменения и допълнения на Закона за защита на потребителите се състои от три текста, максимално ясни. Министърът на икономиката ще определя със своя заповед колко да печелят търговците. Министърът на икономиката, по предложение на министъра на труда и социалната политика, в срок от 12 месеца ще определя със своя заповед максимална надценка/и на стоките от първа необходимост, като процент от доставната им цена, с цел защита на икономическите интереси на потребителите, при наличие на социални и икономически обстоятелства, които да налагат това. Министерският съвет ще определя какво е \"стока от първа необходимост\", както и задълженията на търговците и производителите, със своя наредба. Според мотивите на вносителите от ВМРО производителите на хляб калкулират надценка от средно 5 ст., а при търговците достига 30 ст. Подобно съотношение на надценките - 1/6, го имало и при млечните продукти. \n\t", "date": "2018.10.31", "title": "Патриотите от ВМРО внесоха проект - министър ще казва колко да печелят търговците на храни"}
{"url": "http://clubz.bg/75205-kilometyr_opashka_za_da_se_otkupish_ot_voenna_slujba_v_turciq", "text": "Опашката от чакащи да откупят военната си служба в турската армия вече е над един километър пред Военното окръжие в Анкара, пише вестник „Джумхуриет”. Крайният срок за уреждане на задължителната в Турция военна служба чрез откупуване е до 3 ноември, съобщава \"Фокус\".  Кандидатите трябва да внесат 15 хиляди турски лири ( ) и да преминат 28 дни основно военно обучение. Наредените на опашка пред Военното окръжие в Анкара са обгрижвани от улични амбулантни търговци, които им предлагат чай и гевреци. Един от тях споделя, че е тук още от 6:00 часа сутринта. Друг обяснява по-подробно: Миналата седмица министърът на националната отбрана Хулуси Акар оповести, че над 670 хиляди младежи са направили заявки по електронен път за откупуване на военната служба. От тях бордера за заплатената такса са предали малко над 377 хиляди, което почти покрива очакваните от властите около 400 хиляди. На военното министерство е известно, че има напрежение с чакащи пред военни окръжия, поради което на нужните места ще се премине към непрекъснат режим на работа от 24 часа. Целта е да бъдат обслужени всички кандидати до крайния срок - 3 ноември.", "date": "2018.10.31", "title": "Километър опашка, за да се откупиш от военна служба в Турция"}
{"url": "http://clubz.bg/75200-patriotite_tezi_kleti_shekspirovi_geroi", "text": "Едва ли е учудващо това, което става в двора на \"Обединените патриоти\", защото участието във властта никога не е било постно занимание. След като бившите кумци Валери Симеонов и Волен Сидеров възобновиха старата си вражда, и „синята каска“ (по собственото си определение) Красимир Каракачанов „сгази“ лехата с лука. Едри на приказки, дребни в делата, тримата ангели на българщината стигнаха в оправданията си да заплашват със самоубийствени опити. Внимание, граждани: изправени сме пред национална катастрофа да загубим не един, ами двама вицепремиери. Поводът са прокурорските обвинения за корупция при даването на българско гражданство от страна на Държавната агенция за българите в чужбина (ДАБЧ). Арестуваният председател на агенцията Петър Харалампиев, бивш председател на фондация „Българе“ и настоящ лидер на „БГ патриот“, е от „квотата“ на ВМРО. В сряда вицепремиерът Каракачанов потвърди, че сам го е предложил на поста. Както „търкането на билетчета“ показа, че нещастието може да бъде касичка за милиони. Слуховете за „продажба“ на българско гражданство имат история, която нито започва с Петър Харалмпиев, нито ще приключи с него. През август в интервю за в. „Сега“ обвиненият за лидер на ОПГ Харалампиев отрече в отговор на въпрос да има злоупотреба с получаването на български паспорти: И допълни, че „от Македония кандидатстват и за пребиваване, и за българско гражданство“. А „огромният брой от удостоверенията са издадени на македонски граждани.“ Като се знае как работят българското правораздаване и прокуратура, истината за злоупотребите в ДАБЧ едва ли ще излязат наяве скоро. От политическа гледна точка ВМРО се превърна в заложник на собствената си кадрова политика и сериозни съмнения за злоупотреби с публичен ресурс (както впрочем бивши министри на Реформатроския блок бяха „навързани“ в индианска нишка от прокуратурата и обвиненията срещу тях „висят“ на полусъединител). Само допреди три месеца лидерът на воеводите Красимир Каракачанов друго свое назначение заради обвинения в конфликт на интереси – зам.министъра на социалната политика Султанка Петрова. Оказа се, че нейна семейна фирма, която тя напуснала преди да влезе във властта, охранява строителната площадка в бившия Партиен дом. Съюзът между ВМРО, НФСБ и „Атака“ още от първите месеци на третия кабинет на Бойко Борисов. Сегашната история с шефа на Държавната агенция за българите в чужбина – Петър Харалампиев, е само един от многото примери за кадровите „несполуки“ на всяка партия, която се е вкопчила в управлението. Бързо се забрави как преди година лидерите от патриотичното трио влязаха в обяснителен режим за свои будни назначения на държавна служба, които къде „на шега“, къде от любов към родината гордо развяваха нацистки символи в профилите си в социалната мрежа. Самият лидер на \"БГ патриоти\" се появи с тениска с надпис на немски „Werhhmarct” /Вермaхт/ - името на въоръжените сили на нацистка Германия. Неспиращите разпри между лидерите на НФСБ и „Атака“ – Валери Симеонов и Волен Сидеров, разкриха безскрупулни и цинични практики на лобизъм в парламента. Изскочиха имената на „редник Цеко“ и „редник Киро“ в техните взаимни обвинения. И все едно не е станало нищо. Още кънти в публичното пространство и изказването на вицепремиера Симеонов за „уж болните деца“ и протестите на майките им. Подопечното на лидера на ВМРО Министерство на отбраната, което всяка година разпределя милиони левове от обществени поръчки, също не спира да е обект на внимание. Поръчките за модернизацията на армията – не само за военновъздушните, но и сухопътните сили, са най-тлъстото агне, което генералитетът и политическите лобисти са виждали в последните две десетилетия.   До евровота театралните сюжети около патриотичното трио ще стават още по-трагични. Като в пиеса на Шекспир статистите взеха да „капят като круши“ по сцената. А тъй като в шекспировите истории има и малко комедия, двама от основните герои вече загатнаха и края на постановката - единият смело обяви, че го чака „релса“ под бургаския мост, а авторият – „куршум“ на площада в София. В стаята на „чакащите артисти“ се избира новият алианс, вероятно с консерваторски дух, който ще крепи следваща коалицията на ГЕРБ. Но всичко това трябва да ни държи по-скоро бодри, отколкото тревожни. Защото държавата на Бойко Борисов „никога не е била в по-добра кондиция“.", "date": "2018.10.31", "title": "Патриотите, тези клети шекспирови герои"}
{"url": "http://clubz.bg/75187-tri_alternativi_na_real%C2%A0madrid_za_nov_trenor", "text": "Само преди няколко дни „Барселона“ изнесе урок по математика на „Реал“ (Мадрид) в най-голямото дерби на световния футбол. Каталунците вкараха 5 гола на своя съперник, а само габаритите на Тибо Куртоа попречиха на играчите на Ернесто Валверде да отбележат още. „Ел Класико“-то бе първото от 2007 г. насам, в което не участват нито Лео Меси, нито Кристиано Роналдо. Както знаете, първият контузи ръката си, а португалецът акостира в „Ювентус“ в средата на лятото в търсене на ново предизвикателство.  И без Лео Меси \"Барселона\" разнищи \"Реал\" (Мадрид) Мнозина очакваха доста по-оспорван мач предвид липсата на Меси, но   която им бе нанесена. Подобно унижение можем да сравним единствено с провал на зрелостните изпити в края на 12-и клас, които през последните няколко години имат трудността на книжка за оцветяване. След дербито мадридският наставник Юлен Лопетеги очаквано бе уволнен. На негово място временно застана доскорошният треньор на втория отбор на „Реал“ и играч на „белите“ от близкото минало - Сантяго Солари. Явно в края на 2017 г. Лопетеги не е изтеглил паричката от коледната баница, тъй като през последните няколко месеца кариерата му се обърна на 180 градуса  Официално: \"Реал\" отпрати Лопетеги, назначи временен треньор Испанският специалист бе уволнен от поста на национален селекционер едва 2 дни преди началото на Мондиал 2018 заради приетото тихомълком предложение да води „Реал“ (Мадрид) зад гърба на испанската федерация. След това „Ла роха“ заигра като сбирщина първокурсници, записали се на футболен турнир, организиран от производител на бира, и скоропостижно се прибра от световното. Ето че и приказката му начело на отбора от Мадрид се оказа като   и приключи в има-няма 12 страници едър шрифт. Ако оприличим „Реал“ на Зинедин Зидан на хубава спортна кола, то Лопетеги, без да се замисли, сложи на автомобила газова уредба и винил-патенце, което бързо-бързо го превърна в посмешище, чупещо негативни редкорди през последните няколко седмици. Експерти, несвързани с футбола, обвиниха доскорошния треньор на „кралския клуб“ и за сатиричния ремонт на плочките на „Графа“, както и за колапса на биткойна, довел до банкрут редица млади предприемачи от Радомир и Търговище. Какво се случва с \"Реал\" (Мадрид) Сантяго Солари ще води отбора временно, а слуховете за Антонио Конте ту гласят, че вече е подписал договор с клуба, ту пък изтъкват, че не иска да работи с футболистите на 13-кратния европейски клубен шампион. Друг сценарий изпраща Конте в „Манчестър Юнайтед“, а Жозе Моуриньо в Мадрид. Споменават се и други имена - Роберто Мартинес, Маурсио Почетино... Развръзката се очаква по време на паузата за мачовете от Лигата на нациите в средата на ноември. И докато чакаме развитието на случая, предлагам на вашето внимание няколко други по-малко популярни опции за следващ наставник на   който смятам, че не би се справил по-зле от Лопетеги. Ако това изобщо може да се счете за някакъв позитив... Доскорошният мениджър на „Арсенал“ е един от малкото високопрофилни треньори, които в момента са без работа. Ще си кажете - и неслучайно, но мосю Венгер би могъл да обърне развоя на събитията на тягостния в момента „Сантяго Бернабеу“. Френският специалист има изявена трансферна политика, която спокойно може да изпрати Карим Бензема в „Барселона“ и това да разстрои добрите им показатели в нападение, от което „Реал“ да се възползва през втората половина на сезона. Друго изявено качество на дългогодишния наставник на „топчиите“ е да привлича и развива млади таланти. На теория съблекалнята на „Реал“ изобилства от перспективни футболисти на все още крехка възраст, но Арсен Венгер несъмнено би могъл да привлече обещаващи 13-годишни младежа от Индия и Суринам, които след 5-6 години несъмнено да изиграят минути за „кралския клуб“ в турнира за Кралската купа. А със спестените от гръмки трансфери пари може да бъде открит нов свръхмодерен фризьорски салон в рамките на спортния комплекс на клуба, с помощта на който звездите на „Реал“ да бъдат в крак с тенденциите в коафьорството. Което пък на свой ред може да се окаже разковничето за привличането на Пол Погба. Родният специалист в момента е главен мениджър на „Витоша“ (Бистрица), където помага в прохождането на Росен Кирилов като треньор. Вярвам обаче, че с подходящата оферта от Флорентино Перес той би заменил „бистришките тигри“ с „лос меренгес“. Предимството на Лаптопа е, че има сериозен опит в битката за оцеляване в родната „А група“, което, като се има предвид моментната форма на „Реал“, може да се окаже от огромно значение в края на сезона. За момента в първенството испанският гранд е акумулирал само една точка повече отколкото тимът на „Витоша“, а ако дойде в Мадрид, Лаптопа може да вземе със себе си талант от калибъра на Григор Долапчиев, който ще предостави ясна алтернатива в атаката на „белите“ на мястото на яловия през последните няколко сезона Карим Бензема. Сега сигурно ще ми кажете, че Дани Валверду е треньор по тенис. Хубаво, де! Ама човекът щом успя да накара Григор Димитров (от време на време) да печели по някой турнир, то едва ли ще му е кой знае колко трудно да приложи умения си по психология и върху футболистите на мадридския колос. Отскоро нашият тенисист тренира с Андре Агаси, което може да означава, че Валверду скоро ще остане без работа, така че спокойно ще може да се фокусира върху новото поприще. Следващите няколко седмици ще бъдат изпълнени с нови порции спекулации, като няма да се изненадам, ако някое от моите предложения за нов треньор на „Реал“ (Мадрид) бъде споменато в публикациите на останалите медии. А днес се маскирайте като нещо страшно за Хелоуин - Дракула, клоун или преиграване на „Ел Класико“ през идния уикенд.  „Генерация Z“ – с подкрепата на „Америка за България“   Официално: \"Реал\" отпрати Лопетеги, назначи временен треньор Какво се случва с \"Реал\" (Мадрид) „Генерация Z“ – с подкрепата на „Америка за България“", "date": "2018.10.31", "title": "Три алтернативи на \"Реал\" (Мадрид) за нов треньор"}
{"url": "http://clubz.bg/75199-nikolaj_nenchev_osydi_vseki_den_i_uikend_za_10_hil_lv", "text": "Това съобщи във фейсбук бившият военен министър Николай Ненчев. Оправдаха Николай Ненчев окончателно за военните униформи Присъдата, издадена от Софийски градски съд, е за обезщетение от 10 хил. лв. за \"претърпени имуществени вреди\" от публикации във в. \"Всеки ден\" и в. \"Уикенд\" \"ведно със законна лихва\". Издателят на двете медии \"Ню Медия Груп\" АД трябва да заплати освен тези 10 хил. лв. и разноските по делото в размер на 900 лв. По принцип двете издания не са сред официално \"признаваните\" от депутата и издател като част от неговия медиен \"портфейл\", който включва \"Телеграф\" \"Монитор\", \"Политика\", \"Меридиан мач\" и \"Борба\". Политиката им обаче на окаляне и съответно - безкрайни хвалебствия, плътно следва тези на медийната група на депутата от ДПС. И добавя, че \"нито едно решение на съда, макар и справедливо, не може да отмие такава помия\". Ето и още от коментара на бившия министър от втория кабинет \"Борисов\": \"Вярвам, че ще мога да зарадвам и облекча частично страданието поне на един или двама, които имат нужда. Болката и страданието, което причиниха на семейството ми и най-вече на децата ми, ще останат. Нито едно решение на съда, макар и справедливо, не може да отмие такава помия. И мръсниците като Пеевски знаят това и се възползват. Подиграват ни се. Дори не изпратиха техен защитник на втора съдебна инстания, вероятно за да демонстрират още по-силно арогантността и недостижимостта си. И на този престъпник – Пеевски днес, пак с нашите пари, плащаме и заплата и охрана! Яд ме е и не мога да се примиря, че се научихме да търпим и мълчим, вероятно мислейки, че по този начин протестираме срещу системата и срещу всичко и всички. Не, не съм удовлетворен, нито спокоен. Удовлетворен мога да бъда само когато цялата тази престъпна система бъде разплетена окончателно и стане достояние на всички. Когато Пеевски и цялата му престъпна групировка отидат задълго в затвора. Когато видя България свободна от мафията! Това зависи от всички нас и вярвам, че ще успеем!\"", "date": "2018.10.31", "title": "Николай Ненчев осъди \"Всеки ден\" и \"Уикенд\" за 10 хил. лв."}
{"url": "http://clubz.bg/75201-botev_plovdiv_naznachi_kadyr_na_cska_za_direktor", "text": "Адалберт Зафиров е новият спортен директор в „Ботев“ (Пловдив), съобщава официалният сайт на \"канарчетата\". Бившият футболист на ЦСКА и германските „Арминия“ (Билефелд) и „Унион“ (Берлин) ще бъде официално представен по време на пресконференцията на собственика на клуба Георги Самуилов тази вечер от 18:00 часа. С назначаването на Зафиров в „Ботев“ се активира отново позицията на отговорник по спортно-техническите въпроси, след като постът бе вакантен в последните повече от 2 години. Адалберт Зафиров е син на великия Иван Зафиров. Има богата визитка във футбола. В кариерата си бившият защитник има на сметката си 357 официални мача и 19 гола. Започва своя път в играта от ЦСКА, в България играе още за „Локомотив“ (ГО), „Локомотив“ (СФ), „Черно море“, стига и до националния отбор. Записва участие и в Бундеслигата, където е част от „Арминия“ (Билефелд) през сезон 1997/1998, след което играе и за „Унион“ (Берлин). След края на кариерата си Зафиров остава във футбола като треньор. Има опит в работата с подрастващи в школата на ЦСКА, а също така като наставник на представителните отбори на ЦСКА, „Черно море“, „Ботев“ (Враца). За последно води ЦСКА 1948 допреди две години. Адалберт Зафиров е роден на 29.09.1969 г. в София.", "date": "2018.10.31", "title": "\"Ботев\" (Пловдив) назначи кадър на ЦСКА за директор"}
{"url": "http://clubz.bg/75195-nie_sme_se_borili_s_g_n_karakachanov_bylgariq_da_byde_pravova_dyrjava", "text": "Управляващите и опозицията коментираха в парламента арестите в Държавната агенция за българите в чужбина (ДАБЧ). От мнозинството съзряха в това политически удар, докато БСП и ДПС за пореден път поискаха министерски оставки. \"За мен случаят с Държавната агенция за българите в чужбина е политически удар, няма основание да смятаме, че управлението не е стабилно.\" Това коментира лидерът на \"Атака\" Волен Сидеров, който е и председател на парламентарната група на \"Обединени патриоти\". Според него ударът е срещу коалицията на патриотите. По повод исканата оставка на вицепремиера Валери Симеонов от ДПС, Сидеров заяви: Крум Зарков (БСП) заяви, че от партията настояват за разследване не само на конкретните заподозрени, но и на техните политически връзки. Зарков каза това в отговор на въпрос дали Симеонов и Каракачанов трябва да подадат оставка заради акцията на Държавната агенция за българите в чужбина. Това каза Хамид Хамид (ДПС). Членът на ръководството на движението Четин Казак припомни, че партията е инициирала анкетна комисия по темата.", "date": "2018.10.31", "title": "\"Ние сме се борили с г-н Каракачанов България да бъде правова държава\""}
{"url": "http://clubz.bg/75206-v_prokuraturata_nqmalo_signali_ot_prezidenta_za_tyrgoviq_s_bylgarski_dokumenti", "text": "Това каза зам.главният прокурор Иван Гешев на брифинг по повод извършваните от спецпрокуратурата и КПКОНПИ действия по разкриване на подкупи, длъжностни и документни престъпления в Държавната агенция за българите в чужбина (ДАБЧ). Попитан за сигналите на президента, Гешев отговори: Румен Радев: Акции много, присъди малко По-рано днес президентът Румен Радев заяви, че са стигали и до него сигнали за търговия с български документи за самоличност, а той ги е подавал \"където трябва - в прокуратурата\". Иван гешев обясни, че няма данни за други институции, които да търгуват с документи за придобиване на българско гражданство. „В случай, че бъдат събрани доказателства за такива, нямаме проблем да разследваме, независимо дали става дума за министър или друго длъжностно лице\". Основна част от изказването на прокурора, цитиран от \"Фокус\", бе да обявава,  срещу службата, открито свързвана с поне един вицепремиер от \"патриотите\". Той уточни, че българският и сръбският гражданин, които са част от обвиняемите, също са от високите етажи на схемата. По думите му те са предавали парите на председателя и главния секретар. „16-те души, които бяха задържани, но са без повдигнати обвинения, са свидетели. И не са събрани доказателства за повдигане на обвинения срещу тях, но ако се съберат такива, ще бъдат повдигнати съответните обвинения“, каза още Гешев и посочи, че това е престъпление срещу националните интереси. „Защото то е срещу хора, много голяма част от които са по-българи и от нас“, коментира той. Той обясни, че до този момент няма доказателства асоциациите на българите в чужбина да са част от схемата. Наблюдаващият прокурор Ангел Кънев пък опроверга друг слух - че е даван адрес в централата на ВМРО. „Повечето такива фиктивни адреси са в Кюстендил и пограничните областни на страната – най-вече Перник и София-област. Как е работила схемата - всеки от посредниците на по-ниско ниво търси такива на по-високо. Пари се предават през посредниците на по-високо ниво до ръководството на ДАБЧ“, каза още прокурор Кънев и обясни, че сумите варират в зависимост от услугата, която се иска.", "date": "2018.10.31", "title": "В прокуратурата нямало сигнали от президента за търговия с български документи"}
{"url": "http://clubz.bg/75196-turciq_kashogi_e_bil_udushen_vednaga_sled_vlizaneto_v_konsulstvoto", "text": "Джамал Кашоги е бил удушен веднага след като е влязъл в сградата на консулството на Саудитска Арабия в Истанбул. Това обяви турският главен прокурор на Истанбул - Ирфан Фидан, в първото официално потвърждение относно обстоятелствата около смъртта на журналиста, предаде \"Гардиън\". След като е удушен, тялото на критика на Рияд е било разчленено и изхвърлено, което подкрепя тезата, че убийството е било предумишлено. Това съобщение противоречи на версията на Рияд, според която смъртта на Кашоги е настъпила след като се е сбил в консулството. Разногласията допълнително изобличават липсата на сътрудничество между двете държави, които преди време обявиха, че ще водят общо турско-саудитско разследване. Главният прокурор Ирфан Фидан заяви, че дискусиите с колегата му от Рияд Сауд ал-Моджеб, не са довели до  . По-рано днес френският външен министър Жан-Ив льо Дриан призова Саудитска Арабия да разкрие истината около убийството на дисидента журналист Джамал Кашоги, както и да накаже виновниците. Острият тон идва, след като кралството на няколко пъти промени официалната версия за случилото се. Джамал Кашоги бе един от най-яростните критици на краля на Саудитската Арабия Мохамед бин Салман. Смъртта му предизвика яростна реакция от целия свят и хвърли една от най-големите износителки на петрол в света в дълбока криза. Кашоги изчезна, след като влезе в консулство на Рияд в Истанбул в началото на октомври. Как точно е умрял Кашоги - не е разрязан, а удушен Тялото му така и не бе открито. Саудитска Арабия призна, че журналистът е бил убит, но прикрива обстоятелствата около събитието. Саудитска Арабия призна: Кашоги почина при бой в консулството Западните държави започват все по-яростно да критикуват кралството, като на дневен ред излезе и продължаващата военна кампания на Рияд в Йемен. Поради това Германия и Белгия са декларирали, че ще спрат да изнасят оръжия за Саудитска Арабия.  Берлин настоява ЕС да прекрати оръжейния износ за Рияд Саудитска Арабия призна: Кашоги почина при бой в консулството Берлин настоява ЕС да прекрати оръжейния износ за Рияд", "date": "2018.10.31", "title": "Турция: Кашоги е бил удушен веднага след влизането в консулството"}
{"url": "http://clubz.bg/75198-gerb_e_jivata_voda_na_bylgariq_pijte_do_dyno", "text": "Още през 2012 г. Бойко Борисов, тогава министър-председател за сефте, се похвали, че благодарение на неговото управление - има-няма три години, продължителността на живота в България се е увеличила с... една година. Ако беше вярно, няма да е зле да избираме все ГЕРБ, за да станем столетници.  ЦРУ: България трета в света по смъртност Днес, шест години по-късно, пресслужбата на Министерския съвет излезе с  , натъпкано със статистически данни и емулгаторни изречения за текстова спойка. Основната му цел е да каже, че   Защото вчера европейската статистическа служба (Евростат) съобщи, че България е страната на хората с най-къс живот в ЕС. А три региона са с особено ниска продължителност, по-ниска и от средната за България, която е 74.9 години:  , показва европейската статистика. Средната продължителност на живота в ЕС е 81 години. Официално от НСИ: Продължителността на живота в България намалява В пространното съобщение на правителствената пресслужба не се опровергават данните на Евростат, нещо повече - оттам цитират дори по-ниска средна продължителност на живота в България от тази на Евростат - 74.8 години. Но какво ни казва   - при ГЕРБ се живее добре, растат доходите, растат живородените деца, расте средната възраст на жените при раждане на първо дете, абе, всичко расте. По отношение на стандарта и качеството на живот на населението се наблюдават позитивни промени, пише в това съобщение. Не пише, че коефициентът на неравенството е най-висок в България. Казва го именно председателят на Националния статистически институт Сергей Цветарски - че сме на първо място в ЕС в категорията социално неравенство в интервю за \"24 часа\".  Три региона в България - рекордьори по кратък живот в ЕС Правителството отчита изпълнение на \"актуализираната Национална стратегия за демографско развитие на населението в България (2012-2030 г.)\". Но наскоро учени представиха анализ, изготвен по поръчка на фондация \"Фридрих Еберт\", и ясно показаха, че проблемът не е в \"ниската раждаемост\" у нас, защото тя си е нормална като за Европа, а в това, че \"няколко общини регистрират такава смъртност, каквато имат региони във военен конфликт\" (доц. Георги Бърдаров от СУ \"Св. Климент Охлидски\").  Детската смъртност намалява, уведомяват от МС. През 2017 г. в страната са починали 408 деца на възраст до една година, а коефициентът на детска смъртност е 6.4 на хиляда новородени. Не пише, че средният за ЕС е близо два пъти по-малък, тъй като европейският показател е 3.6 на хиляда новородени. Ама пишете в европейски контекст, колеги. Във века на интернет база данните са на един клик разстояние. България, Латвия и Литва са с най-ниска продължителност на живота в ЕС Всъщност какво се оказва - че средната продължителност на живота се е увеличила с малко повече от месец спрямо предишния период на управление (2014 - 2016 г.), в който управляваше пак Борисов. Добре де, ГЕРБ са жива вода, разбрахме скритото послание в прессъобщението. Ще пием до дъното. Двете най-големи демографски клишета в България Официално от НСИ: Продължителността на живота в България намалява Три региона в България - рекордьори по кратък живот в ЕС България, Латвия и Литва са с най-ниска продължителност на живота в ЕС Двете най-големи демографски клишета в България", "date": "2018.10.31", "title": "ГЕРБ е живата вода на България. Пийте до дъно"}
{"url": "http://clubz.bg/75191-mylchi_za_da_zapazish_braka_si", "text": "Отказът на обществото да се намеси в отношенията на едно семейство, в което има домашно насилие, не е само у нас – има го и във Великобритания, разбираме от „Анатомия на един скандал“  световен бестселър на британската писателка Сара Вон. Книгата е посветена на проблема с домашното насилие и зачестилите престъпления над жени, а у нас излиза на пазара месеци, след като Конституционният съд отказа да ратифицира Истанбулската конвенция. Междувременно броят на жените, станали жертва на насилие от началото на годината в България, вече е над 20. Повдигнаха три обвинения на Викторио, убил приятелката и детето си Кейт е прокурор, специализирала в случаите на домашно насилие. След като не успява да защити жертва на изнасилване и побой, при нея идва случаят на живота ѝ. Софи и Джеймс са въплъщение на перфектното семейство или поне така изглежда отстрани. Джеймс, грижовен баща, добър съпруг и успял политик, е обвинен в ужасно престъпление, а съпругата му прави всичко по силите си, за да докаже невинността му. Изследвайки границите на мълчанието, страха, срама и чувството за вина, Вон показва на какво е способна една жена, за да защити брака си. Прокурорката е решена да осъди на всяка цена виновния в очите ѝ Джеймс. От дългия си опит тя знае, че британските съдебни заседатели винаги отвръщат поглед, когато става дума за случващото се в едно семейство – особено когато съпругът е важен политик и делото заплашва да разтърси Уестминстър. Северин Красимиров: Не мога да повярвам, че аз съм го направил (ВИДЕО) На аутопсия в романа са подложени теми като потискането на истината, злоупотребата с власт и заблудата, че добре познаваш човека до себе си. Социалното послание е насочено към жените, претърпели физически, сексуален, психически и емоционален тормоз. Едновременно съдебна драма и портрет на един брак, в „Анатомия на един скандал“ Вон изследва най-мрачните кътчета в човешкия характер и изгражда психологическите портрети на всеки един от героите си, черпейки опит от журналистическата си кариера като бивш политически кореспондент на „Гардиън“. Северин Красимиров: Не мога да повярвам, че аз съм го направил (ВИДЕО)", "date": "2018.10.31", "title": "Мълчи, за да запазиш брака си"}
{"url": "http://clubz.bg/75190-istinata_za_vladko_murdarov_v_papkite_s_donosite_mu", "text": "В постагентурното си битие секретните сътрудници на ДС от културата не се изявяват като „по-културни“ от колегите си агенти от останалите обществени сфери. Най-чувствителните излизат от обществения живот и се оттеглят   на село, но те са малко. Най-откровените съвсем открито започват да служат на предишните си господари и даже влизат в политиката, а най-дебелокожите продължават да си работят и живеят, сякаш нищо особено не се е случило – често пъти със същите колеги, за които тайно са донасяли на службите. Известният езиковед и преводач от немски език проф. Владко Мурдаров е в третата категория – и преди, и след 10 ноември 1989 г. се занимава с научна и педагогическа работа, учи и преподава в Залцбург и Виена, работи в Института за български език, превежда… Освен това води рубрики и пише колонки по проблемите на българския език в БНР, БНТ и други медии. След като направи каквото можа за органите на тоталитарния режим, днес той продължи да прави каквото може за демокрацията – почти веднага след промените като директор на Българския културен институт в Австрия „Дом Витгенщайн“, след това и като дългогодишен автор на в. „Демокрация“, още куп отговорни длъжности в БАН и други институции…  . Мурдаров продължи своята хубава, пълна с постижения и признания у нас и в чужбина кариера на любимец на медиите и демокрацията, носител на няколко национални български и австрийски награди и след 2009 г., когато с Решение № 230 Комисията по досиетата обяви името му сред секретните сътрудници на Шесто управление   и на Първо главно управление на бившата Държавна сигурност. За разлика от други бивши сътрудници на ДС Мурдаров не реагира на оповестяването. Далеч по-бурно и агресивно бе отношението му към едно друго последващо обвинение, но това е друга история, за която вече сме разказвали. Според документите в периода 1975-1985 година по света и у нас агент Владко Мурдаров е написал собственоръчно и подписал със секретния си псевдоним Драган стотици доноси – основно срещу свои колеги в България и Австрия. Някой може да си зададе въпроса дали е станал агент, защото е заминал да учи и работи в Австрия, или е заминал за Австрия, защото е станал агент. Истината е някъде там, в папките с донесенията му. Един от първите документи в „Дело N 14287“ е справка за агента и уведомление, че: Изглежда, че австрийците и западногерманците са си плащали, за да могат български агенти да живеят и работят на Запад и да ги шпионират. Очевидно е, че за службите проверката е най-висшият израз на доверие. Следва справка от 22.01.1981 г., от която научаваме най-важните  биографични факти за „Драган“. През 1953 г. баща му, член на БЗНС, е бил осъден на три години лишаване от свобода за  . Дали е разпространявал позиви, разказвал вицове или е споделил с някого какво е чул по радио „Лондон“? Няма данни. Но присъдата на бащата не е попречила на сина да стане член на ДКМС през 1962-ра, дружествен секретар, член на ученическия комитет и зам.-председател на вузовската ревизионна комисия. След вербуването му „Драган“ е използван активно за оперативно обезпечаване на провежданите по линия на БАН международни мероприятия. И за събиране на всякаква информация за колегите си – най-вече кой какво казал по повод поредния предстоящ конгрес на БКП /партийна конференция/, партийни тезиси, международна обстановка… Владко Мурдаров е вербуван официално на 14 август 1975 г., но сведения от него започват да постъпват поне година преди тази дата, а най-вероятно и по-рано. Още на 4 юни бъдещият   агент изпраща информация за фондацията „Хердер“, с която разкрива пред ДС истинската й същност: И стипендиантите се възползват. От друго сведение през септември 1974-та научаваме, че от фондацията винаги молели стипендиантите    . Мурдаров получава Хердерова стипендия през 1972 г. и през 1975-а получава степен „доктор“ на Виенския университет. В едно от първите си   сведения в Том I, работно дело № 40888, агент Драган информира ДС за задачите на Секцията за съвременен български език в Института за български език към БАН. В ДС имат навика да искат от агентите си да им съобщават под формата на строго секретни данни общодостъпна информация. Може би така отчитат дейност. Вярно, че Институтът по български език не е военен завод, но това не значи, че в него не могат да попаднат хора с недостатъчна политическа подготовка, прикрити врагове на социализма и друг вражески контингент – или дори шпиони, изпратени от западните страни, за да откраднат тайните на българския език и да саботират работата по изготвянето на „Академичната граматика на българския език“. Дори изглежда, че точно това се случва – ето какво съобщава Драган: Подозрителната фигура е на Мари-Терез Тушебьов – 40-годишна френска монахиня, която голяма част от служителите в института смятат за шпионка, пише Драган, която  . И защо не, след като Драган получава задача от оперативния си ръководител да разпространява слуха за шпионската ѝ дейност? Голяма част от донесенията на агента са на тема кой какво казал или намекнал срещу властта. Например: В резултат на този донос Драган получава задача да покани М.Л. у дома си и да го помоли за помощ в изготвянето на кратка беседа, посветена на тезисите на другаря Тодор Живков, уж възложена на негов братовчед. Целта е установяване отношението на М.Л. към партийните тези за развитие на науката. Изпълнителният Драган направил каквото му било наредено, но М.Л. отказал да се занимава с политически тезиси, от които нито разбира, нито се интересува. Но и Партията и нейният боен отряд ДС не се предават лесно. Те искат да знаят мнението на колектива и отделните му членове – изглежда и през ум не им минава, че мнозинството нормални хора изобщо не се интересува от партийни тезиси. В Института е организирано открито партийно събрание   за обсъждане на тезисите. Обсъждане обаче не се получило. Драган обяснява това с две причини: Драган е прав, хората нямат желание да разговарят на политически теми – особено с него. Като пропуска само себе си, Драган разказва човек по човек кой какво не е свършил за шестмесечието и предлага свой подробен анализ на работния процес и (не)свършените задачи. Сведението е по повод справка за ЦК на БКП по повод „някои недостатъци“ в работата на Института по български език при БАН. ДС или ЦК на БКП ще трябва да решат дали тук става дума за диверсионни действия на западни разузнавателни централи  , или просто при социализма навсякъде се работи на принципа „Те ни лъжат, че ни плащат, ние ги лъжем, че им работим“. Драган донася за десетки свои колеги, но най-често за М.Л. – за командировките му, прави предположение за интимния му живот, съобщава, че си е купил нов транзистор „Грундиг“   и в един случай прекарва цяла вечер на гости у М. Л. в опит да види на коя станция е поставен транзисторът, но един от гостите седял през цялото време пред него и му попречил да види станцията. ДС иска от агента да докладва за предконгресни настроения в Института и той докладва: Конгресът минава и заминава, а ДС има съвсем нова задача за Драган – да събира следконгресни мнения. Такива също почти няма, но вместо да стои със скръстени ръце, Драган информира кой е работил много, кой малко и кой само се е подпирал на ленинския съботник. Впрочем ето една малка извадка със случайно избрани доноси на Владко Мурдаров за колеги от Института за български език: В това сведение абсурдът вече е толкова силен, че е много да се каже дали Е.Г. е разказал виц, дали професор Стоянов се е подиграл тънко с високопоставените лица, или съвсем сериозно е решил да узакони правоговорните им грешки – последното се е случвало неведнъж. В работата си за ДС нямащият още 30 години Драган се изявява и като критик-рецензент на научните трудове на колегите, коментира с голямо самочувствие кандидатурите за директор на Института през 1976 г., дава насоки за развитието на българистиката като наука. Но той не е първият, нито последният агент, който, опиянен от тайната си власт, започва да се вживява в ролята си на таен, но пълновластен господар, който лично решава съдбите на колегите си. Карат го да събира мнения и коментари по повод всякакви събития – пленуми, конференции, нов директор, нов филм или книга, уволнение – каквото и да стане, ДС трябва да знае кой какво мисли за станалото. Най-често колегите му не коментират политическите събития, но Драган има поставени задачи, затова не спира да пита и разпитва. И така се стига до следната ситуация, за която самият той докладва най-добросъвестно: Л.Л. от Института отказала неколкократно поканите да му отиде на гости  . Докато в един момент пред други колеги му заявила: Веднага след това друга колежка му казала, че може да я докладва какво чете в момента –  В края на този донос Драган учудено допълва, че това отношение към него е  . През 1980 г. агентът сключва граждански брак с Б.Й.,  . В тази ситуация ДС вижда своя голям шанс, но за това как ще го използва ще разкажем във втората част.", "date": "2018.10.31", "title": "Истината за Владко Мурдаров в папките с доносите му"}
{"url": "http://clubz.bg/75192-avstriq_obmislq_da_se_ottegli_ot_migracionen_pakt_na_oon", "text": "Австрия обмисля да последва САЩ, Унгария и Австралия и да се оттегли от международен пакт на ООН, регулиращ миграцията, предаде Ройтерс. Според дясното правителство на Себастиан Курц споразумението не разграничава ясно легалната от нелегалната миграция. Освен това, по техните думи, то нарушава суверенитета на държавите. Австрия няма да изпраща представители на церемонията  . Тя също ще се въздържи от правото си като членка на ООН да гласува пакта през следващата година на Общото събрание на организацията. Това споделиха източници, цитирайки Курц и вицеканцлера Хайнц-Кристиян Щрахе. \"Глобалният пакт за безопасна, организирана и редовна миграция\" бе одобрен през юли миналата година от всичките 193 членки на ООН, Премиерът на Унгария , който поддържа твърда линия по въпроса за имиграцията, обяви, че няма да подпише окончателния документ на церемонията в Мароко. Унгария напуска споразумението на ООН за миграцията е друга държава, която е имала вземане-даване по въпроса с Брюксел. Съпротивата е продиктувана най-вече от предложението на Европейската комисия за създаване на национални квоти за бежанците. Варшава също обмисля да се оттегли от пакта. Европейската комисия съжалява за решението на Австрия, съобщи в Брюксел говорителката на ЕК Наташа Берто. В момента Австрия е ротационен председател на Европейския съюз. И изтъкна, че документът ще бъде подписан на равнище държави, а не от Съюза като общност.", "date": "2018.10.31", "title": "Австрия обмисля да се оттегли от миграционен пакт на ООН"}
{"url": "http://clubz.bg/75165-putin_ne_izpravi_rusiq_a_q_obsebi", "text": "Пропагандата на Путин и създадената от него гражданска псевдорелигия се крепят на ограничен набор от положителни и отрицателни митове. На всеки отрицателен и стряскащ мит се противопоставя положителен. От извода, направен въз основа на анализа на тези митове, лъсва себелюбие и лоялност към режима. Ще приведа за пример няколко групи митове по схемата:  1. Слабите 90-те години на миналия век. 2. Стабилност при Путин. 3. Няма ли го Путин, пак ще е бардак, като през 90-те години. 1. Извратената педофилска Гейропа. 2. Традиционна, правилна Русия. 3. Европа е отвратителна, а ние сме красавци. Путин защитава нашите традционни ценности и децата ни от европейския гейразврат, който заплашва да се пренесе и в Русия. 1. Западът е в упадък. 2. Русия се възправя на крака. 3. При Путин пак сме най-умните и красивите и с всичко ще се справим. 1. Слаби западни лидери. 2. Силен Путин. 3. Провървя ни, имаме най-мощния лидер, с него няма да се провалим. 1. НАТО и САЩ са агресивен и русофобски блок. 2. Русия е миролюбива. 3. За нас САЩ са заплаха, но Путин е за мир. Парира американските коварни замисли и защитава интересите ни. 1. Бандеро-фашистка Украйна. 2. Русия е победителка над фашизма. 3. Путин е прав да се опълчи на фашизма в Украйна и защитава руснаците от разни бандеровци. ( ). 1. САЩ правят опит да подчинят Русия и да сложат ръка на богатствата в недрата й. 2. Путин защитава Русия от възможна американска агресия. За целта създава свръхоръжие и мощна армия. 3. Няма ли го Путин, е възможна война. Ще ни завладеят и поробят. За развенчаването на подобни митове е достатъчно на хората да се обяснят прости неща: Никой не заплашва Русия. Американците и европейците не се готвят да посегнат на природните ни ресурси, нито на историческото ни наследство. Фашистите не са на власт в Украйна и никой там не застрашава местните руснаци. Путин престъпно я нападна. Той не възправи Русия, а я обсеби. При него чиновници и олигарси мамят и крадат още повече в сравнение с преди. Заплахата от война идва от Путин, а не от НАТО. И така нататък. Как според вас на възрастни хора може да се обясни, че две по две е четири?", "date": "2018.10.31", "title": "Путин не изправи Русия, а я обсеби"}
{"url": "http://clubz.bg/75179-predlagali_pari_na_jeni_da_oklevetqt_specprokurora_mylyr", "text": "Федералното бюро за разследване в САЩ започна проверка по сигнал за предполагаеми опити за опетняване на репутацията на специалния прокурор Робърт Мълър, предаде Франс прес. \n\tТова съобщи Питър Кар, говорител на прокурора, който разследва твърденията за руска намеса в американските избори през 2016 г. \n\tПо думите на говорителя били предлагани пари на жени, за да обвинят магистрата в сексуални посегателства. Американският в. \"Хил\" съобщи, че с него и с други американски медии се е свързала жена, която заявила, че е работила с Мълър през 70-те. Тръмп обвини прокурор Робърт Мълър в конфликт на интереси Тя написала в имейл, че мъж й е предложил 20 000 долара, за да обвини прокурора в сексуален тормоз и посегателство. По думите й мъжът се представил като сътрудник на лобиста и водещ на предаване по крайнодясно радио Джак Бъркман. \n\tБъркман заяви на 20 октомври на страницата си във \"Фейсбук\", че разполага със скандална информация за Мълър. Обвинявайки го в алкохолизъм, той увери, че разполага със седем показания на жени, нападнати от магистрата през последните 40 години. \n\tБившият директор на ФБР Робърт Мълър бе назначен през 2017 г. да разследва подозренията за заговор между Русия и предизборния екип на Доналд Тръмп на президентските избори през 2016 г.", "date": "2018.10.31", "title": "Предлагали пари на жени да оклеветят спецпрокурора Мълър"}
{"url": "http://clubz.bg/75194-posleden_den_za_imotni_danyci_bez_lihvi", "text": "Днес изтича крайният срок за плащане на последната вноска за данък сгради и данък МПС за 2018 г. След 31 октомври върху дължимите суми за местни данъци започват да се начисляват лихви. Плащането може да се прави във всеки от 22-та районни отдела на дирекция \"Общински приходи\" в София независимо от адреса на имота. Всички каси разполагат с устройства за плащане с дебитни или кредитни карти. Плащане на местни данъци и такси може да се прави по банков път, както и онлайн през електронната страница на Столичната община. В районните служби може да ви бъде издаден и ПИН код, с който да си правите справки или да плащате онлайн. Друга възможност за плащане е по банков път или през интернет страницата на Столичната община. До 30 ноември пък трябва да бъде платена четвъртата такса от налога за битови отпадъци. Преди ден кметът на Столичната община Йорданка Фандъкова увери, че за 2019 г. (когато има местни избори, б.р.), местните данъци и такси в София няма да се увеличават.  ", "date": "2018.10.31", "title": "Последен ден за имотни данъци без лихви"}
{"url": "http://clubz.bg/75181-ubiha_prochut_mafiot_izigran_ot_djoni_dep_v_black_mass", "text": "Прочутият мафиотски бос в САЩ Джеймс \"Уайти\" Балгър, излежаващ доживотна присъда за множество убийства и други престъпления, е бил намерен безчувствен в килията си. След опити за реанимация 89-годишният затворник е бил обявен за мъртъв, съобщи затворническата администрация, цитирана от Ройтерс и ДПА.  \n\tСпоред американски медии Балгър е починал в строго охраняван федерален затвор в щата Западна Вирджиния, където бил прехвърлен в понеделник. Не е известно защо е бил преместен. Не са оповестени и подробности за смъртта му.  \n\tТв канал WPRI, позовавайки се на източници от синдикат на надзиратели, твърди, че смъртта се разследва като убийство. Телевизията съобщи, че предната нощ в същия затвор е имало убийство, но не е сигурно, че жертвата е бил именно Балгър.  \n\tСлед шумен процес Джеймс Балгър с прозвище \"Белия\" е осъден през 2013 г. за съучастие в 11 убийства, изнудване, пране на пари и притежание на оръжие. Две години по-рано той е заловен, след като в продължение на повече от 16 години бе в списъка на ФБР на най-издирваните лица, припомниха информационните агенции.  \n\tБалгър е извършвал престъпната си дейност в Бостън. Според вестник \"Бостън глоуб\" той е бил информатор на ФБР и е съумявал да се укрива от правосъдието толкова дълго с помощта на корумпирани федерални агенти. Вестникът, цитирайки три неназовани източника, заявява, че друг затворник, свързан с мафията, е разследван като заподозрян в убийството на Балгър.  \n\tВ съобщението на затворническата администрация се казва, че ФБР разследва причините за смъртта на мафиота.  \n\tБалгър и неговата престъпна групировка \"Уинтър хил\" са оперирали повече от две десетилетия в изолирания квартал Южен Бостън, населяван предимно от хора с ирландско потекло. Мафиотите са се занимавали с лихварство, залагания, изнудвания, разпространение на наркотици и убийства. Това са правели при благосклонността на агент от ФБР, който разчитал на информация за други банди.  \n\tДжеймс \"Уайти\" Балгър е заловен през юни 2011 г. в Санта Моника, Калифорния, където живеел с дългогодишната си приятелка. Задържането му става възможно по информация на бившата \"Мис Исландия\" Анна Бьорндотир, която обитавала къща в съседство. В кроткия пенсионер тя разпознала издирвания престъпник и уведомила ФБР, за което впоследствие получила наградата от два милиона долара.  \n\tФилмът \"Черна служба\" (Black Mass) с Джони Деп в главната роля пресъздава живота на избухливия и жесток мафиот. ", "date": "2018.10.31", "title": "Убиха прочут мафиот, изигран от Джони Деп в Black Mass"}
{"url": "http://clubz.bg/75184-karakachanov_hekimqn_mao_czedun_i_lepa_brena_v_spora_za_bg_pasporti", "text": "Това се зарече вицепремиерът Класимир Каракачанов в нервно интервю пред Антон Хекимян по бТВ. Военният министър нарече \"абсурдни глупости\" твъренията, че той или ВМРО ръководят бизнес с български документи за македонци, каза, че една стотинка не е взел и се зарече, че и да е правил други грешки като политик, никога не би си позволил компромис с \"каузата на живота си\". Шефът на агенцията за българите в чужбина бил лидер на 4-членна банда  Иначе действително той предложил арестувания Петър Харалампиев, който не е от ВМРО, а от гражданско сдружение \"БГ патриот\" за поста. Но не за друго, а защото другата възможност била да стане областен на София. А пък областен е \"много тежка работа\". От години неговото гражданско сдружение имало активности - организирало концерти и културни прояви за българите отвъд западната ни граница. На това Хекимян натърти, че концертите са били на . А Каракачанов обяви, че не е ходил на тези концерти и не слуша чалга. Всъщност самият диалог се превърна в по-голямото събитие, след като вчера Хекимян покани Велизар Енчев, който пряко обвиняваше Каракачанов, а в ефир цитираха Катя Матева - бивш шеф а Агенцията за българите в ужбина. Думи на Матева - която посочва посредници от адвокатска кантора в търговията с паспорти, послужиха и за статия във френското сп. \"Нувел обсерватьор\" - че у нас вицепремиер от \"патриотите\" ръководи бизнес с бг паспорти.  \"Нувел обсерватьор\": Как България фабрикува фалшиви и опасни европейци Каракачанов непрекъснато се оплакваше, че водещият го прекъсва.  На което водещият отговори с:  Видимо поизнервеният вицепремиер едва успя да каже, че именно по времето на Катя Матева са застояли хиляди преписки на кандидати за гражданство и че точно това било корупционна среда - когато например дадеш на майката и бащата паспорти, а откажеш на децата. И тогава хората започвали да търсят начини да се оправят корупционно. Сега тя клеветяла, защото е уволнена и търси реванш. Каракачанов обаче никак не бе доволен от страната в спора, която според него е взел тв водещият: \"Вие се опитвате просто да спекулирате в момента\", допълни лидерът на ВМРО. Хекимян отрече. Стигна се и до изконния въпрс - кой говори в слушалката на водещия. На повторения многократно въпрос – дали ВМРО или той трябва да носят политическа отговорност, Каракачанов отговори с въпрос: може ли да гарантирате за всеки един човек, когото познавате. На забележката на Хекимян, че Катя Матева е написала 20 страници факти, данни и имена как тече търговията, вицепремиерът каза, че ще напише 20 страници отговори на тези обвинения, които са \"пълни глупости\".  \"Нувел обсерватьор\": Как България фабрикува фалшиви и опасни европейци", "date": "2018.10.31", "title": "Каракачанов, Хекимян, Мао Цзедун и Лепа Брена в спора за BG паспорти"}
{"url": "http://clubz.bg/75157-shokyt_na_merkel_moje_da_blokira_ili_da_uskori_reformite_na_es", "text": "Съобщението на Ангела Меркел, че ще се оттегли като партиен лидер, а след време и като германски канцлер слага прът в колелата на реформите в ЕС, но според някои това в края на краищата може да засили ключовата роля на Берлин в европейската интеграция. 64-годишната Меркел каза, че нейният четвърти мандат, който приключва през 2021 г., ще е последен. За много политици от ЕС и анализатори, разнищвали този исторически ден, последиците вероятно ще са продължителна парализа и Германия, която е по-малко склонна да споделя богатството си и в конфронтация със съседите си. Някои обаче виждат най-малкото шанс, че този шок, предизвикан от слабите резултати на регионалните избори, може с времето да доведе до нова коалиция, по-ангажирана със засилването на ЕС. Това може да означава нова роля за възраждащите се еврофили, каквито са Зелените, или самата Меркел да се опита да излъска европейското си наследство, като се противопоставя на много от съпартийците си християндемократи в парламента. Натискът от страна на френския президент Еманюел Макрон и други да се договорят мерки за засилване на общата евровалута може отново да бъде пресечен на срещата на високо равнище на 13 и 14 декември, тъй като на Меркел може да й се наложи да прехвърли взимането на решения по ключови въпроси на новия лидер на ХДС, който ще бъде избран седмица по-рано. Министрите вече се договориха по някои фини настройки на правилата в еврозоната, но амбициите на Макрон за грандиозна нова структура и надеждите за по-широки реформи в ЕС след Брекзит, трябва да се поукротят.  За други обаче конфронтацията с Италия заради плановете й за радикално експанзивен бюджет през следващата година въпреки големите дългове, вече попари много от амбициите на Брюксел и слабата позиция на Меркел в Берлин вече не е толкова решаващ фактор. Изборните й проблеми са по-скоро показателни за по-нататъшния упадък на големите традиционни партии, тенденция, която беше изгодна както на Макрон, така и на евроскептиците като новата управляваща коалиция в Италия, казаха няколко дипломати от ЕС в Брюксел и други столици. На този фон намаляването на влиянието на Меркел след 13 години като ключов фактор в Европа може да означава, че на лидерите на ЕС ще им е трудно, когато се опитват да разрешат новите противопоставяния. Меркел изигра ключова роля в усмиряването на германските ястреби, когато ставаше дума за разделенията Север-Юг по въпроса за публичните финанси в еврозоната. Неотдавна тя помогна за преодоляване на разкола между Изтока и Запада относно субсидиите на ЕС и гражданските права, като отчасти се опря на опита си като някогашна жителка на принадлежащата към съветския блок Източна Германия. Гутенберг и институтът \"Делор\" очакваха Германия да запази широкия си проевропейски консенсус, да се придържа към установения курс за новото място на Великобритания извън блока и да се противопостави на опитите на Рим да не спазва бюджетните правила. Но \"градивните\" ходове за задълбочаване на интеграцията ще бъдат временно поставени в режим \"изчакване\": \"Не очаквам революции\". \n\t  От друга страна, икономисти в Ситибанк написаха, че изборният успех на Зелените може да е положителен за онези, които смятат, че реформата в еврозоната е добра за икономиката и дори провокират възникването в Германия на т.нар. момент на Макрон с появата на широко подкрепено центристко движение, което да се справи с проблемите. Сред скептиците обаче е Филип Ламбер, белгийският съпредседател на Зелените в Европарламента, който отбеляза, че успехите на Зелените са съчетани с възход на евроскептиците: Единствената надежда, каза той, е, че Меркел може сега да използва политическия си капитал, за да подтикне германците да приемат промени, които биха моделирали еврото не толкова в тяхна национална полза - възглед, повторение на този на икономиста от ING Карстен Брзески, който написа: \"Това може да даде на Меркел свобода и попътен вятър . . . да затвърди наследството си, вероятно с по-смели стъпки да реформира германската икономика и валутния съюз\". В мозъчния тръст \"Приятелите на Европа\" в Брюксел председателят Жил Мерит заяви, че Меркел е внесла \"инертност\" в ЕС, а провалът й да ограничи германския излишък е довел единната валута до върховно напрежение, което застрашава съюза.", "date": "2018.10.31", "title": "Шокът на Меркел може да блокира или да ускори  реформите на ЕС"}
{"url": "http://clubz.bg/75185-gardiyn_trymp_izpolzva_omrazata_za_da_pecheli_glasove_na_belite", "text": "Американският президент Доналд Тръмп използва последователна стратегия за създаване на кризи във връзка с имиграцията с цел да спечели подкрепата на белите избиратели за Републиканската партия на междинните избори за Конгрес, пише в редакционна статия британският вестник \"Гардиън\", цитирана от БТА. Според изданието Тръмп продължава да бъде представян за импулсивен и непредсказуем, но тази представа за него е погрешна. Вестникът твърди, че в действията на Тръмп са методични. Опасявайки се, че на междинните избори за Конгрес на 6 ноември избирателите ще гласуват срещу Тръмп, президентът избра да използва езика на омразата и разделението срещу своите политически противници, като по този начин цели да привлече белите избиратели на своя страна. \"Гардиън\" изтъква три действия на Тръмп, като подкрепят тезата за тази негова стратегия. , заповедта за разполагане на 5200 американски войници на границата между САЩ и Мексико. Изданието твърди, че по този начин Тръмп цели не да предотврати криза, а да я създаде. Той заяви, че в движещия се в Мексико керван от бежанци има и \"неизвестни лица от Близкия изток\", което според \"Гардиън\" не е вярно. Тръмп праща 5200 бойци на границата срещу мигрантите  действие на Тръмп, извършено с цел разделение, бе посещението му в Питсбърг, за да изкаже съболезнования на близките на загиналите, въпреки че голяма част от тях заявиха нежеланието си той да идва в града. Натрапването му в деня на личен траур разкрива неговата природа на създаващ разделение човек и на провокатор, пише \"Гардиън\". действие на Тръмп бе обявеното намерение за отмяна на придобиването на американско гражданство само и единствено на основание, че детето се е родило на територията на САЩ. Доналд Тръмп и краят на Американската империя \"Гардиън\" посочва, че самият Тръмп е син на имигрантка, че американската конституция е признавала родените на американска територия деца за граждани на САЩ в продължение на 150 години и че Тръмп едва ли може да отмени това правило с президентски указ, както твърди. Според британския вестник това изявление на американския президент разкрива намерението му да постави имиграцията (а това значи расовите различия) в центъра на кампанията за междинните избори. \n\tВ заключение \"Гардиън\" отбелязва, че Тръмп е последователен и желае да е президент само на някои американци, а не на всички. Човек, който мрази половината население на страната си, няма право да призовава за единство, в което не вярва и което е готов да потъпче и да осмее, обобщава британското издание. Доналд Тръмп и краят на Американската империя", "date": "2018.10.31", "title": "\"Гардиън\": Тръмп използва омразата, за да печели гласове на белите"}
{"url": "http://clubz.bg/75193-rumen_radev_akcii_mnogo_prisydi_malko", "text": "Сигнали за злоупотреби в Държавната агенция за българите в чужбина са постъпвали и в президентската администрация. Те са били предавани на прокуратурата. Това съобщи пред журналисти президентът Румен Радев. Той даде израз и на скептичното си отношение доколко ще има ефект от зрелищните акции на прокуратурата.  Това отбеляза Румен Радев във връзка с последните акции на прокуратурата. Държавният глава беше на тържеството по случай завършването на „Випуск Ботевски – II смяна“ на Военна академия „Георги Стойков Раковски”. Радев отбеляза, че в президентската институция са постъпвали сигнали за работата на агенцията за българите в чужбина. В понеделник бяха арестувани 30 души, замесени в злоупотреби и корупция при даването на българско гражданство, сред тях и председателят на агенцията Петър Харалампиев. 30 арестувани за корупция в Агенцията за българите в чужбина След това изрази съмнения в крайния резултат от действията на разследващите. Във връзка с думите на лидера на БСП Корнелия Нинова, че ГЕРБ е „хвърлил на кучетата малкия си коалиционен партньор“, президентът отговори: „Не влизам в кухнята на коалицията и на която и да било партия.\" Радев отново разкритикува политиката на коалиционното правителство: По-рано в речта си пред завършващите военната академия президентът и бивш началник на ВВС отново даде израз на неудовлетворението си от състоянието на армията. И изброи: Все пак той добави: \"Убеден съм, че предстоят по-добри времена, че българските въоръжени сили ще имат ресурс на осигуряване, адекватно на задачите в съвременната динамична среда за сигурност.“", "date": "2018.10.31", "title": "Румен Радев: Акции много, присъди малко"}
{"url": "http://clubz.bg/75180-trupove_na_dve_sestri_ot_sauditska_arabiq_izpluvaha_v_nyu_jork", "text": "Полицията в САЩ разследва мистериозната смърт на две сестри от Саудитска Арабия, чиито увити със скоч тела изплували в крайбрежен район в Ню Йорк миналата седмица, предаде Асошиейтед прес. \n\tСестрите, Тала Фареа на 16 години и Ротана Фареа на 22 години, били открити на 24 октомври на брега на река Хъдсън, който е на около 360 км от Феърфакс, щата Вирджиния, където живеели и били обявени за изчезнали през август. Към вчерашния ден разследващите все още не бяха определили причината за смъртта. Телата на сестрите били увити едно за друго с тиксо с лице едно към друго, но по тях нямало никакви видими следи от наранявания, каза полицията. Телата и на двете били с пълно облекло. В деня преди да бъдат открити телата, майка им казала пред разследващите, че получила обаждане от представител на саудитското посолство, в което на семейството било наредено да напусне САЩ, понеже дъщерите й били подали молба за политическо убежище, заяви вчера полицията в Ню Йорк. Генералното консулство на Саудитска Арабия в Ню Йорк посочи в изявление, че е \"назначило адвокат, който да следи случая внимателно\". Полицията в Ню Йорк изпратила следовател във Вирджиния, за да научи повече за сестрите. Началникът на детективския отдел Дермот Шей заяви, че особен интерес представлявало какво се е случило, след като те са били обявени за изчезнали, и какво ги е довело в Ню Йорк. Съдебни лекари установяват причината за смъртта, но засега изглежда изключена версията те доброволно да са скочили в реката от моста \"Джордж Вашингтон\". В изявлението си саудитското генерално консулство каза, че представители на посолството във Вашингтон се били свързали със семейството и \"са им предложили подкрепата му в тези трудни времена\". То добави, че сестрите са учащи, \"придружаващи брат си във Вашингтон\". Тала и Ротана се преместили в САЩ от Саудитска Арабия заедно с майка си през 2015 г. и се установили във Феърфакс, предградие на Вашингтон, заяви полицията. Ротана била записана в университета \"Джордж Мейсън\", но през пролетта напуснала. Говорител на \"Джордж Мейсън\" определи новината за смъртта й като \"трагична\" и заяви, че университетът сътрудничи на полицията. Полицията заяви, че сестрите били напуснали дома си и били настанени в приют след предишно изчезване през декември 2017 г. На 24 август отново били обявени за изчезнали. Полицията първоначално имала проблеми да установи самоличността на телата, тъй като по-голямата част от града и САЩ като цяло били заети с друга мистерия - пакетите с бомби, изпратени до десетина видни демократи и бюрото на Си Ен Ен в Ню Йорк, отбелязва Асошиейтед прес. Полицията разпространила фотороботи на лицата на сестрите и била публикувала нееднократни призиви към обществеността в социалните мрежи да помогне да бъде установена самоличността им.", "date": "2018.10.31", "title": "Трупове на две сестри от Саудитска Арабия изплуваха в Ню Йорк"}
{"url": "http://clubz.bg/75186-sasht_ottegliha_iskaneto_za_ekstradiciq_na_jelqz_andreev", "text": "САЩ оттеглят искането за екстрадиция на Желяз Андреев. Това съобщи премиерът Бойко Борисов в присъствието на главния прокурор Сотир Цацаров в Mинистерския съвет. Присъстваше и самият Андреев, както и приятелката му Милена Здравкова. Той бе част от дело за търговия на американска компания със Сирия на стоки с двойна употреба, по което в Щатите има осъдени. Желяз Андреев е служител в българския й офис. В изявление на посолството се казва, че екстрадицията вече е безпредметна и не би постигнала целите си. Съединените щати обвиниха Андреев и още четирима българи за нарушаване на ембаргото за търговия със Сирия. Българските власти обаче отказаха да го задържат след обществен натиск. След това България и САЩ започнаха консултации по искането за екстрадиция. Това каза премиерът Борисов. И допълни, че ситуацията е била изключително сложна. Самият Андреев заяви, че днес е най-щастливия човек в България. \"Няма да дадем Желяз\" пред Съдебната палата През април т.г. се разрази истинска публична кампания за защита на младия мъж, след като се разбра, че съдът в Добрич трябва да разгледа искане за екстрадиция от САЩ. По принцип обаче международните връзки по линия на правната помощ са в прерогативите на Върховната касационна прокуратура.", "date": "2018.10.31", "title": "САЩ оттеглиха искането за екстрадиция на Желяз Андреев"}
{"url": "http://clubz.bg/75188-povdignaha_tri_obvineniq_na_viktorio_ubil_priqtelkata_i_deteto_si", "text": "Софийската градска прокуратура повдигна три обвинения на Викторио Александров, който уби приятелката си и детето им преди два дни в столицата. Това потвърди пред бТВ градският прокурор на София Емилия Русинова. Убиецът и приятелката му се разделили преди няколко дни Александров ще отговаря за убийството на 23-годишната си приятелка Дарина Министерска, за убийството на детето им и за принуда спрямо таксиметровия шофьор, когото отвлече.  По думите му не помни нищо от двете убийства, но си спомня как се е разхождал в Северния парк с детето и се е возил в автобуси с него. След неуспешен опит за самоубийство Викторио Александров е в „Пирогов” без опасност за живота. От експертизата, която се очаква днес, ще стане ясно дали Александров ще остане в болница или може да бъде преместен в следствен арест. Мярката му за неотклонение ще бъде гледана утре, като прокуратурата иска постоянен арест. Очаква се и психиатричната експертиза, която ще определи дали може да отговаря пред правосъдието у нас.", "date": "2018.10.31", "title": "Повдигнаха три обвинения на Викторио, убил приятелката и детето си"}
{"url": "http://clubz.bg/75189-sled_bojkot_na_dps_i_bsp_nov_zlaten_pryst_za_kvoruma", "text": "След като през миналата седмица от ДПС се заканиха, че започват да прилагат „тактически“ действия за бойкот на правителството, днес това стана видимо с първото за седмицата заседание на Народното събрание. Парламентът не можа да събере кворум два пъти и успя чак от третия опит с любезното съдействие на…  ДПС: Предсрочни избори и правителство на националното съгласие Бойкот на кворума направиха не само от Движението, но и от левицата, като и двете партии твърдят, че атаката не е координирана. ГЕРБ и \"Обединени патриоти\" имат заедно 122-ма депутати – крехко мнозинство в хипотезата, в която няколко души от групите им отсъстват било по болест, било по лични или служебни причини. И така, часът е 9, тече регистрация на народните избраници. Таблото показва 111 души при необходими 121, за да започне работата на парламента. При втория опит бройката набъбна до 116 души – отново под изискуемия минимум. Третият опит закъсня с близо половин час, за да бъдат събрани липсващите депутати. Така в последния момент задъхани народни избраници от партията на Веселин Марешки поставиха карти в пултовете, но най-важна бе ролята на Панчев, който се регистрира в последния възможен момент като 121-вия депутат. Така бившият коалиционен партньор на БСП от Земеделски съюз \"Александър Стамболийски\" си спечели прозвището „златен пръст“ за деня. Според лидера на \"Воля\" Марешки това означава, че на практика БСП, а не неговите депутати са осигурили кворума и отказът им от регистрация е проформа. На въпрос дали действията на Движението са обвързани и с исканата оставка на вицепремиера Валери Симеонов, Цонев бе лаконичен, че това е риторичен въпрос. ДПС има самочувствие да е алтернатива на управлението От БСП в лицето на Крум Зарков също отрекоха атаката да е координирана. Зарков обаче  . Исканията за такава са заради изказването на вицепремиера по адрес на майките на деца с увреждания. Самият Спас Панчев обясни, че той винаги се регистрирал в началото на заседанията без изключение и в този смисъл не се асоциирал със „златен пръст“. По думите му на парламента предстоели важни закони за гледане и законодателната институция не може да си позволи да не работи. На въпрос защо се е регистрирал в последния възможен момент, Панчев се оправда с неработещ пулт. Всъщност изпадналият в немилост бивш депутат от БСП подкрепи правителството и по последния вот на недоверие, иницииран от левицата. По тънката струна заигра депутатът от ГЕРБ Тома Биков. Биков припомни, че предстои разглеждането на пакета от закони за хората с увреждания. И ако от ДПС и БСП отказват да участват в работата на парламента,  И благодари на Спас Панчев, че е дошъл на работа. Ако сагата с кворума продължава, това може да се окаже проблем не само заради поетите ангажименти към хората с увреждания, но и по отношение на приемането на бюджета за следващата година, който от тази седмица е разпределен за разглеждане в комисии. Въпреки че депутатите на ДПС и БСП дадоха заявка, че само няма да се регистрират, не и че няма да гласуват закони. ДПС има самочувствие да е алтернатива на управлението", "date": "2018.10.31", "title": "След бойкот на ДПС и БСП: нов \"златен пръст\" за кворума"}
{"url": "http://clubz.bg/75178-da_kajem_istinata_za_komsomola", "text": "Дейността на Комсомола, чиято 100-годишнина с нежност отбелязват комунистите у нас, в една демократична страна щеше да бъде определена като пропаганда на социална омраза. Да, комсомолците пламенно мразеха капиталистите, помешчиците и белогвардейците. Но Комсомолът всъщност беше дъщерна организация и не отговаряше в пълна степен за своите идеи. Ордени, доклад, песни: как отпразнуваха 100 години Ленински комсомол в София  През цялото си съществуване от 1918 до 1991 година Комунистическият съюз на младежта, съкратено Комсомол, се свеждаше в политическо отношение до функцията на „верен помощник на партията\". Единствено в самото начало на 1920-те години комсомолците можеха да си позволят да организират самостоятелни дискусии за свободата на половата любов и да се интересуват от фройдизма – Сталин обаче сложи край на всички дискусии. Впрочем, комсомолската възраст тъй или иначе беше свързана с половото съзряване. Съветският човек се създаваше на конвейер. Той възникваше първо като октомврийче, после се превръщаше в пионер с червена връзка, а след това, на 14 години, в онази преходна възраст, ставаше вече комсомолец. Спомням си как в моя клас момичетата, приети в Комсомола и свалили вече пионерските връзки, изведнъж се превръщаха в девойки със закръглени форми. Тук е мястото да се припомни, че Комсомолът беше младежка организация, сред чиито милиони членове партията активно разпалваше романтичния ентусиазъм на строители на светлото бъдеще. Този наивен ентусиазъм в много случаи стигаше до фанатизъм и бе залегнал в основата на подчинението и ловката експлоатация на младежите на строителните обекти на комунизма през първите петилетки. По-сетнешната носталгия по комсомолските години беше свързана главно със самата младост на комсомолците, които автоматично напускаха организацията, навършвайки 27 години. „Хитлерюгенд\" в Германия беше изграден върху расистка основа, докато съветският Комсомол беше класова организация, която особено в по-ранните години подчертаваше своя работническо-селски произход. И чуждите класови елементи, които нямаха възможност да влязат в Комсомола, автоматично бяха лишени от възможността за социално израстване. По онова време цялата страна знаеше наизуст призива на Ленин към комсомолците „да се учат, да се учат, и пак да се учат\", но всъщност ставаше дума за обучение по комунизъм, за един масов конформизъм, който упорито проповядваше и главният вестник на организацията „Комсомолска правда\". В историята на Съветския съюз Комсомолът се прослави преди всичко със своите подвизи през войната и по-късно при усвояването на целините. Но в качеството си на една чисто съветска организация той по-скоро подпомагаше цялостното налагане на еднопартийната система и така се грижеше за процъфтяването на страната. С някаква мрачна последователност всички ръководители на Комсомола от 1920-те и 1930-те години станаха жертва на репресии или бяха разстреляни. По-нататък връзката между Комсомола и КГБ беше заздравена от такива апаратчици като Александър Шепилов и Владимир Семичастни, които успяха да оглавят първо Комсомола, а после и КГБ. Сидеров чака Цветанов с \"комсомолския ентусиазъм\" на училище по политика Моето приемане в Комсомола в началото 1960-те години беше свързано с една лъжа. Тогава се увличах по романите на Ремарк и особено харесвах „Трима другари\", но когато на изпита за приемане в Комсомола в училище ме попитаха за любимата ми книга, аз отговорих: „Млада гвардия\" от Фадеев. Беше ми гадно, че излъгах, но докато крачех по московските улици, аз все току разлиствах новичката си членска книжка и изпитвах гордост, че вече съм възрастен. В един момент дори станах комсомолски секретар на нашия клас, но на комсомолските събрания вместо политинформация въртях плочи на Битълс и френски шансони. Бързо ме лишиха от комсомолската длъжност, а заради либералните ми възгледи директорът ме нарече „фашист\". С това моята комсомолска кариера приключи веднъж завинаги. През последните години на съветската власт комсомолските началници на различни равнища – от секретарите на районни комитети до функционерите на ЦК на ВЛКСМ – превърнаха дейността си в инструмент за обогатяване и се отдадоха на един съвсем не комсомолски хедонизъм. Два месеца преди разпадането на Съветския съюз Комсомолът беше разпуснат на своя извънреден 22 конгрес под звуците на песента „Не се разделям с Комсомола\" – дори в мига на политическата си смърт тази организация се държа напълно нелепо. Впрочем, в постсъветските времена именно от редиците на комсомолските дейци произлязоха много от ръководителите на Елцинова, а после и на Путинова Русия. И тъкмо смесицата от комсомолски плам и тъга по изгубената свръхдържава породи особената хибридна идеология на днешна Русия. Казано накратко: Комсомолът умря, но въпреки това е жив. Сидеров чака Цветанов с \"комсомолския ентусиазъм\" на училище по политика", "date": "2018.10.31", "title": "Да кажем истината за Комсомола"}
