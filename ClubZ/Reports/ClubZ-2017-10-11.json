{"url": "http://clubz.bg/59442-reformatorite_i_glas_naroden_s_4_idei_za_mediite", "text": "Коалицията \"Реформаторск блок - Глас народен\" предлага 4 законодателни мерки, които според тях ще доведат до по-чиста медийна среда, съобщиха оттам. Анонс за предложенията направи в края на миналата седмица представителят на РБ и бивш министър на здравеопазването Петър Москов.  Реформаторите и формацията на Светльо Витков, които се явиха заедно на последния парламентарен вот, искат строг контрол от Комисията за защита на конкуренцията за концентрации на медийния пазар, забрана офшорни компании да финансират медии, както и гаранция за \"пълно осветляване на собствеността на всяка медия\".  Ето и пълния текст за заявката: Преди два дни и един от отговорните за ескалирането на медийното напрежение - вицепремиерът Валери Симеонов, който бе заподозрян, че е отправил индиректна заплаха към Виктор Николаев от Нова тв, а след това поиска извинение от 4 национални електронни медии, също заговори (след Москов - б.р.) за нови регулации. Едно от предложенията също засяга собствеността.  Симеонов с нова закана: да спре държавното спонсориране към телевизиите", "date": "2017.10.11", "title": "Реформаторите и \"Глас народен\" с 4 идеи за медиите"}
{"url": "http://clubz.bg/59425-eminem_nareche_trymp_94_godishen_dqdka_rasist_video", "text": "След дълга пауза Еминем отново влезе във всички медии, като в прав текст нападна президента на САЩ Доналд Тръмп, съобщава Би Би Си. По време на наградите BET 44-годишният рапър представи 4-минутно фрийстайл рап видео, в което остро атакува американския държавен глава. Рапърът го нарече \"94-годишен дядка расист\" и заклейми феновете, които харесват президента. С какво се занимава порасналата дъщеря на Еминем Потребителите в туитър нямат търпение да видят дали американският президент ще отговори на рапъра. Във видеото Еминем е в паркинг, изправен пред камерата, за да рапира право към зрителите. Рапърът хвали бившия президент Барак Обама.  Състезателят по американски футбол Колин Каперник (който влезе в новините наскоро, като бойкотира националния химн на САЩ в знак на протест срещу Тръмп и расизма в страната - б.р.), баскетболната звезда Леброн Джеймс, Снууп Дог и Джей Коул са сред знаменитостите, които подкрепиха Еминем. Водещата Елън ДеДженеръс написа: „Обичам те, Еминем!“ Рап артистът Джей Кол го обяви за „Бог на рапа“, а Снуп Дог пусна свое видео, в което каза: Това не е първият случай, в който рапърът от Детройт критикува Тръмп.", "date": "2017.10.11", "title": "Еминем нарече Тръмп \"94-годишен дядка расист\" (ВИДЕО)"}
{"url": "http://clubz.bg/59427-rahoj_pita_puchdemon_obqvena_li_e_nezavisimost_ili_ne", "text": "Кабинетът на испанския премиер Мариано Рахой взе решение да поиска формално от регионалното правителство Каталуня да потвърди дали е обявило независимост на автономната област, съобщи в. \"Ел Мундо\". Новината обяви самият Рахой пред парламента в Мадрид след извънредна среща на министерския съвет. Това е предварително и задължително условие за предприемането на каквато и да било мярка, която Министреският съвет в Мадрид може да предприеме по силата на член 155 от конституцията. Пучдемон обяви символична независимост, но не веднага Става дума за ултиматум към властите в Каталуня да прекрати процеса на отцепване и да предложи да води диалог в рамките на закона, отбелязва \"Ел Мундо\". Рахой обаче не уточни какъв срок дава на каталунския премиер Карлес Пучдемон да даде отговор на искането му. Това искане към Пучдемон е фактически първа стъпка към член 155, пише изданието. По силата на този член централното правителство в Мадрид ще поеме контрол върху компетенциите на това в Барселона.  Рахой увери, че с това решение се цели да бъдат дадени разяснения на испанците и най-вече на каталунците, като бъде избегнато объркването, създадено от самите власти в автономната област. Той изтъкна, че от отговора на Пучдемон \"ще бъде белязано бъдещето на събитията в следващите дни\". Ако Пучдемон отстъпи и се подчини на закона, ще бъде сложен край на \"пропукването в съвместното съжителство\" - нещо, което според Мадрид е спешно необходимо. Речта на Пучдемон предизвика объркване. На практика правителството на Рахой поиска от това в Каталуня да уточнят дали е обявило или не независимост. Ето точните думи на Пучдемон пред парламента в Барселона: В действителност Пучдемон обяви символично независимост, но без незабавен ефект. Той предложи на парламента засега да приеме декларация за отцепване от Испания и да отложи тази стъпка поне с няколко седмици. Целта е да има възможност за преговори. По-късно 72-ма депутати - над половината в регионалния парламент, подписаха символичен документ. \"Ел Мундо\" обаче изтъква, че той няма никаква юридическа сила. Валдис Домбровскис – зам.-председател на Еврокомисията, потвърди призива си за пълно зачитане на испанския конституционен ред.", "date": "2017.10.11", "title": "Рахой пита Пучдемон: обявена ли е независимост или не?"}
{"url": "http://clubz.bg/59434-chas_za_specialist_v_sofiq_veche_moje_da_go_zapazite_i_onlajn", "text": "Пациентите в София вече ще могат да запазят онлайн час за преглед при лекар специалист в столичните общински лечебни заведения. От Столичната община представиха новия здравен портал , през който ще може да става това. В сайта има информация за близо 800 лекари от 35 специалности. За около 500 от специалистите има възможност и за резервиране на час за преглед онлайн. Бърза проверка показва обаче, че засега голяма част от включените специалисти не предлагат все още график за запазване на час онлайн. И най-често предлаганият начин за контакт с тях е телефони понякога имейл. За всяко лечебно заведение има информация, контакти и карта с адреса. Все още в портала не са включени двете общински акушеро-гинекологични болници - \"Шейново\" и и Първа АГ болница \"Св. София\". Освен да запазят час за преглед, пациентите могат да проверяват и резултатите от направени изследвания в конкретния ДКЦ. Личните лекари от общинските ДКЦ също ще бъдат поканени да подадат информация, за да бъдат включени в портала. За да се ползва услугата, пациентите трябва да се регистрират. Един потребител може да направи максимум 5 резервации за преглед и има право на 5 отказа от час. Ако пациентът направи 5 резервации и не изпълни нито една от тях, това ще се приема като умишлено блокиране на часове и профилът му ще бъде деактивиран. За пациентите под 18-годишна възраст, запазването на час ще прави родител. Мобилно приложение ще подсеща пациентите, че имат час за преглед.", "date": "2017.10.11", "title": "Час за специалист в София? Вече може да го запазите и онлайн"}
{"url": "http://clubz.bg/59433-grajdanska_otgovornost_moje_da_poskypne_s_200", "text": "800 000 коли със свалени номера заради неплатена „Гражданска\" При определянето на цената ще се вземат предвид всички регистрирани нарушения и влезлите в сила наказателни постановления. ", "date": "2017.10.11", "title": "\"Гражданска отговорност\" може да поскъпне с 200%"}
{"url": "http://clubz.bg/59429-uefa_potvyrdi_mqstoto_i_sypernicite_na_bylgariq_v_ligata_na_naciite", "text": "България е в трета урна на новия турнир на УЕФА Лига на нациите, потвърди европейската футболна централа, след като приключиха световните квалификации на Стария континент. Националният ни тим бе поставен там още в работния вариант на проекта, който бе разпространен през миналия месец. Надпреварата, жребият за която е на 24 януари в Лозана, стартира през есента на 2018 г. паралелно с европейските квалификации. Основната цел е да бъдат заменени контролните срещи, като паралелно с това да има състезателен характер. И, разбира се, да се генерират повече пари - за онези, които ги изкарват от футбол (разбирай - пълни стадиони, продажба на фенски стоки, тв права и т.н.). Урните (дивизиите) са четири, а във всяка една от тях ще има групи от по 3 или 4 отбора. Тимовете ще преминават по-нагоре и съответно ще изпадат. Голямата новина е, че четири състава от Лигата на нациите ще се класират на европейското през 2020 г., което ще се проведе не в една или две, а в повече държави на Стария континент. Ако даден отбор е придобил право на участие на финалите чрез квалификациите, квотата ще спечели следващият по класиране в Лигата. Това дава известен шанс на България, потенциални съперници на която са  Разликата спрямо септември е, че липсва Азербайджан, останалите тимове са същите. Мачовете започват на 6-8 септември. Финалите са на 5-9 юни 2019 г. Плейофите за попадане на Евро 2020 са на 26-31 март 2020 г.  Всички най-важни подробности за турнира вижте в линка по-долу: България е в третото ниво на Лигата на нациите", "date": "2017.10.11", "title": "УЕФА потвърди мястото и съперниците на България в Лигата на нациите"}
{"url": "http://clubz.bg/59428-bryuksel_podsladi_proekta_za_evropejska_shema_za_garantirane_na_vlogovete", "text": "Европейската комисия представи днес идеи, които да ускорят завършването на банковия съюз в ЕС с единна европейска схема за гарантиране на влоговете. Досега еврозоната е изградила първите два елемента на банковия си съюз - единен надзор от Европейската централна банка над най-големите банки в държавите с общата валута и единен фонд за решаване на банкови кризи, захранван с вноски от банките. Депозитите в тях обаче са осигурени в размер до 100 000 евро само от национални фондове за гарантиране на влоговете, които също се пълнят от финансовите институции. Комисията предложи през 2015 г. допълнителното им осигуряване с единна европейска схема, в случай че при тежка банкова криза националните системи не издържат. Законодателното предложение вече втора година се спъва в неохотата на финансово силни държави като Германия техните спестители да гарантират влоговете в южната част на континента, където банките са под бремето на лоши кредити. Заместник-председателят на Комисията Валдис Домбровскис днес обяви  , в което тя предлага постепенно изграждане на единната европейска схема за гарантиране на влоговете с две фази - презастрахователна и съзастрахователна. През първата единната схема ще може да отпуска заеми на националните, в случай че не им достигне ликвидност, за да гарантират влоговете на банка или банки в криза. Те ще трябва да връщат тези заеми. През втората - единната схема ще участва в гарантирането на влоговете, без да ѝ бъдат възстановявани използваните за това средства. Домбровскис подчерта, че преходът от първата към втората фаза ще зависи от намаляването на лошите кредити и обезценените активи от времето на финансовата криза.   Комисията предлага също единният спасителен фонд на еврозоната, Европейският механизъм за стабилност (ЕМС), да бъде използван като предпазна мрежа за единния фонд за решаване на банкови кризи, т.е. да го кредитира в случай на една или няколко фалита на трезори, които надвишават наличните му ресурси. Комисията подготвя предложение ЕМС да прерасне в Европейски валутен фонд в рамките на сегашната правна уредба на ЕС. Според днешното предложение на Комисията единната схема за гарантиране на влоговете ще се намесва, само след като ресурсите на националните схеми са изчерпани. Тя ще покрива част от необходимите средства, която ще расте от 30 на сто до 90 на сто до 2021 г. През втората фаза европейската схема пряко ще покрива загубите на спестителите, но само частично, докато главната тежест пак ще пада върху националните схеми. Лошите кредите постепенно намаляват, но общо са около 1 трилион евро, съобщи Ройтерс.", "date": "2017.10.11", "title": "Брюксел подслади проекта за европейска схема за гарантиране на влоговете"}
{"url": "http://clubz.bg/59440-zadyrjaha_izmamnika_aleksandyr_nikolov_vsyshtnost_spas", "text": "Измамникът Спас Василев, който стои зад профила Александър Николов е арестуван в Пловдив, съобщи Нова тв. Пред Клуб Z говорителят на главния прокурор Румяна Арнаудова каза само, че от медии научава това и официално в поркуратурата не е пристигало нищо от ГДБОП. Затова и не можела да потвърди. По-рано днес на брифинг Арнаудова каза, че от ГДБОП вече знаят кой е човекът, измамил стотици с евтини самолетни билети. Кой измамник създаде \"Александър Николов\"? Става въпрос за установени щети за над 20 000-30 000 лв. а измамените са повече от 40 души. В заплетена схема мъжът е завлякъл и десетки журналисти с пари и обещания за евтини самолетни билети.", "date": "2017.10.11", "title": "Задържаха измамника \"Александър Николов\" - всъщност Спас"}
{"url": "http://clubz.bg/59431-32_godishen_lekar_s_nagrada_za_blestqshta_operaciq_na_dete", "text": "Т. нар. Медицински оскар (National Mediacal Awards) получи 32-годишният д-р Станимир Сираков. Младият лекар стана известен с няколко уникални за България операции. При едната извърши мозъчна операция на 10-годишно момиче през артерия на крака му, като се избягва отварянето на черепа на детето, разказва Нова тв. Мозъкът на детето бавно загивал. И постепенно е щяло да се стигне до летален изход, обясни лекарят сериозността на ситуацията. \"Ние успяхме през артерия на крачето да стигнем до мозъка и да изолираме всички тези патологични връзки. За операцията на детето получихме поздравления от световни лекари, че сме едни от първите в света, които са направили подобна интервенция. Момиченцето е добре, възстановява се. Дадохме ѝ шанс за живот, защото подобни случаи в по-голямата си част завършват с фатален край\", допълва д-р Сираков. Той признава, че е имал много предложения за работа в чужбина. Според него най-важното е младите лекари да успеем да се докажем в България, за да може българският пациент да има достъп до тези модерни интервенции у нас и да не се налага да ходи в чужбина и да плаща в пъти повече за тях. „Усмивката на детето беше най-голямата награда за нас. Най-хубавото чувство е да се прибереш вкъщи и да знаеш, че си свършил работата си и на другия ден ще видиш един здрав пациент, на когото си успял да помогнеш”, обясни още той. 10-годишната Станимира страда от хидроцефалия. Животът ѝ се преобръща преди около две години след припадък в класната стая. Тогава започва и тежката борба на семейството. Майката на момиченцето изрази огромна благодарност към д-р Сираков. Д-р Станимир Сираков е роден на 24 октомври 1984 година в Кърджали. Завършва медицина през 2009 г. в МУ-София със специалност \"Образна диагностика\" и \"Интервенционална неврорентгенология\". От 2011 г. е част от екипа на болница “Св. Иван Рилски”. Младият специалист е един от малкото лекари в страната, извършващи високоспециализирани животоспасяващи процедури при мозъчни аневризми и облитериране на мозъчни и гръбначномозъчни артериовенозни малформации. Общо 14 отличия за медицина бяха раздадени на церемония във вторник вечерта.", "date": "2017.10.11", "title": "32-годишен лекар с награда за блестяща операция на дете"}
{"url": "http://clubz.bg/59430-syrbiq_na_finala_nie_zapochvame_kabinetyt_otpusna_158_mln_lv_za_pytq_do_kalotina", "text": "Правителството ще осигури допълнително 158,3 млн. лв. от държавния бюджет за модернизация на пътя от София до Калотина, съобщиха от пресцентъра на Министерския съвет.  Общата стойност на проекта е 177 млн. лв., като 47,3 млн. лв. ще дойдат по Механизма за свързване на Европа. Засега не се посочва кога точно ще бъдат отпуснати средствата от бюджета, но кабинетът  . Парите са за разширение на 14,5 км от ГКПП \"Калотина\" до пътен възел \"Драгоман\". Обществената поръчка за избор на изпълнител беше обявена от Агенция \"Пътна инфраструктура\" в средата на септември, а офертите могат да се подават до 30 ноември. Срокът за изпълнение е 852 календарни дни след възлагане на договора. За този участък проектнната скорост е до 100 км/час.  Докато търгът за тази отсечка вече е поне на етап избор на изпълнител, от АПИ паралелно обявиха и процедурата за изготвяне на технически проект на трасето между Драгоман и Сливница.  То е с дължина 17 км, а прогнозната му стойност е 117 млн. лв. без ДДС. Тук финансирането обаче трябва да бъде осигурено изцяло от бюджета. И в този участък ще бъде направено разширение до габарит 27 м, като пътят ще стане четирилентов, а скоростта ще достига 110 км/ч.  Срокът за изпълнение на поръчката е 910 календарни дни. Кандидатите могат да подават офертите си до 4 декември т. г., а срокът за изпълнение е 2,5 години.  В момента от околовръстния път до Сливница има по две ленти за всяка посока, а след това остава по една.  АПИ обяви търговете за пътя до Калотина Проектът за построяване на скоростния път \"Калотина – София\" е сред един от приоритетите в пътното строителство поне от 8 години, залегнал е и за следващия 4-годишен програмен период, заедно с магистралите \"Хемус\" и \"Струма\".   Още по време на първия си мандат премиерът Бойко Борисов направи заявка, че България трябва да бъде готова, преди Сърбия да стигне своя участък до границата.  Но финансирането се оказа по-голям проблем, отколкото се очакваше. Парите за пътна инфруструктура по оперативна програма \"Транспорт\" 2007-2013 г. се изчерпаха и проектът бе прехвърлен към настоящия програмен период. В крайна сметка първите 15 километра ще се изградят с парите по друг инструмент - „Свързана Европа“.    Но от българска страна строителството още не е започнало, докато сърбите напредват методично и ще са готови с тяхната част от трасето далеч преди нас – очаква се Белград да довърши магистралата от Ниш до Калотина до края на 2017 г..  Там финансирането е осигурено с гарантирани заеми от Световната банка, Европейската инвестиционна банка и Европейската банка за възстановяване и развитие. За да върви по-експедитивно строителството, обектите са разделени на малки лотове, като търговете за изпълнителите на два от тях дори бяха спечелени от българска компания - \"Трейс Груп Холд\". През септември беше пусната първата отсечка в участъка Пирот-Димитровград.  По този повод сръбският президент Александър Вучич заяви:  .   Магистралата София-Ниш е източното разклонение на европейския коридор №10, който свързва Сърбия с Австрия и Унгария и оттам към Западна Европа.  Дължината на сръбския участък от Ниш до българската граница е близо 87 км. Засега от него са построени 52 км и и правителството си е поставило цел да го финализира до края на годината.  На територията на България усмивката засега е 0 километра, а оптимистичната прогноза е за приключване към 2020 г. - и то при най-стегнато провеждане на процедурите и липса на жалби. ", "date": "2017.10.11", "title": "Сърбия на финала, ние започваме: Кабинетът отпусна 158 млн. лв. за пътя до Калотина"}
{"url": "http://clubz.bg/59420-neshto_ne_izliza_smetkata", "text": "Антон Тодоров се връща в журналистиката, протестът мина-замина, а заканите на Валери Симеонов продължават да висят.  Антон Тодоров: Борисов държеше да остана в парламента ГЕРБ се отърваха от тиктакаща бомба в групата, българските журналисти пиха по кафе пред празни столове, а правителството изтика поредния си скандал. И понеже явно си нямаме достатъчно, в \"гилдията\" сега ще влиза пореден \"журналист\" с политическо минало, връзки и зависимости. Той се готви и да скочи обратно в политиката при първа възможност при любимата му \"шайка\".И фактът, че през последните дни много хора се наслаждаваха на мачканите журналисти, на които \"така им се пада\", става малко по-обясним. \"Мълчанието убива\". Протестът за журналистиката (СНИМКИ) Опозицията пък просто използва случая да хвърли към управляващите поредната доза кал без смисъл и цел. Ако и БСП да могат да се похвалят с повече бивши журналисти в групата. СКАТ в пламенна защита на собственика си Валери Симеонов Вицепремиерът Симеонов, който заплашва не един и два пъти и дава ултиматуми от името на правителството, пък продължава да се наслаждава на измисления си пост, който варира между страшилище за кръчмите, \"тоягата\" на коалицията и шеф на въздуха по коридорите на Министерския съвет. Свободата на медиите ще продължи да потъва и утре, когато този скандал ще е вече избутан от други. И ще продължава, докато някой новоразвихрил се във властта открито размахва заплахата да спре \"държавните пари\" (разбирай парите, разпределяни от държавата) към непослушни медии.  Апропо, вие колко сте готови да плащате за независима медия? \"Мълчанието убива\". Протестът за журналистиката (СНИМКИ) СКАТ в пламенна защита на собственика си Валери Симеонов", "date": "2017.10.11", "title": "Нещо не излиза сметката..."}
{"url": "http://clubz.bg/59438-trymp_iskal_10_kratno_uvelichavane_na_qdreniq_arsenal_na_sasht_video", "text": "Американският президент Доналд Тръмп поискал близо десетократно увеличаване на ядрения арсенал на САЩ , съобщи телевизия Ен Би Си. Това станало през лятото, по-точно на 20 юли, по време на среща в Пентагона с най-висшите ръководители на националната сигурност. Така твърдят трима души, присъствали тогава в стаята. Точно тогава държавният секретар Рекс Тилърсън нарекъл Тръмп \"малоумник\". Тръмп: САЩ трябва да разширят ядрения си капацитет Според тях думите на Тръмп били в отговор на диаграми, които показвали постоянното намаляване на американските ядрени оръжия, започнало в края на 60-те г. на ХХ век. Президентът посочил, че иска по-големи запаси, а не цифрата да бъде на дъното на постоянно вървящата надолу крива. Това силно изненадало съветниците на Тръмп, след които началник-щабовете и държавния секретар Рекс Тилърсън. Те обяснили накратко законовите и практическите пречки пред увеличаването на ядрените оръжия, както и факта, че в момента положението е по-добро, отколкото в разгара на надпреварата във въоръжаването. Не е планирано увеличаване на арсенала, твърдят трите източника пред Ен Би Си. Срещата на 20 юли представлявала дълъг и на моменти напрегнат преглед  на американските сили и военни операции по света. Точно тогава, малко след края на срещата, представителите, останали там, чули Тилърсън да казва, че Тръмп е \"малоумник\". Някои от присъстващите твърдят, че не смятат, че изразеното от Тръмп желание за повече ядрени оръжия буквално нареждат на военните да увеличат арсенала. Думите на президента обаче повдигнали въпроси дали той е запознат с ядрения и други проблеми. Много пъти по време на дискусията Тръмп настоял и за допълнителни американски войски и военна техника по света. Всяко увеличаване на американския ядрен арсенал не само ще означава скъсване с десетилетната ядрена доктрина на САЩ, но ще нарушат международните договори за разоръжаване, подписвани от всички президенти от Роналд Рейгън насам. Такава стъпка може да отприщи световна надпревара във въоръжаването, смятат експерти. Тръмп стресна Русия с ядрения потенциал на САЩ Същото като САЩ щели да направят и Русия, и Китай, смята специалистът по ядрени оръжия Джо Чиринчоне. Той припомня, че вече 71 години не е имало военна мисия, изискваща използване на ядрено оръжие. Досега не са били съобщавани подробности за срещата от 20 юли. Те хвърлят допълнителна светлина върху напрежението сред главнокомандващия, членовете на кабинета му и военното ръководство на Пентагона, произтичащи от доста различаващите се възгледи, опит и основни познания, отбелязва Ен Би Си. Нещо повече - изказванията на президента показват, че Тръмп, който преди встъпването си в длъжност намекна, че САЩ \"трябва сериозно да засилят и разширят ядрения си капацитет\", изказал желанието си като главнокомандващ направо през военното ръководство в сърцето на Пентагона.     Ден по-рано - на 19 юли, имало друга среща. Тя се състояла в Ситуационната зала в Белия дом и била посветена на Афганистан. На нея президентът също изумил някои членове на своя екип за национална сигурност. Тогава Тръмп поискал от военните ръководители да уволнят командващия американските сили в Афганистан Джон Никълсън и сравнил съвета им с този на консултант в нюйоркски ресторант, чиято лоша работа струвала на бизнеса ценно време и пари. Дискусията била толкова непродуктивна, че съветниците решили тя да продължи на другия ден в Пентагона и да бъде посветена на по-малко въпроси, където президентът може да бъде по-силно фокусиран. Преброени ли са дните на Рекс Тилърсън? Във военното ведомство присъствали и вицепрезидентът Майк Пенс, финансовият министър Стивън Мнучин, шефът на Пентагона Джеймс Матис, шефът на началник-щабовете ген. Джоузеф Дънфорд, заместникът му Пол Селва, зам.-министър на отбраната Патрик Шанахан, главният президентски стратег Стивън Банън, зетят и съветник на държавния глава Джаред Къшнър и шефът на администрацията Райнс Прибъс. Заедно с Тръмп там дошли и говорителят на Белия дом Шон Спайсър и Кийт Шилър - по онова време оперативен директор на Овалния кабинет. Ядреният арсенал не бил най-важната точка от брифинга, заяви при условие за анонимност служител на Белия дом, поволен да коментира изказването на президента. А говорителката на Пентагона Дейна Уайт каза, че министърът на отбраната има много закрити срещи с президента и членовете на кабинета му. Такива разговори са за тесен кръг. Двама висши чиновници от администрацията заявиха, че президентските съветници обяснили причините, поради които увеличаването на ядрения арсенал не е осъществимо. Те изтъкнали договорните задължения на САЩ и бюджетните ограничения и отбелязали, че заради настоящия си конвенционален и неконвенционален арсенал САЩ са в по-добра отбранителна ситуация, когато ядреният им арсенал е бил по-голям. САЩ в момента разполагат с близо 4000 ядрени бойни глави в арсенала си според Федерацията на американските учени. Най-голям бил броят им в края на 60-те г. на ХХ век - 32 000. Като видял това на диаграмите, Тръмп заявил, че иска същия брой сега. Не е ясно по кое време на срещата Тилърсън е нарекъл Тръмп \"малоумник\". Според присъствали на двучасовото мероприятие, на него имало редица размени на гневни нападки. Самият Тръмп напуснал тогава Пентагона и казал на журналистите, че срещата била \"направо страхотна\". Тръмп стресна Русия с ядрения потенциал на САЩ Преброени ли са дните на Рекс Тилърсън?", "date": "2017.10.11", "title": "Тръмп искал 10-кратно увеличаване на ядрения арсенал на САЩ (ВИДЕО)"}
{"url": "http://clubz.bg/59432-protest_a_kakvo_idva_posle", "text": "След протеста на журналисти пред Министерския съвет няма да се събудим с етични, смели и независими медии. И въпреки това трябваше да бъдем там, за да покажем, че някои безобразия не могат да са част от нормалното. Подобни кисели оправдания за всяко бездействие са обидни. Най-вече за хората, които се завиват с тях. Разбира се, че безобразия е имало много преди репликите на Тодоров и Симеонов от миналата седмица. Вероятно някои от тях не по-малко са заслужавали протест. За добро или за лошо все пак няма „Спешна протестна помощ“ на държавна издръжка, която да е длъжна да реагира по сигнал на данъкоплатеца. Всеки сам разполага с тялото си и сам решава кога да го изправи пред някоя от сградите на властта. Нека всеки, който задава въпроса: „Ама вие къде бяхте, когато...“, да го задава сам на себе си. Сега се получи вълна от възмущение, сега имаше протест. После идват сериозните въпроси. За да има България етични, смели и независими медии, трябва да има най-малкото три неща – журналисти с подобна нагласа; публика, на която ѝ пука; политици, които осъзнават отговорността си. Присъствието на стотина колеги пред Министерския съвет показа, че първата съставка все още е налице. Присъствието само на единици граждани с различни от журналистиката занимания показа, че втората съставка не е съвсем налице. А ролята на политиците е поне в три посоки – да намерят механизъм за умно харчене на публичните средства за медии; да не легитимират кафявите издания, които не спазват елементарни правила на етичната журналистика; да създадат такава публична среда, в която нито един депутат, премиер, президент или прокурор да не си позволява репликата: А сега най-важният въпрос: журналистиката е различна от стоматологията – журналистите не могат да си купят необходимото оборудване и да започнат да продават труда си директно на пациентите/публиката. Редакциите са онази производствена единица, която може да осигури търсения от съвременния зрител/читател продукт. Тази работа не е One Man Show. Редакциите пък са предприятия – трябва да имат приходи, за да се издържат поне. И откакто хората спряха масово да купуват вестници и да потребяват основно телевизия и онлайн медии, източниците на приходи се ограничиха до рекламата. Държавата обаче е най-големият играч на този пазар чрез т.нар. комуникационни пари по еврофондовете и други подобни. След като се оплете в неразбрани шеги и ултиматуми, Симеонов се сети да заговори за това – за реалната собственост на медиите и за липсващия прозрачен механизъм за разпределяне на европарите от министерствата. В момента това се извършва с пряко договаряне – министър и издател, на четири очи. Сещайте се какви зависимости и независимости поражда това. Сега Симеонов заговори по темата, която никога не е засягал. Тя обаче присъстваше в програмата на второто правителство на Борисов, но остана само на хартия. Присъстваше и в предизборните програми на Реформаторския блок през 2014 г. и на „Да, България“ през 2017 г. Няма данни Симеонов да е бил заинтересуван по темата досега. Но създаването на прозрачен механизъм, който да позволява да се кандидатства за финансиране по проекти, с критерии, които са определени спрямо обществения интерес и които са равни за всички, може да бъде добра стъпка напред. Така и така европрограмите нямат нужда от реклама, нека властта приеме, че тези пари са за подпомагане на медии, които работят в обществен интерес и които пазарът на реклама на прах за пране не може да издържа. Втората роля на политиците е да не легитимират кафявите медии, които не спазват правилата на етичната журналистика. Това вероятно би създало известен конфуз, защото ще им се наложи да участват в изграждането на санитарен кордон около медиите от империята на техния колега Пеевски. Т.е. да не дават интервюта за тях и да не ги финансират. В момента правят и едното, и другото. Ако спрат да легитимират кафявите медии, ще дадат ясен сигнал и към зрителите/читателите, и към рекламодателите, сред които все още се намират доста негнусливи. Ако политиците изпълнят първата и втората роля, медийният пазар ще изглежда една идея по-чист. Това може да окуражи повече бизнесмени да отделят част от печалбите си, за да инвестират в качествена журналистика (такъв е случаят с Клуб Z - б.р.). А пък когато зрителите/читателите не са облъчвани с огромно количество лъжи и помия, вероятно ще бъдат по-информирани при избора си и ще настояват от властта да не допуска някой да казва на издател: „Имате хубав бизнес. Защо ви е...“", "date": "2017.10.11", "title": "Протест. А какво идва после?"}
{"url": "http://clubz.bg/59423-begbede_napuska_fejsbuk_zaradi_cenzurata_i_jenskite_gyrdi", "text": "Фредерик Бегбеде напуска фейсбук заради цензурата и любовта си към женски гърди. Ексцентричният писател обяви решението на официалната си страница в социалната мрежа, където е следван от 130 хиляди души. Бегбеде съветва почитателите си, ако също като него отказват да се огънат пред „пуританството на американски алгоритми“, да изтрият профилите си във фейсбук. И им дава адреса, на който желаещите могат да му пишат. В своя публикация отпреди няколко дни Бегбеде описва и цензурата, на която е бил подложен от фейсбук. На 6 октомври той обясни, че е бил „наказан“ от социалната мрежа, защото е публикувал снимка на зърно на актрисата Мирей Дарк.", "date": "2017.10.11", "title": "Бегбеде напуска фейсбук заради цензурата и женските гърди"}
{"url": "http://clubz.bg/59435-policejski_shef_druji_s_banda_telefonni_izmamnici", "text": "Арестуван е полицейски началник в Пловдив, съобщи Нова тв. Зам.-шефът на Трето РПУ Стоян Павлов е  твърди медията. Има подозрения, че зад тези контакти може да е извършвал определени услуги. Разследващите коментират, че засега това е само версия. Те обаче подчертаха, че срещу Павлов е имало няколко сигнала, по които са извършвани проверки. Шеф на МВР не бил издигнат в София, а понижен в Петрич... Заради Симитли  Засега официално съобщение за случая от МВР или от прокуратурата няма.", "date": "2017.10.11", "title": "Полицейски шеф дружи с банда телефонни измамници"}
{"url": "http://clubz.bg/59441-bylgariq_e_absolyuten_lider_po_ryst_na_samoletni_pytnici_v_es", "text": "Авиокомпаниите в ЕС са превозили 972,7 млн. души през 2016 година, съобщава европейската статистическа служба Евростат. Това е увеличение от 5,9 на сто спрямо 2015 година и с 29,1 на сто спрямо 2009 г. България е абсолютният лидер по ръст на пътниците – 22,5%, следвана от Румъния – 20,5%, и Кипър - 18,1 на сто.  В Унгария броят на пътниците в авиотранспорта е нараснал с 14,1 на сто, в Хърватия - с 13,8 на сто, изпреварваме дори в Португалия, и то преди драмите с референдума в Каталуня, която бележи увеличение от 13,7%.  У нас общият брой на пасажерите за годината e бил 9,32 млн. Haй-гoлям дял имaт пoлeтитe в EC – 6,81 млн. B paмĸитe нa Бългapия ca пътyвaли 164 000 дyши, a извън EC – 2,34 млн.  Това се дължи основно на инвазията в последните 2 години на нискотарифните полети, както и на големия интерес от някои азиатски дестинации, като Япония и Китай.  Вчера на най-голямото ни летище - в София, пристигна рекордният петмилионен пътник с полет от Варна на националния ни авиопревозвач „България Ер\". Пътниците на Летище София се увеличили рекордно Общият брой на пътниците е нараснал във всички страни членки, с изключение на Белгия и Словения, където е намалял със съответно с 2,7 и 2,2 на сто.  Сред петте водещи страни по брой на превозени пътници през 2016 година, най-силен е растежът в Испания (11%) и Великобритания (7,1%). Ryanair донесе нови рекорди на Летище София През миналата година транспортът между европейски държави е представлявал близо половината - 47 на сто - от общия обем на пътническите превози, а транспорът извън ЕС е бил над една трета - 35,6 на сто.  Под 20% са били националните превози - 17,3 на сто.  Най-много са били авиопасажерите във Великобритания, където общият им брой е достигнал 249 милиона души. Следват Германия (201 млн.), Испания (194 млн), Франция (145 млн.) и Италия (135 млн.).  Ryanair донесе нови рекорди на Летище София", "date": "2017.10.11", "title": "България е абсолютен лидер по ръст на самолетни пътници в ЕС"}
{"url": "http://clubz.bg/59419-zashto_v_sofiq_ne_e_hubavo", "text": "Градското пространство е наситено с власт и тя ни заварва беззащитни, защото е невидима. Мислим си, че животът е просто така устроен - висиш в задръстване, живееш в сянката на съседния блок, чуваш всяка кихавица у съседите. Тази невидима власт ни въздейства някак подсъзнателно, телесно. Може да не се трогнем много от това, че някой опитва да присвои военен завод на 200 километра от нас, но изпадаме в тиха истерия, когато излезем от дома си и заварим все така осеяния с дупки тротоар, прясно набучен с нелепите зебровидни колчета. Затова и така спонтанно възникват граждански движения в защита на града, най-често без идеология и дори без ясна програма - просто като рефлекс на телесната самозащита. Повече ги има в места като Стара Загора и Пловдив, за жалост по-малко в София, където градски дух така и не възниква. И все пак градът няма как да се развива чрез партизански действия - необходима е последователна и отговорна публична политика. Това ни припомни гостуването на световноизвестния датски архитект Ян Геел, дошъл да съветва софийската управа. Не че каза нещо, което не знаем. И не че в България няма талантливи архитекти, които да го направят. Просто престижът в глобалния свят се концентрира в ръцете на все по-малко звезди и имаме склонност да се вслушваме само ако говори някой от най-големите. Посланието на г-н Геел е просто: старата модерност свърши, навлязохме в пластичен, фрагментиран свят, който изисква нови решения. Разделянето на работното място от масовия жилищен комплекс (типично и за социалистическия урбанизъм) отдавна е изживяло времето си. Днес мъжът работи на едно място, жената - на друго, синът пък - от къщи по интернет. И всички те все по-често си сменят работата. Нещо повече - все по-малко хора образуват едно домакинство. В Дания например 47% от домакинствата са съставени само от един човек - неженен, разведен, овдовял. Старото стълпяване на определени места започва да става неадекватно, и то не само при жилищата, но и при офисите, които дистанционната работа ще пръска по приятни места сред природата. Епохата на масите е отминала, живеем във времето на индивида. Днес градовете не се състезават по мощ и слава, а по качество на живота, което привлича не само хората, но и инвестициите и иновациите. Какви са конкретните урбанистични следствия от тези процеси за българската столица, ако тя иска да се приближи поне малко към добрите места за живеене, които всяка година със завист гледаме в различните класации? София трябва да спре нелепите идеи за шеметни небостъргачи, които уж събират хората на едно място, а всъщност ги разделят в частни бетонни кутии. В епохата на виртуалните комуникации успешният град полага специални усилия да улеснява срещите и общуването лице в лице, да инвестира в публични пространства, пешеходни зони, зелени площи. Другият момент е, че той трябва да престане да служи на автомобила. Автомобилният транспорт задръства, замърсява, разболява. Поради което урбанистът трябва да заложи на следната стратегия - наместо да облекчава движението на коли с пътища и паркинги, да го затруднява, като успоредно с това се развива общественият транспорт. Притежанието на автомобил трябва да стане по-скъпо, по-неудобно. И тогава гражданите ще започнат да предпочитат алтернативите. Дори огромна Москва, която след падането на комунизма стана един от най-задръстените градове, днес сериозно е разтоварила централните си части. А София? Вместо да вдигне данъците на колите, общината повиши цената на трамвайните билети, вероятно за да закърпи някакъв ситуационен бюджет. Как да се придвижват хората? Според архитект Геел - пеша и с велосипед. Движението пеша предполага удобни тротоари, за които можем само да мечтаем, но също открити пространства, които да пресичат монотонните улици. Трябва да е приятно да ходиш - например да не те плиска вода изпод разлепената плочка на тротоара. Велоалеите също могат да поемат огромно количество трафик. При това те са много по-адаптивни към променящите се транспортни потоци, без да говорим за екологичността, тишината и ползата за здравето. В страни като Холандия и Дания около половината от придвижванията се извършват така: комбинация от велосипед и влак. За което само може да мечтае София, където карането на колело е екстремен спорт, а жп транспорът до околните места от години е затънал в дългове и май вече го отписахме. Новият град не бива да се мисли като машина за производство - той трябва да е по мярката на човека. Хубаво е, че тези идеи изтекоха в медиите. Може би тук-там те успяха да разклатят онези стари убедености, че повече и по-високо е непременно по-добре. Но нека се обзаложим, че в обозримо бъдеще промяна в София няма да има. Оставям пред скоби това, че големите инвеститори с небостъргачите ще се окажат по-силни от всякакви пешеходци. И че някой ще вземе парите и наместо да строи велоалеи, ще начертае едни жълти линии по тротоарите, както беше миналия път. Бедата е, че няма воля за дълбок обрат. А няма воля, защото не сме се пренастроили ценностно и самите ние, гражданите. Самите ние продължаваме да се удивяваме от голямото, бързото, лъскавото. А това е добре дошло за публичната власт, която услужливо вдига ръце и оставя метастазите на модерността да растат във всички посоки. Защо бизнесмените строят високи кули? Ами за да прославят фирмата си, да ни направят малки, долу, в подножието на своите \"Тръмп тауър\" или \"Софарма\". Защо алфа-мъжкарят, пък вече и любимата му трябва непременно да ни гледат от висотата на гигантския си джип? Защото автомобилът е продължение на тялото, на мускулите, на фалоса. От билбордовете ни атакуват крещящи цветове, хилят ни се самодоволни продавачи, прелъстяват ни нахални красавици. А от нас се очаква да се дивим и да купуваме. Ако щете, вземете и монументалната пластика, която днес трескаво запълва всяко празно място в градовете ни. Не, това не е публичното изкуство на западните градове, което експериментира с формата, играе с очевидностите, забавлява; това са навъсени, бронзови герои от учебника по история, които имат за цел да внушават вина и покорство. Как да обърнем града си към хората, как да му дадем човешки измерения? Досещате се сигурно - първо трябва да се освободим от култа към бруталната сила, с която е натоварено пространството, към сюблимното на кулите и двигателите, на скоростта и етажите. Тогава не само ще приемем, но и ще настояваме градостроителите да направят решителен завой - от кръговите кръстовища и мегаломанските стъклени паралелепипеди към град, който да е по нашата собствена мярка.", "date": "2017.10.11", "title": "Защо в София не е хубаво"}
{"url": "http://clubz.bg/59439-cveta_karaqncheva_deputatite_sa_bokluci_ne_sym_syglasna", "text": "Зам.-шефът на ГЕРБ Цвета Караянчева заяви, че не е съгласна с твърдението, че депутатите са \"боклуци\". Тя заяви, че е гласувала \"за\" оставката на Антон Тодоров. И припомни други емблематични случаи за нарушаване на свободата на словото като свалянето на предаването на Иво Инджев, на шоуто на Слави Трифонов и др. Караянчева припомни позицията на Тодоров, че не иска да хвърля повече сянка върху ГЕРБ, което според нея е достойна позиция. Разликата между Делян Добрев, чиято оставка не бе приета от парламента и Тодоров била, че първият е член на ГЕРБ. Тя определи обвиненията на БСП за роднински назначения в страната като \"едни малки костинбродчета\"", "date": "2017.10.11", "title": "Цвета Караянчева: Депутатите са боклуци? Не съм съгласна"}
{"url": "http://clubz.bg/59421-cecka_cacheva_vs_korneliq_ninova_tendenciozno_vadi_frazi_ot_doklada_mi", "text": "По думите й отделни фрази, поставени извън контекста, са били свързани в едно изречение и така образували  Тя се впусна в пространни обяснения що е то корупция, като очевидно атакуваше вчерашните изказвания на лидерката на БСП Корнелия Нинова.  По бТВ Нинова цитира част от доклада, подписан от Цачева, в който е записно, че  , а по време на КСНС управляващите обяснили, че една от основните причини за липсата на резултати за борба с корупцията е, че  Днес е КСНС при президента - обсъждат антикорупционния закон „Определение има, казва се Наказателен кодекс. В този закон предложението е тя да бъде сведена до административно нарушение, което се наказва с глоба“, коментира вчера Нинова.  Днес Цачева се възмути от тези изказвания: Войната ГЕРБ - президент продължава, КСНС се провали Тя категорично отхвърли каквото и да е неразбирателство по темата между управляващите и главния прокурор.  Нататък разясненията на Цачева продължиха, навлизайки надълбоко в правната материя.  Следващият абзац от доклада пък гласи:   Войната ГЕРБ - президент продължава, КСНС се провали", "date": "2017.10.11", "title": "Цецка Цачева vs Корнелия Нинова: Тенденциозно вади фрази от доклада ми"}
{"url": "http://clubz.bg/59424-posledniqt_diktator_na_evropa_za_pyrvi_pyt_pokanen_v_bryuksel", "text": "Европейският съюз е поканил беларуския президент Александър Лукашенко на среща на върха със страните от своето Източно партньорство през ноември. Някои намират тази стъпка за \"скандална\", съобщава днес интернет платформата  . Това би било първото посещение в Брюксел на човека, когото още наричат \"последния диктатор в Европа\", отбелязва изданието. 23-годишното управление на Лукашенко е осеяно с убийства и хвърляния в затвора на опозиционни лидери, фалшифицирани избори и побои на протестиращи от шпицкоманди на властта, се казва още в публикацията. Срещите на ЕС със страните от Източното партньорство се провеждат всеки две години и включват Азербайджан, Армения, Беларус, Грузия, Молдова и Украйна. Досега Беларус е била представлявана от външния си министър. В Минск още не са решили кого ще пратят на тази среща, но Лукашенко очаква висши представители на ЕС да го посетят в неговата столица, е казал пред изданието беларуският външен министър Владимир Макей. То цитира анонимен европейски източник за това, че Лукашенко отбелязъл напредък с това, че не пратил да бият никого на последните избори и освободил 169 политически затворници. Бившият генерален секратар на НАТО, датчанинът Андерс Фог Расмусен, коментира, че подобряването на отношенията с Беларус може да я отдалечи от орбитата на Русия. Според Расмусен обаче няма гаранция, че техните отношения ще останат все така близки. Остро на поканата е реагирал литовският евродепутат Петрас Аустревичус, според когото \"скандалната\" покана би деморализирала беларуската опозиция, която все още е обект на временни задържания и домашни арести. Според европейски дипломат, пожелал анонимност, беларуският \"диктатор\" би откраднал цялото внимание от другите лидери на срещата, насрочена за 24 ноември, и би я превърнал в свое шоу. Хрант Костанян, анализатор от мозъчния тръст Център за европейски политически изследвания в Брюксел, коментира, че няма логика ЕС да не кани Лукашенко, а да кани азербайджанския лидер Илхам Алиев, който е много по-суров диктатор.  Постоянните представители на държавите членки на ЕС днес обсъждат проект за заключения от срещата, в които се очаква да заличат израза, че ЕС \"признава\" аспирациите на Грузия, Молдова и Украйна един ден да се присъединят към него. За редакцията настояват страни като Германия и Холандия, в които е силна \"умората\" от разширяването на ЕС, пише EU Observer. Расмусен обаче предупреждава, че ако тази \"умора\" проличи в заключителния документ, това може да обезкуражи реформите в бившите съветски републики, които поред него са в рещаваща фаза.", "date": "2017.10.11", "title": "\"Последният диктатор\" на Европа за първи път поканен в Брюксел"}
{"url": "http://clubz.bg/59426-vijte_kak_srybskiqt_vynshen_ministyr_pee_na_turski_pred_erdogan_video", "text": "Сръбският външен министър Ивица Дачич изпя пред турския президент Реджеп Ердоган няколко песни, съобщава B92. Това стана по време официалната вечеря при посещението на Ердоган в Сърбия. Една от песните, чието заглавие е \"Осман ага\", Дачич изпя на турски.   По време на посещението Ердоган обеща газ, инвестиции и подкрепа за Балканите, и в частност за Сърбия. Според международните наблюдатели двудневното му посещение в Сърбия, която беше в свиреп конфликт с Турция по време на войната в Югославия, би могло да допринесе за засилването на ролята на Турция в региона.  ", "date": "2017.10.11", "title": "Вижте как сръбският външен министър пее на турски пред Ердоган (ВИДЕО)"}
{"url": "http://clubz.bg/59422-policai_presledvat_i_obstrelvat_sydiq_brakonier", "text": "Съдията от ОС-Ловеч Иван Иванов е бил задържан след преследване от полицейски автопатрул, докато \"се разхождал\" с криминално проявен приятел и две заредени пушки в гората с джип. Това стана ясно от брифинг на прокуратурата, която подготвя обвинение за магистрата. Инцидентът е станал в нощта на 5 срещу 6 октомври, а вследствие на бягството на Иванов и спътника му - шофьор и собственик на джипа, се заформила истинска \"каубойска\" 15-минутна гонка. Край с. Бохот, Плевенско, джипът бил установен, че се движи с угасени светлини, но с боен фар около 23 ч. през нощта. Което според усъмнилите се полицаи е предпоставка за забранения нощен лов. Освен това тойотата \"Ландкруизер\" се въртяла в кръг. По тази причина плевенският автопатрул ги подгонил, но те не се подчинили на подадените многократно сигнали и легитимации. В свидетелски показания ченгетата твърдят, че неколкократно се изравнявали с водача и викали: Така се стигнало до откриване на огън първо със стоппатрони, а накрая и с бойни. Полицаите са изстреляли 8 от първите, преди накрая с обичайните куршуми да спукат задните гуми на джипа, обяви днес говорителят на главния прокрор Румяна Арнаудова. На въпрос - какво обяснение дават задържаните магистрат и негов приятел, тя каза, че уж излезли да се разхождат (със заредени пушки!) и са се изгубили. После пък се били уплашили. Приятелят и спътник на съдията - някой си Васил Василев, има  регистрации за унищожаване и повреждане. Главният секретар на МВР е препратил информацията на главния прокурор Цацаров и от София един обвинител и двама следователи от т. нар. специализирано звено \"Антикорупция\" посетили Плевен. На място са установени 2 пушки и 119 бойни патрона, като има данни, че два са били изстреляни. Затова и са назначени дактилоскопски, ДНК и експертиза за барутни частици - за да се види кой има съпричастност към стрелбата и собствеността на оръжията. Досега не е повдигнато обвинение на съдията, каза Арнаудова, но най-очевидното е, че той ще отговаря за противозаконно пречене на орган на властта да си изпълни служебните задължения. Разследват се още 3 възможни престъпления: - неспазване на мерките за сигурност при бораване с огнестрелно оръжие; - ще се види дали магистратът е осъществил състава на чл. 322 от НК – не е попречил на очевидно извършващо се тежко престъпление; - както и дали съдията е държал незаконно огнестрелно оръжие, или двете са само на Василев. Впоследствие вероятно Цацаров ще иска отстраняването му от съдийската колегия на ВСС, тъй като за понеделник Иванов имал насрочени дела. От ОС-Ловеч разпространиха следното прессъобщение:", "date": "2017.10.11", "title": "Полицаи преследват и обстрелват съдия бракониер"}
{"url": "http://clubz.bg/59436-pase_politichesko_vliqnie_i_korupciq_zaplashvat_vyrhovenstvoto_na_zakona", "text": "и България е една от тях. Това пише в доклад на Комисията по правните въпроси и човешките права на Парламентарната асамблея на Съвета на Европа (ПАСЕ). Документът е представен вчера по време на есенната сесия на асамблеята.  Освен в България, заплахи за върховенството на закона има още в страните от ЕС Полша и Румъния, както и в Молдова и Турция. В преамбюла на доклада  страната ни, заедно с Полша и Турция, е спомената с това, че има опити за \"политизиране на съдебната система и съдилищата\", а по отношение на корупцията сме в една компания с Полша и Румъния.  В доклада на комисията на ПАСЕ са дадени конкретни избрани примери от всяка от споменатите като \"проблемни\" държави.   От Комисията по правни въпроси и човешки права на ПАСЕ припомнят, че България е под мониторинг от Европейската комисия от влизането си в ЕС и в последния доклад от Брюксел, получен на десетата годишнина от приемането ни в Съюза, е отбелязан \"значителен напредък\" в реформата на съдебната система. Въпреки това постигнатото за 10 години е далеч от очакваното. Припомнят се двете промени в конституцията, като за ремонта на основния закон от 2015 г., заради непълнотата на който Христо Иванов хвърли оставка, а Реформаторският блок се разцепи, се казва, че не са изпълнени редица препоръки на Венецианската комисия. Споменава се още, че в много на брой дела срещу България в Европейския съд по правата на човека става ясно, че процедурите по разследване на престъпления преди да стигнат до съдебна фаза се проточват твърде дълго. Друг пример за недобре работещата съдебна система у нас е, че и според Европейската комисия реформата в прокуратурата се смята за особено чувствителна тема. Главният прокурор е практически извън системата на взаимен контрол, въпреки че всяка година представя доклад пред Народното събрание, пише още в констатациите на документа, представен пред ПАСЕ, по отношение на България.  През юли 2017 г. Народното събрание обсъждаше промени в Закона за съдебната власт, които могат да ограничат финансирането на професионални организации на магистрати и да забранят участието в научни и академични мероприятия с чуждестранно финансиране, припомнят още от комисията по правни въпроси на ПАСЕ.   Темата за борбата с корупцията има дълга история в България, като страната още все още е на водещо място по ниво на корупцията срес страните в ЕС и заема 75-о място от 176 държави в света по този показател. Центърът за изследване на демокрацията говори открито за \"окупирана държава\" заради високото ниво на политическа корупция и корупция в администрацията, пише още в документа, публикуван на страницата на Парламентарната асамблея.   ", "date": "2017.10.11", "title": "ПАСЕ: Политическо влияние и корупция заплашват върховенството на закона"}
{"url": "http://clubz.bg/59443-valeri_simeonov_sutreshnite_blokove_maltretirat_horata", "text": "Вицепремиерът Валери Симеонов заяви пред БНТ, че ръководствата на големите телевизии трябва да преосмислят политиката си  Според него хората, и по-специално  политиците, \"биват малтретирани, особено в сутрешните блокове\". На въпрос защо, след като са толкова малтретирани, политиците съжаляват, когато вече не са депутати или министри, Симеонов отговори: После поясни, че пресили репликата за \"лазенето\". Симеонов каза, че политиците идват в медиите, защото това е начинът техните послания да стигнат до обществото. Той определи обвинението на ДПС, че използва език на омраза като \"куха фраза\". И допълни, че за него е било удоволствие да наблюдава протеста на журналистите пред МС. Той каза, че не е чувал кабинетът да се е разграничил от неговите изявления в Нова ТВ, които бяха разтълкувани като заплаха. И дори каза, че коментарът му на страницата на МС е бил съгласуван с пресслужбата.  ", "date": "2017.10.11", "title": "Валери Симеонов: Сутрешните блокове малтретират хората"}
