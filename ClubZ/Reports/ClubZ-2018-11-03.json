{"url": "http://clubz.bg/75356-mladej_s_shoforska_knijka_ot_edin_mesec_pregazi_dve_jeni_na_trotoar_v_karnobat", "text": "18-годишен младеж, който имал книжка от един месец, блъсна две възрастни жени на 70 и 84 г. на тротоар в Карнобат, съобщава Нова тв. Едната е починала на място, другата - по-късно в болница. Жените са отивали към гробищния парк заради Архангелова задушница.  Сигнал за инцидента е получен около 8.00 часа тази сутрин. Предполага се, че причина за катастрофата е несъобразена скорост, вследствие на което младежът е загубил контрол над автомобила. Шофьорът е задържан в Районното управление на Карнобат. Направена му е проба за алкохол, която е отрицателна. Образувано е досъдебно производство.", "date": "2018.11.03", "title": "Младеж, с шофьорска книжка от един месец, прегази две жени на тротоар в Карнобат"}
{"url": "http://clubz.bg/75355-specialitet_na_despodov_donese_tri_tochki_za_cska_sofiq_na_lauta", "text": "ЦСКА-София спечели с 1:0 срещу \"Локомотив\" (Пловдив) като гост в мач от 14-ия кръг на Първа лига. Кирил Десподов реши сблъсъка с попадение от пряк свободен удар в 57-ата минута. Головете от фаул - все красиви и ефиктни, вече са специалитет на национала. \"Червените\" бяха по-добри в двубой, в който чистите голови ситуации не бяха много на стадиона в парк \"Лаута\". С трите точки те събраха 32 и се изравниха с \"Лудогорец\", а \"Левски\" има 31 т., но и двата тима играят в неделя. \"Сините\" приемат \"Ботев\" (Пловдив), а шампионите гостуват на \"Етър\". Треньорът на ЦСКА-София Нестор Ел Маестро отново заложи в титулярния състав на 18-годишния Валентин Антов и той отново се представи добре. Първата по-добра възможност за откриване на резултата пропусна Мауридес в 21-ата минута. Бразилецът засече топката с глава в аут при центриране отдясно на атаката. Малко след това таранът получи още един шанс, но ситуацията бе по-трудна. В края на полувремето Станислав Манолев стреля добре, но вратарят Мартин Луков показа класа и изби. Локо получи най-добрия си шанс в 48-ата, когато Анте Аралица се откъсна отдясно и шутира, но Витаутас Черниаускас не му позволи да вкара. Така гостите поведоха в 57-ата след нарушение на Димитър Илиев срещу Кристиян Малинов пред наказателното поле. След това \"Локомотив\" натисна, но стигна само до опасни центрирания. В 86-ата Али Соу можеше да направи 2:0, но подходи доста лежерно и не успя да преодолее Луков. И това стигна обаче на ЦСКА-София да спечели.", "date": "2018.11.03", "title": "Специалитет на Десподов донесе три точки за ЦСКА-София на \"Лаута\""}
{"url": "http://clubz.bg/75316-devette_riska_ot_globalna_katastrofa", "text": "Кои са деветте риска от глобална катастрофа. Мрачната подборка е на The Global Challenges Foundation. Ето ги и систематизирани в сп. \"Нюзуик\": По мнението на експертите заплахата от ядрена война сега е много по-голяма отколкото преди 10 години. Тя не само ще доведе до човешки жертви, унищожение на градове и лъчева болест, но и ще предизвика мини ледников период. Да бъдат произведени те не е сложно, а модификациите на микробите са по-лесни отвсякога. В доклада се прогнозира, че вероятността от повишаване на температурите на планетата с 3 градуса по Целзий или повече, е едно към три. В такъв случай Ню Йорк и други разположени край море или океан градове ще останат под вода, а лишени от домовете си хора ще трябват да търсят къде да живеят. Замърсената околна среда, миграцията на чужди биологични видове на планетата и разрушаването на естествените местообитания - всичко това представлява риск за екосистемата. Това означава дефицит на прясна вода, намаляване на качеството на почвите и по-малко биоразнообразие. Експертите се опасяват от появата на нови болести, за които нашите организми нямат защити, както и от заразяването с микроби на гъстонаселени градове и съществуването на резистентни на заболявания причинители на болести. Според научните данни потенциален катастрофален сблъсък се случва средно един път на 120 хил. години. Експертите се опасяват, че отломките и прахът в атмосферата могат да затъмнят Слънцето за няколко месеца, което ще доведе до гибел на екосистемата и липса на реколта. Вероятно стотици милиони хора ще загинат. Според оценките на вулканолозите такова изригване се случва средно на 17 хил. години. То предизвиква унищожението на хора и животни, разрушаването на селскостопанската инфраструктура и глобално застудяване. Изхвърлянето във въздуха на вещества - например на аерозоли, които да отразяват в космоса слънчевата светлина и топлина, с което учените искат да намалят вредното глобално затопляне. Но ако нещо стане не както е замислено, ще пострадат всички живи същества на планетата. Това може да дестабилизира климата локално и глобално, както и да окаже негативно влияние върху ред елементи на глобалната екосистема. В добавка внезапното спиране на геоинженерството ще предизвика бързо и рязко глобално затопляне, а природните и социални системи няма да имат време за адаптация. Авторите на доклада особено се безпокоят от перспективата роботите да започнат да превъзхождат хората по ниво на интелекта, както и от факта, че компаниите, които разработват изкуствен интелект се съсредоточават върху функционалността, но не и върху етиката.", "date": "2018.11.03", "title": "Деветте риска от глобална катастрофа"}
{"url": "http://clubz.bg/75347-apple_veche_ne_struva_trilion", "text": "Първата компания на стойност трилион долара - Apple - падна под психологическата граница само след тримесечие. Акциите на компанията загубиха 6% от стойността си и пазарната капитализация падна под трилион. Това е под очакванията на прогнозата за последната четвърт на годината. Apple пак ще забавя миналогодишните iPhone-и Ключова причина по всяка вероятност е спадът в продажбите на iPhone - компанията обяви, че вече няма да съобщава данни. Компанията на покойния Стийв Джобс не е единствената, която страда от загуби в сектора. Макар новите играчи на пазара да показват растеж, гигантите отбелязват спад. Причината - няма сериозна мотивация на пазара за честа смяна на устройството, въпреки че всяка година големите пускат нови модели. Потребителите просто използват по-дълго телефоните си. Мощните устройства втора ръка от предишна или по-предишна година пък са практически еквивалентни по функционалност със средния клас от последното поколение. Amazon вече струва 1 трилион долара Още две компании се борят да са с над 1 трилион капитализация, но и двете не са преки конкуренти с Apple - Amazon и Microsoft. Amazon вече струва 1 трилион долара", "date": "2018.11.03", "title": "Apple вече не струва трилион"}
{"url": "http://clubz.bg/75338-a_mejduvremenno_na_moreto_izvyn_sezona_snimki_i_video", "text": "Когато свърши сезонът на туристите по морето, започва сезонът на инвеститорите. Далеч от \"всекидневните погледи\" по Черноморието започват да се градят малки и големи строежи - на хотели и на частни вили, за да посрещнат следващото лято изненаданите редовни посетители. Или да зарадват любителите на хотелското настаняване. Ето малко гледки от първа линия на някои от най-емблематичните места по морето, които уви, вече няма да бъдат така девствено емблематични. Гери Николова пише и прилага снимки във фейсбук: Намарението на столичен ресторантьор да строи \"две вили с басейн\" на около 2000 квадратни метра на емблематичната за поколения наред скала Германката край Созопол предизвика брожения както сред местните жители и рибарите, така и сред любителите на природата, които от години посещават това красиво място. Но пак всичко е законно - земята е частна собственост, а според екоинспекцията в Бургас строежът няма да навреди на околната среда. Инвеститорът щял на добра воля да изгради път до скалите, защото очевидно държавата не се е погрижила да даде такива гаранции.  Каквото и да се каже за Иракли, все ще е малко. Заради презумпцията, че на времето там е имало пионерски лагер, днес голяма част от земята е урбанизирана територия. И така на плажа, на първа линия, на самия пясък, с любезното съгласие на всички институции, изникна ето това: ", "date": "2018.11.03", "title": "А междувременно на морето. Извън сезона (СНИМКИ и ВИДЕО)"}
{"url": "http://clubz.bg/75352-gerb_20_000_lv_maksimalno_obezshtetenie_pri_smyrt_na_syprug_roditel_ili_dete", "text": "20 000 лева обезщетение за претърпени  вреди при смърт на близък. Такова предложение за промени в Кодекса за застраховането е предложила Менда Стоянова, която е и председател на бюджетната комисия на парламента, разкрива правният сайт Проектът за изменения на кодекса вече мина на първо четене в пленарна зала, предстои гледането му на второ четене. Между двете обаче Менда Стоянова   да се създаде нов чл. 493а в КЗ, в който да се запише, че съпрузите, децата и родителите могат получават 20 000 лева еднократно обезщетение за претърпени неимуществени вреди за смъртта на свой близък. Такава сума се предвижда и за човек, който живее на семейни начала с починалия, за осиновители и осиновени деца. Вдигат застрахователните суми за \"Гражданска отговорност\" Братът и сестрата може да получат 15 000 лева, а 5000 лева по изключение други лица, които са създали емоционални отношения с починалия по време на настъпване на непозволеното увреждане, предлага още Менда Стоянова. Същите размери обезщетения да бъдат определяни и от застрахователя на виновния водач или по съдебен ред при смърт или телесно увреждане на човек, е друга нейна идея. Не на последно място Стоянова предлага и таванът на обезщетенията да важи и за всички застрахователни събития, настъпили преди влизането в сила на измененията на Кодекса за застраховането. През юни Наказателната, Гражданската и Търговската колегии на Върховния касационен съд излезе с тълкувателно решение, в което се казва, че братята, сестрите, бабите, дядовците и внуците на починалия имат право на обезщетение за неимуществени вреди, причинени от неговата смърт, припомня още правният сайт. Това тълкуване се отнася до търсенето на компенсация в наказателния процес. В решението си върховните съдии допълниха кръга на лигитимираните да се присъединят като граждански ищци в него с братята и сестрите на починалия и с неговите възходящи и низходящи родственици от втора степен. Що се отнася до гражданския процес, с тълкувателното решение на ВКС, кръгът на легитимираните да търсят компенсация за болки и страдания, претърпени от смъртта на близък, на практика беше напълно отворен. С него върховните съдии дават възможност по изключение да получи обезщетение за морални вреди от нечия смърт и  . През първия месец след постановяването на решението, делата срещу застрахователи в Софийския градски съд се увеличиха двойно. Обезщетения за неимуществени вреди от смърт вече претендират братя, сестри, баби, дядовци и внуци и хора без родство с починалия, които твърдят, че изпитват болки и страдания от загубата. Масово новите искове бяха за случаи, при които най-близкият кръг от роднини вече е получил компенсация, но такава търсят по-далечни близки. Освен това повечето бяха за смърт на пътя през 2013 г. и бяха заведени малко преди да изтече петгодишната давност за претендиране на обезщетение. Застрахователите започнаха да обмислят въвеждането на лимити на обезщетенията по „Гражданска отговорност“, като се коментираше таван от 40 000 лева. Отделно компаниите повишиха и цената на „Гражданската отговорност“ с около 50-100 лева. В \"кафявите\" медии потече поредна атака срещу \"съда на Лозан Панов\", който с решението си бил повишил цената на Гражданската отговорност.", "date": "2018.11.03", "title": "ГЕРБ: 20 000 лв. максимално обезщетение при смърт на съпруг, родител или дете"}
{"url": "http://clubz.bg/75353-evropa_syjalqvame_iran_izpylnqva_angajimentite_si", "text": "Това се казва в изявление, разпространено от Европейската служба за външно действие (ЕСВД). То е подписано от дипломат № 1 на ЕС Федерика Могерини, външните министри Жин-Ив Льо Дриан (Франция), Хайко Маас (Германия) и Джеръми Хънт (Великобритания), както и от финансовите министри на трите страни – Брюно Льо Мер, Олаф Шолц и Филип Хамънд. Те изтъкват, че планът е ключов елемент от глобалната архитектура за неразпространение на ядреното оръжие и на многостранната дипломация, подкрепени единодушно от Съвета за сигурност на ООН. Той е важен за сигурността на Европа и на целия свят. В изявлението се припомня, че СВПД работи и изпълнява поставената задача. От Международната агенция за атомна енергия (МААЕ) потвърдили в 12 последователни доклада, че Иран изпълнява поетите ангажименти. Европейските страни по споразумението очакват Техеран да продължи да ги спазва. \"Санкциите срещу Иран идват...на 5 ноември\" С новите си санкции срещу Иран САЩ нанасят за пореден път мощен удар на Договора за неразпространение на ядрените оръжия, заяви министерството на външните работи на Руската федерация, цитирано от ТАСС, съобщава БТА. \"Обявената от Вашингтон нова вълна от антиирански санкции цели да подрони последователните усилия за запазване на въпросната договореност, предприемани от участниците в Съвместния всеобхватен план за действие по иранската ядрена програма\", се казва в изявление, поместено днес на сайта на руското дипломатическо ведомство. Поетият от Вашингтон курс към разрушаване на международноправните инструменти в сферата на ядреното неразпространение и контрола над въоръженията буди дълбоко разочарование и нарастващо безпокойство. САЩ нанасят нов мощен удар по Договора за неразпространение на ядрените оръжия, лицемерно разсъждавайки, че е необходимо да бъде укрепен, а фактически насочват нещата към разпадането му, твърди външното министерство в Москва.", "date": "2018.11.03", "title": "Европа: Съжаляваме, Иран изпълнява ангажиментите си"}
{"url": "http://clubz.bg/75354-hamenej_krajniqt_gubesht_shte_sa_sasht_a_iran_pobeditelqt", "text": "Върховният ръководител на Иран аятолах Али Хаменей заяви днес, че президентът на САЩ Доналд Тръмп е дискредитирал страната си и че крайният губещ от възстановяването на санкциите срещу Техеран ще е Вашингтон, предаде Франс прес. \"Санкциите срещу Иран идват...на 5 ноември\" Европа: Съжаляваме, Иран изпълнява ангажиментите си Той осъди възобновяването на американските санкции, най-вече тези срещу иранския петролен отрасъл, които се очаква да влязат в сила в понеделник. Според аятолаха крайният губещ в този спор ще са Съединените щати, а победителят ще е Ислямската република. Европа: Съжаляваме, Иран изпълнява ангажиментите си", "date": "2018.11.03", "title": "Хаменей: Крайният губещ ще са САЩ, а Иран - победителят"}
{"url": "http://clubz.bg/75333-bez_sleda_18_400_myrtvi_ili_bezsledno_izcheznali_migranti_v_afrika", "text": "Един по един, по пет в гроб, ковчезите биват заровени под червената пръст в неподдържан край на южноафриканско гробище. Надписът върху евтиното дърво свидетелства за тяхната анонимност: \"Неизвестен мъж\", разказват  Тези мъже са били мигранти от други африкански страни, нямащи почти нищо и потърсили препитание в процъфтяващата сива икономика на провинция Гаутенг. Името й в свободен превод означава \"земя от злато\". Вместо богатство обаче мнозина намират смъртта си, никой не знае имената им и никой не търси телата им. Над 4300 души са изгубили живота си в Гаутенг от 2014 до 2017 г. Някои от тях свършват тук, в тишината на гробището \"Олифанцвлей\", сред туфите трева, избуяла над малки табелки, на които пише: \"Сектор за бедни\". Някои от ковчезите са толкова малки, че могат да принадлежат единствено на деца. ЕС се отказва да прави лагери за мигранти в Северна Африка Докато по света хора бягат от война, глад и безработица, световната миграция достигна рекорни равнища - 258 милиона души през 2017 година. Доста по-малко видими обаче са жертвите на тази масова миграция - десетките хиляди хора, които умират или просто изчезват безследно при пътуването и които никога вече няма да бъдат видени.  Все по-голям брой мигранти са давят, умират в пустините или стават жертва на трафиканти, а семействата им се питат какво е станало с тях. В същото време анонимни трупове пълнят гробищата по света, като това в Гаутенг. Въпреки говоренето за \"вълни\" от африкански мигранти, опитващи да прекосят Средиземно море, броят на хората, запътили се към Европа, е идентичен с този на хората, мигриращи от една африканска страна в друга. От 2014 г. най-малко 18 400 души са умрели или са изчезнали по време на пътуването си в Африка, показват изчисления на Асошиейтед прес. Тези изчисления са направени с данни на Международната организация по миграция (МОМ), сигнали за изчезнали хора, информация от хиляди интервюта с мигранти, направени от изследователския Център за смесена миграция в Женева. Мелания на първа самостоятелна визита. В \"скапаната\" Африка (СНИМКИ) Хора, напуснали района на Африканския рог, са съобщили за над 8700 изчезнали техни спътници. Когато хора се изгубят по време на миграция в Африка, често остават безследно изчезнали. Някои потъват в голямата мрежа от официални и неофициални затвори в Либия. МОМ казва, че Сахара може да е убила повече мигранти, отколкото Средиземно море. Никой обаче не знае със сигурност, защото това е регион, където границите не са нещо много повече от линии, начертани на картите и никое правителство не прави издирвания в тази шир с площта на континенталните Съединени щати. Жаркото слънце и пясъчните навявания бързо разлагат и заравят телата на мигранти, така че дори когато бъдат намерени, са обикновено невъзможни за идентифициране. \n\tС проспериращата си икономика и стабилно правителство, Южна Африка привлича повече мигранти от всяка друга страна в Африка. Правителството старателно събира пръстови отпечатъци - почти всеки законно пребиваващ или гражданин има някъде досие - така че телата, за които няма никакви данни, се предполага, че са на хора, живели и работили в страната нелегално. На труповете се снемат пръстови отпечатъци, когато е възможно, но не се събират редовно ДНК проби. ЕК още настоява за постоянна система за преместване на мигранти Южна Африка има едно от най-големите нива на насилствена престъпност и полицията се занимава повече с местни случаи, отколкото с идентифициране на мигранти. Велема опитва да се свърже със системата за изчезнали хора на полицията, за да изгради система от електронни данни на моргите и да установи протокол, по който да се взема ДНК проба от всички човешки останки, пристигащи в моргата. \"Ресурси\", казва тя с въздишка. Тази дума се появява 10 пъти в половинчасов разговор. Десет в ЕС не се разбраха за мигрантите от кораба \"Дичоти\" Така телата биват погребани в \"Олифанцвлей\" или подобни гробища в необозначени гробове. При неотдавнашно посещение кореспондентът на АП видя редица от отворени правоъгълни изкопи, чакащи телата на неидентифицирани и непотърсени хора. Не мина много време и пристигна пикап, натоварен с около 10 ковчега. Пет ковчега в гроб и парцелът се обозначава. Има най-малко 180 надгробни табелки за незнайните мъртви. Международният комитет на Червения кръст (МКЧК) и една от моргите в Гаутенг стартираха пилотен проект за правене на детайлни снимки, отпечатъци, дентални и ДНК проби на неидентифицираните тела. Тази информация отива в база данни, където на теория телата могат да бъдат проследени.   Мелания на първа самостоятелна визита. В \"скапаната\" Африка (СНИМКИ) ЕК още настоява за постоянна система за преместване на мигранти Десет в ЕС не се разбраха за мигрантите от кораба \"Дичоти\"", "date": "2018.11.03", "title": "Без следа: 18 400 мъртви или безследно изчезнали мигранти в Африка"}
{"url": "http://clubz.bg/75317-neprotivogerbstvuvajte", "text": "Периодично щом управлението изпадне в устойчиво състояние на скандали, започва да вижда заговори и конспирация. Сътресенията в третия кабинет на Бойко Борисов върнаха отново добре познати механизми на защита, ползвани от всяко правителство през годините назад - в употреба се вкарват образите на нестабилност, хаос, спецслужби, заговори. В края на тази политическа година коалицията ГЕРБ-ОП не само разви параноя за „пълзящ преврат“, но и изпадна в колективен транс от самохвалство за постигнати успехи. Повярваха, че спечелените парламентарни избори им дават право 4 години да правят каквото си искат в държавата. Но и по-опасното - вече задължават да харесваме и одобряваме това, което правят. Тонът беше зададен от премиера Бойко Борисов, който преди дни определи проектобюджета на държавата за 2019 г. за „един от най-амбициозните бюджети, които са правени от началото на Прехода“. Председателят на „Атака“ Волен Сидеров, доказал се като верен поддръжник на няколко кабинета, продължи ритмичната стъпка на г-н Борисов като видя опити за пореден щурм срещу коалицията. Изказването му беше по повод обвиненията за корупция срещу шефа на Държавната агенция на българите в чужбина – Петър Харалампиев. Атакистът не само ги определи като „политически удар срещу патриотичната коалиция“, но и добави, че мандатът на правителството може и трябва да се изкара. Все по-очевидно е, че коалицията няма да се лиши от вицепремиера Валери Симеонов заради последните му цинични изказвания. Кръговата отбрана, в която влезе кабинетът, включи и финансовия министър Владислав Горанов. И отново размаха лозунга, че „няма смислена причина за хвърляне на държавата в политическа нестабилност.“ Поредицата от изказвания само показват рамката на обикновения политически цинизъм, която крепи управляващото многопартийно тяло. Не става дума за управленските амбиции на опозиционните формации като БСП, ДПС (и техните жабета сме ги ручали) и тези извън парламента. Защото всяка партия е създадена, за да се стреми към властта. А за това, че българските граждани не само нямат право да бъдат критични и недоволни от тези, които са спечелили управленски мандат, но и всеки опит за контрол върху решенията на кабинета се посреща с обвиненията, че са против собствената си държава. Независимо от това, че премиерът Борисов многократно нарушава държавния бюджет – събиран от парите на данъкоплатците, приет от собствения му кабинет и гласуван от мнозинството в парламента (само през 2015 г. одит на Сметната палата установи, че бюджетът е променян 1243 пъти). Независимо, че провинили се министри не само, че не отиват в архива на историята, а ги правят заместници, намират им работа на висока заплата в някоя междудържавна банка или държавен борд. Няма нужда да се изброяват лобистките закони, които се прокарват в парламента, обслужването на държавно ниво от концесионери по морето и ски-курортите ни.   Никъде в Конституцията не е записано, че искането на оставки не само на министри, вицепремиери или цял кабинет е противодържавна дейност. И никъде не е записано, че всичко, което става в държавата, трябва да ни харесва или да изпитваме удоволствие и благодарност. Затова и вероятно обикновеният цинизъм, който ни залива от върховете на държавата, преля с нова сила, когато депутатите на ГЕРБ Тома Биков и Вежди Рашидов, препоръчаха държавата да финансира повече филми и сериали, които представят страната в добър имидж. Тома Биков даде за пример турските сериали, които „играят ролята на мека сила в региона и това е много сериозен политически въпрос и перфектно изпълнена политическа стратегия през сериали.“ И разкритикува българската продукция „Под приктитие“. Така очертан идеологическият дискурс в киното дава финал на един цял цикъл. Държавата е тяхна – една партия и кръжащо ОФ. Трябва да харесвате бюджета им, как управляват и как харчат парите на данъкоплатците. И ако може да ги снимате само откъм хубавия им профил. Затова непротивоГЕРБствувайте.", "date": "2018.11.03", "title": "НепротивоГЕРБствувайте"}
{"url": "http://clubz.bg/75357-protesti_ne_na_visokite_ceni_na_gorivata", "text": "Протести срещу високите цени на горивата се проведоха в Добрич - за втори пореден ден, и Стара Загора, и Монтана - за втори пореден уикенд, предаде БНР. Ако цените на горивата във вашия град са високи, питайте кмета и депутатите защо В Добрич автомобили и мотори се включиха по обед в шествие по улиците на града в знак на недоволството на гражданите и от лошото качество на горивата. Те развяха знамена, форсираха двигатели и носеха плакати „Не на високите цени на горивата“. Протести за цените на горивата в цялата страна Демонстрантите в Стара Загора прекосиха следобед с автомобилите си града и с клаксони и развети знамена сигнализираха за недоволството си. Протестиращите в Монтана ограничаваха достъпа до бензиностанции. Протести за цените на горивата в цялата страна", "date": "2018.11.03", "title": "Протести \"Не на високите цени на горивата\""}
{"url": "http://clubz.bg/75358-za_13_i_poreden_pyt", "text": "Родители на деца с увреждания и граждани, които ги подкрепят, се събраха тази вечер за 13-и пореден път на протест пред сградата на Министерския съвет в София с искане за оставката на вицепремиера Валери Симеонов, съобщава БНР. Втора седмица майки искат оставката на Валери Симеонов Протестиращите се събраха пред МС, след което шествие тръгна по бул. „Витоша“. До блокиране на улици не се стигна. Искането продължава да е оставка на Валери Симеонов, но с други аргументи.     „Това отдавна не е протестът на майките на деца с увреждания. Това отдавна не засяга само майките на деца с увреждания, това  касае всеки българин“, каза Аделина Банакиева, една от активистките на протеста. Отслужен бе молебен за Задушница. Имаше още едно четене на молитви – „за вразумление на Симеонов“, както обясни йеромонах Рафаил. „И една молитва за успех на това дело, което безспорно е едно справедливо дело и също така за покаяние и осъзнаване на Валери Симеонов, защото това просто не може повече да бъде търпяно“, каза Рафаил.", "date": "2018.11.03", "title": "За 13-и пореден път"}
{"url": "http://clubz.bg/75351-bebe_na_16_dni_pochina_v_harmanli", "text": "Полицията в Харманли разследва смъртта на двуседмично бебе. То е било докарано в болница в безпомощно състояние. Стана ясно, че няколко общопрактикуващи лекари отказали да го запишат като пациент, съобщава бТВ. Детето постъпва в хасковската болница по спешност в тежко състояние. Лекарите не успяват да го спасят, а аутопсията показва недохранване и тежка инфекция. Съмненията на медиците са, че за бебето не са полагани достатъчно грижи. Според роднините обаче не е така.  Това е третото починало дете на семейството, което живее във фургон в промишлената зона на Харманли при изключително лоши хигиенни условия. На два пъти детето е било преглеждано по спешност от лекар, но медиците отказвали да го поемат като пациент.   Със случая се зае регионалната лекарска колегия, откъдето ще разследват  дали отказът  на лекар е довел до  влошаване на здравословното състояние на детето.  „Тук не става въпрос за отказ от преглед, а за отказ от поемане на ангажимент в дългосрочен план”, поясни д-р Николай Колев – председател на регионалната лекарска колегия в Хасково. В Харманли проблемът с недостига на лични лекари е системен.", "date": "2018.11.03", "title": "Бебе на 16 дни почина в Харманли"}
{"url": "http://clubz.bg/75349-gledajte_tozi_film_sys_zatvoreni_ochi", "text": "Предварителните ми страхове бяха предизвикани от едно интервю на Саша Барон Коен пред Хауърд Стърн. Барон Коен беше първият избор за ролята на Фреди, но отпадна през 2013 г. В интервюто той обясняваше, че е отказал ролята заради желанието на Брайън Мей и Роджър Тейлър – двама от тримата живи членове на групата – да направят филм, подходящ за деца до 13 години. Филмът щял да разказва и историята на „Куийн“ и след смъртта на Фреди Меркюри. Мей и Тейлър имат последната дума при избора на режисьор, одобряването на сценария и актьорите. Слава богу, не е така – сюжетът на филма свършва доста по-рано, в пика на кариерата им с участието на групата в мегаконцерта Live Aid през 1985-а – шест години преди смъртта на Фреди. И правилно – „Куийн“ без Фреди е като „Сигнал“ без Данчо Караджов  . Що се отнася до скандалната страна на Фреди, въпреки няколко мъжки целувки и малко бял прах, разпилян по масата, в САЩ „Бохемска рапсодия“ е разрешен за лица над 13-годишна възраст. У нас  . Все пак, нито сексуалната ориентация, нито злоупотребата с алкохол и кокаин са спестени на публиката. Перефразирайки Хашек, можем да кажем, че поне по отношение пороците на Фреди, филмът е умерено честен и в рамките на закона. Историята в „Бохемска рапсодия“ започва през 1970 г., когато младият, новопристигнал във Великобритания от Занзибар Фарук Булсара, е товаро-разтоварач на летище Хийтроу   през деня, посетител на музикални клубове през нощта и автор на песни, мечтаещ за слава през цялото време. Късметът му излиза, когато вокалистът на една от групите, които харесва, напуска. Фарук, който вече се представя като Фреди, смело предлага да заеме овакантеното място. Макар и първоначално стреснати от стърчащите му предни зъби, щом чуват гласа му Брайън Мей и Роджър Тейлър   приемат. Съвсем скоро ще осъзнаят, че и на тях им е излязъл късметът – сдобили са се със изключителен фронтмен, незаменим автор на песни и вокалист, на който му предстои да стане легенда  . Ще трябва да минат няколко години, преди целият свят да научи това. Но заедно с експериментите, споровете, успеха и любовта на милионите поклоници, ще дойдат и проблемите. Всъщност, според сценария на „Бохемска рапсодия“ късметът на „Куийн“ с намирането на Фреди се превръща в най-големия им проблем. Самият той има няколко проблема – не обича да говори за различния си етнос и трудно приема различната си сексуалност. А успехът е допънителният товар, който му дава възможност да се хвърли с главата надолу във водовъртеж от безразборни сексуални авантюри, диви партита, алкохол, кокаин и разрушване на мостовете с всички, които държат на него. Но в крайна сметка, като в красива приказка  , с помощта на няколко приятели Фреди се завръща в „семейството си“   и се сдобрява с другото си семейство  . Вярно, че вече е късно и му остават броени години, но поне тях ще изживее в мир със себе си. Филмът показва с хумор интересни моменти от създаването албума „A Night At The Opera“ на „Bohemian Rhapsody“ и опитите на момчетата да убедят продуцента си да пуснат като сингъл песента, въпреки нечуваната ѝ дължина от 6 минути.   Включена е много музика – над двайсет песни от всички албуми до 1985-а и е показан творческият процес в студиото при създаването на някои от тях. Като фен на „Куийн“, за мен това бяха най-интересните и приятни сцени от филма. Почти цялата музика е от оригиналните записи на групата, с изключение на някои краткотрайни моменти, в които е използван гласа на Марк Мартел – канадски певец, с глас доста близък до този на Фреди. Накрая е възпроизведено и почти цялото изпълнение на „Куийн“ на Live Aid. То звучи добре, даже отлично – но не изглежда така. Рами Малек, въпреки старанието, перченето по сцената, изкуствените зъби и 35-те си години по време на снимките, прилича на недоспало момче  , докато през 1985-а Фреди е почти 40-годишен мъж в разцвета на силите си. Двамата просто са доста различни типажи. Останалите от „Куийн“   също не си приличат достатъчно – не и за хората, които са са живели с техните песни и клипаве в последните 35-40 години. Докато пубиката засега   оценява високо филма – давайки рейтинг 8.4 от 10 в IMDb, мненията на критиците са доста по-разнообразни, като отрицателните рецензии имат лек превес – 48 от 100 в „Метакритик“. Повечето обвинения са в изкуственост, липса на задълбоченост, недостатъчно вглеждане в тъмната страна на главния герой и прикриване на някои екстрамни страни в поведението му… И все пак, за мен основният проблем на „Бохемска рапсодия“ е неуместният избор на актьор за главната роля. Не че Мелек не е добър актьор – в началото на филма, когато играе младият Фреди, дори беше напът почти да ме убеди, но с напредването на историята Фреди възмъжава, а Рами си остава със същото юношеско излъчване. Той дори и в гръб не изглежда като героя си! Може би за зрители, което не са много запознати с групата, това няма да е от особено значение, но за останалите действа много разсейващо. Докато гледах финалните сцени, в които актьорите на сцената на „Уембли“ се правят на „Куийн“, не знам защо се сетих за шоуто „Като две капки вода“. И се зачудих какъв точно е смисълът от тази буфосинхронада, когато съществува оригиналното видео и всеки би могъл да го гледа, когато си поиска!? Какво повече ни дават последните сцени от филма? Добре поне, че музиката е истинска. В крайна сметка сигурно много зрители ще харесат филма, а други все пак ще останат по-доволни, ако го гледат със затворени очи.  ", "date": "2018.11.03", "title": "Гледайте този филм със затворени очи!"}
{"url": "http://clubz.bg/75345-poroshensko_i_vartolomej_podpisaha_sporazumenie_za_syzdavaneto_na_ukrainska_cyrkva", "text": "Президентът на Украйна Петро Порошенко и Константинополският патриарх Вартоломей подписаха споразумение за създаване на Украинска църква. Церемонията се състоя днес в резиденцията на патриарха в Истанбул, предаде ТАСС. \"Днес е исторически ден. Подписахме споразумение за сътрудничество и взаимодействие между Украйна и Вселенската патриаршия\", заяви след подписването Порошенко. Вартоломей от своя страна отново заяви, че правото за предоставяне на автокефалия влиза в пълномощията му, а също така изрази мнение, че подобни действия \"ще спомогнат за преодоляване на разкола, съществуващ в Украйна вече от 30 години\". \"Освен това Ви благодаря за направените посещения във Вселенската патриаршия, за чудесния храм \"Свети Андрей\", който ни предоставихте в Киев, за да има майката църква постоянно представителство в Украйна\", обърна се той към Порошенко. Заради руската църква Путин може да прибегне до кръвопролитие в Украйна Константинополската патриаршия заяви на заседанието на синода от 9 до 11 октомври, че започва процес за предоставяне на автокефалия на украинската църква. Тя отмени решението от 1686 г., прехвърлящо Киевската митрополия към юрисдикцията на Московската патриаршия, и заяви, че възстановява ставропигията в Киев (статута, предвиждащ пряко подчинение на Константинополския патриарх. Взето бе и решение з асваляне на анатемата от главите на две неканонични църкви в Украйна - Филарет от Киевската патриаршия и Макарий от Украинската автокефална църква. В отговор на тези действия синодът на Руската православна църква реши на 15 октомври, че е невъзможно по-нататъшното евхаристично общение (съвместно отслужване на литургии) с Константинопол. Вселенската патриаршия призна Украинската православна църква На 18 октомври Върховната рада подкрепи инициатива на Порошенко, като предостави на Константинополската патриаршия за постоянно ползване Андреевската църква в Киев. Междувременно свещенослужители от Харковската, Сумската, Днепропетровската, Полтавската, Запорожката, Одеската, Херсонската, Ровненската и Кировоградската епархия вече заявиха, че подкрепят изцяло каноничната Украинска православна църква, добавя агенцията. Вселенската патриаршия призна Украинската православна църква", "date": "2018.11.03", "title": "Порошенско и Вартоломей подписаха споразумение за създаването на Украинска църква"}
{"url": "http://clubz.bg/75343-sankciite_sreshtu_iran_idvatna_5_noemvri", "text": "\"Санкциите идват\" обяви президентът на САЩ Доналд Тръмп, перифразирайки култова реплика от известния телевизионен сериал \"Игра на тронове\", за да приветства предстоящото възстановяване на санкциите срещу Техеран, отменени в рамките на ядреното споразумение от 2015 г., от което Вашингтон впоследствие се оттегли, предаде Франс прес. Иран продължава да изнася петрол въпреки санкциите на САЩ В туитър Тръмп публикува, без друг коментар, плакат, на който той върви, облечен с тъмносин костюм и червена вратовръзка, главата му е извърната, а надписът гласи \"Санкциите идват\", което е заимствано от \"Зимата идва\" - заглавието на първия епизод от хитовия сериал. На плаката се уточнява, че \"санкциите идват на 5 ноември\". Иран: Санкциите на САЩ ще имат сурови последствия за световния ред  По-късно днес САЩ официално потвърдиха, че в понеделник, 5 ноември, ще възстановят всички санкции срещу ислямската република, които бяха отменени в рамките на споразумението на Техеран с великите сили, забраняващо на Иран да разработва ядрено оръжие. Първият пакет от наказателни мерки вече беше възстановен през август. \"Игра на тронове\", продукция на канала НВО, догодина ще завърши с осмия си сезон. Това е най-награждаваният сериал в историята на американските телевизионни награди \"Еми\". Сериалът има огромен успех и фенове в цял свят. От телевизионната мрежа веднага отговориха в „Туитър” с въпроса – „Как се нарича злоупотреба с търговска марка на дотраки?” (дотраки – измислен език, използван във фантастичната сага). Това се казва в изявление, разпространено от Европейската служба за външно действие (ЕСВД). То е подписано от дипломат номер 1 на ЕС Федерика Могерини, външните министри Жин-Ив Льо Дриан (Франция), Хайко Маас (Германия) и Джеръми Хънт (Великобритания), както и от финансовите министри на трите страни – Брюно Льо Мер, Олаф Шолц и Филип Хамънд. С новите си санкции срещу Иран САЩ нанасят за пореден път мощен удар на Договора за неразпространение на ядрените оръжия, заяви министерството на външните работи на Руската федерация, цитирано от ТАСС, съобщава БТА. \"Обявената от Вашингтон нова вълна от антиирански санкции цели да подрони последователните усилия за запазване на въпросната договореност, предприемани от участниците в Съвместния всеобхватен план за действие по иранската ядрена програма\", се казва в специално изявление. Върховният ръководител на Иран аятолах Али Хаменей заяви днес, че президентът на САЩ Доналд Тръмп е дискредитирал страната си и че крайният губещ от възстановяването на санкциите срещу Техеран ще е Вашингтон, предаде Франс прес. Иран: Санкциите на САЩ ще имат сурови последствия за световния ред ", "date": "2018.11.03", "title": "\"Санкциите срещу Иран идват...на 5 ноември\""}
{"url": "http://clubz.bg/75348-rodjyr_uotyrs_trymp_ne_shta_da_otdelqm_ot_cennoto_si_dishane_za_tozi_skapan_tip", "text": "Бившият вокалист, текстописец, композитор и басист на групата \"Пинк Флойд\" Роджър Уотърс призова \"да не се гласува за неофашисти като (Жаир) Болсонаро и (Доналд) Тръмп\" - президентите на Бразилия и САЩ, предаде Франс прес. 75-годишният Уотърс ще участва в проява под надслов \"Палестина и човешките права днес\". По негови думи палестинците \"нямат права, а останалият свят нищо не прави\". \"Израел никога не е имал намерение да съществува палестинска държава и няма такова намерение и сега\", добави той. \n\tРоджър Уотърс е на турне в Южна Америка, което включва Уругвай, Бразилия, Парагвай, Аржентина, Чили и Перу.", "date": "2018.11.03", "title": "Роджър Уотърс: Тръмп? Не ща да отделям от ценното си дишане за този скапан тип"}
{"url": "http://clubz.bg/75342-viktorio_planiral_prestyplenieto", "text": "Обвиненият за убийството на приятелката си и едногодишната си дъщеря Никол Викторио Александров отдавна е планирал престъплението. Такова предположение изразиха пред бТВ близки до убитата Дарина. „В петък той публикува две жалейки на профила си – предполагам, че за него и за Дарина, не за детето. Oставил си е униформата за работа в жилището и я следил три дни преди това. Дочух, че е оставил и писмо до родителите си колко обичал детето си. Това доказва, че е планирано”, заяви в предаването \"Тази събота\" Валерия Филкова, приятелка на семейството на Дарина. Шофьорът, отказал да вземе едногодишното дете: При нас постоянно е лична драма Младата жена не е подала жалба в полицията за тормоза, на който е била подложена, защото се е страхувала.  По думите на Валерия Филкова Викторио е пуснал жалба срещу Дарина с идеята да заведе дело и да вземе детето, като лиши майката от родителски права. В понеделник сутринта, преди убийството ѝ, трябваше да му бъде връчена нотариалната покана за взаимно споразумение за поделяне на родителските права и часовете, в които той да вижда и да взима детето, каза още Филкова. Викторио непрекъснато е следял майката на детето си, чупел е телефоните ѝ, защото не е искал тя да разговаря с никого, разказа още тя. Заплашвал Дарина и близките ѝ, казвал е, че може да отвлече детето, да инсценира катастрофа или да поръча някой да го пребие, след което да обвини нейните родители. Повдигнаха три обвинения на Викторио, убил приятелката и детето си „Преди да се запознае с Викторио, Дарина беше усмихнато, отговорно и тихо дете. Имаше много големи амбиции да стане добър фотограф. Обичаше да танцува, рисуваше много хубаво”, допълни близката на почерненото семейство. Близките на Дарина са категорични, че Дарина никога не е давала на Викторио поводи за ревност. Те отхвърлиха твърденията на обвинения за двойното убийство, че тя е била лоша майка и малтретирала детето си. Светлана Димитрова, също близка на Дарина, призова хората да спрат да мълчат и да не чуват, докато това не се случи на тях самите. „Не трябва да сме безхаберни, лицемерни и злобни, бъдете по-добри”, допълни тя. Повдигнаха три обвинения на Викторио, убил приятелката и детето си", "date": "2018.11.03", "title": "Викторио планирал престъплението"}
{"url": "http://clubz.bg/75306-gradyt_na_dva_brqga_kojto_smeni_shest_dyrjavi", "text": "Разделен на две от Дунава и поделен между две държави след Първата световна война, град Комаром/Комарно малко по малко възвръща единството си след националистическите страсти благодарение на европейската интеграция на Унгария и Словакия. Очевидна свобода на движение, която изглежда естествена 11 години след влизането на двете държави в Шенгенската зона, но рязко контрастира с превратностите, които е преживял за близо един век този град, наброяващ 60 000 жители от двете страни на реката. Железният мост Елизабет/Ержебет, свързващ двата бряга, построен през 1892 г. в епохата на Австро-унгарската империя като свидетелство на нейното величие, през който днес се преминава без никакъв контрол, дълго време е бил въплъщение на трудно преодолима граница. Тази метаморфоза поднесла няколко изненади на Ищван Келемен, млад унгарски войник наборник през Първата световна война, жител на северния бряг, когато се върнал от плен през 1922 г. Дядото, роден през 1894 г. и починал почти на 100 години, след като Словакия получава независимост през 1993 г., обичал да се шегува, че е живял в шест държави, без да излиза от къщата си, споделя 61-годишният Ищван Келемен. Преминала от кралство Унгария към Чехословакия след Трианон, северната част на града фактически отново е присъединена към Унгария през 1938 г. под натиска на нацистка Германия. Интегриран в комунистическа Чехословакия след Втората световна война, Комарно за кратко е част от чешко-словашката федерация след падането на Берлинската стена - до словашката независимост. Това бурно минало, напомня Самадо, дълго време физически е разделяло жителите на двата бряга - 20 000 на унгарската страна и 40 000 на словашката, от които две трети унгарскоезични.  То също така бе превърнало града в символ и сцена на националистически страсти - поне до неотдавна. През 2009 г. словашкият премиер Роберт Фицо забрани на тогавашния унгарски президент Ласло Шойом да премине границата, за да участва в откриването в Комарно на статуя на Св. Ищван, първия апостолически крал на Унгария. Фицо бе изтъкнал, че датата на церемонията съвпада с годишнината от интервенцията в Чехословакия на Съветския съюз и неговите съюзници, сред които и Унгария. Унгарският държавен глава тогава даде пресконференция по средата на моста над Дунав и осъди тази \"безпрецедентна ситуация между две страни съюзници\" в Европейския съюз, където бяха приети през 2004 г. Следващата година националистите от Словашката национална партия откриха паметна плоча на моста в чест на Трианон. Впоследствие монументът беше повреден от лице, представено от словашката полиция като \"словашки гражданин от унгарски произход\" - инцидент, широко експлоатиран от Братислава, която тогава обвини Будапеща, че иска \"да ревизира договора от Трианон\". Напрежението се повиши още един градус, когато унгарският лидер Виктор Орбан при завръщането си на власт през 2010 г. предложи гражданство на близо двата милиона етнически унгарци от чужбина. Словакия, където това малцинство наброява около 500 000 души, реагира, като забрани двойното гражданство. Тази страница все пак беше затворена, след като Фицо и Орбан възобновиха отношенията си, по-специално във Вишеградската група, която защитава в ЕС интересите на бившите комунистически страни от Централна Европа и си поставя като главен приоритет борбата срещу имиграцията с произход извън съюза.  В Комарно, където през 2004 г. бе открит университет с преподаване на унгарски, подкрепата за словашките националисти се срива, докато двуезичните табели се множат. Двамата лидери през 2017 г. положиха заедно първия камък на нов мост между Комаром и Комарно, който още се строи.", "date": "2018.11.03", "title": "Градът на два бряга, който смени шест държави"}
{"url": "http://clubz.bg/75344-kiril_dobrev_hora_kato_stanilov_imat_samo_edno_predimstvo_che_sa_jivi", "text": "Това написа във фейсбук депутатът от БСП Кирил Добрев като използва Архангеловата задушница, за да отговори на реппики от трибуната на НС на Станислав Станилов от \"Атака\". По време на обсъждане на закона за корпоративното подоходно облагане в четвъртък депутатът националист нападна БСП с обвиненията, че е корпоративна партия, но се впусна и в персонални обиди:  \"Синът на предателя Кольо Добрев е в ръководството на партията, мислите, че тогава съм бил пикльо и не помня нищо, вие не сте социалистическа, а корпоративна партия\", каза Станилов и ядоса депутатите от соцпартията, които поискаха да му бъде отнета думата. Гарантирано от ГЕРБ: Плоският данък остава до края на този мандат  С голяма изненада и огромно огорчение чух изказването на народния представител от “Атака” проф. Станислав Станилов от трибуната на НС. В него той нарече БСП “корпоративна партия”, а мен - “сина на предателя Кольо Добрев”... Предпочетох да не правя коментар на момента... Днес обаче е Мъжка - Архангелова задушница, та запалих една свещичка.... За съжаление при такива изказвания хора като Станилов имат само едно предимство - това, че са живи и че другите, които са там горе, нито могат да отговорят, нито могат да се защитят. Делата обаче са тук долу и не са забравени. Аз въобще не съм важен, но има две неща, които съм се заклел, че ще браня докрай. Първото е името на моя баща и второто е Партията, на която той даде живота си.  Разбира се, че за Станилов е много по-удобно да критикува БСП, вместо да отговаря за “Атака” - в първия случай хвърля камъни, а във втория си посипва главата с тях. Та какво стана с обещанията на Станилов и компания за 1000 лв. минимална заплата и 500 лв. пенсия? А обещанията за прекратяване на концесии? Естествено Нищо. Ето затова му е по-угодно да говори “Виденовата зима” или за “корпоративна левица” и нито дума за “златния” им пръст, за слънчевите плажове на Варадеро, за приключенията с авиокомпания Луфтханза... Що се отнася до Николай Добрев, минаха почти 20 години от смъртта му. Пожелавам на Станилов неговото семейство да усеща същата гордост от него, каквато изпитвам аз и близките ми от делото на баща ми. И нека не забравяме, че “живите затварят очите на мъртвите, а мъртвите отварят очите на живите”...    ", "date": "2018.11.03", "title": "Кирил Добрев: Хора като Станилов имат само едно предимство -  че са живи"}
{"url": "http://clubz.bg/75339-shoforyt_otkazal_da_vzeme_ednogodishnoto_dete_pri_nas_postoqnno_e_lichna_drama", "text": "Това каза по Нова тв таксиметровият шофьор, който повече от час вози из София младият мъж, който току-що е убил приятелката си. Викторио Александров държи плачещото си едногодишно дете, което иска да остави на шофьора, той отказва.  Малко след това Викторио застрелва дъщеря си и прави неуспешен опит да се самубие. Думите на шофьора как \"всичко искай от мен, само не това.\"  И \"Какво да правим дете на една годинка, не можем да го гледаме, нито да го кърмим\" обаче срещнаха масово недоумение и бурна отрицателна реакция. \"Той искаше да ми остави детето... Какво да правим дете на 1 годинка?!\" Но акцентира, че не е знаел, защото \"при нас постоянно се качват какви ли не\" и \"при нас постоянно е лична драма\". Шофьорът повтори как 26-годишният мъж се качил въоръжен и му казал: \"Карай, за да живееш\". После обяснява, че не е знаел какво става, защото: \"При нас постоянно се качват какви ли не. При нас постоянно е като лична драма. Постоянно сме подложени на такива простотии, които някой е намислил да прави\". Обясни, че не знаел, че е Викторио \"е убил съпругата си\". \"Той ми казваше, че иска да се самоубие\", повтари шофьорът на въпрос защо не е взел детето. Имало 10 минути, в които убиецът искал да го стресира. Докато пътували от телевизора, който шофьорът имал в колата, съобщили, че има убита млада жена в \"Надежда\". \"И той вика: Спри го това, защото не издържам на такива работи.\" След като мъжът слязъл, шофьорът не се обадил в полицията. А на диспечерите на компанията и се разиграл следния диалог: \"Обадих се на диспечерките: Да знаете, че съм оставил човек в Богров, който ми държа пистолет на главата. Те викат:Нищо не можм да направим, обади се на 112...Ама нали ти се е разминало, прибирай се.\" Мислел, че всичко се е разминало, цялата ситуация е свършила. И не звъннал в полицията. Малко по-късно спрял на една бензиностанция и разказал, че \"как ме заплашва един с пистолет с малко дете\". Тогава един от хората на бензиностанцията му обяснил, че има мъж, когото издирват за убийство на приятелката му. Повдигнаха три обвинения на Викторио, убил приятелката и детето си Шофьорът звъннал на \"един познат полицай\". Когато разбрал от полицията, че малкото момиченце е убито от баща си, на него му станало \"гадно тогава\". \"Съжалявам много, толкова гадно ми стана, той ми даде вода тогава. Четири нощи вече не спим.\" Станало му малко гадно - едно дете е мъртво. Но всичко е точно... От думите му обаче не става съвсем ясно доколко чувства, че носи отговорност: \"А кой ще накаже сбирщината, която се явяват \"добрите хора\" Според адвокат Марин Марковски може \"да се направи малко усилие, за да се разбере какво е станало\" като бъде разпитан и убиецът. Адвокатът напомни, че бездействието също е може да се накаже, ако не е имало пряка опасност за живота - \"с пробация, смехотворно е, но има такава възможност\". Все пак той не пропусна да даде и своето мнение за шофьора: \"Приличен българин, но се е изказал  неподходящо\". Повдигнаха три обвинения на Викторио, убил приятелката и детето си Станало му малко гадно - едно дете е мъртво. Но всичко е точно... \"А кой ще накаже сбирщината, която се явяват \"добрите хора\"", "date": "2018.11.03", "title": "Шофьорът, отказал да вземе едногодишното дете: При нас постоянно е лична драма"}
{"url": "http://clubz.bg/75329-napred_vstrani_ili_pak_tam", "text": "През октомври Министерството на труда и социалната политика представи своето предложение на проект на закон за социалните услуги, следващ представената през юли концепция, който се очаква да замени половината от закона за социалното подпомагане в частта му, уреждаща социалните услуги. Новостите не са много, но въпреки това проектозаконът създава по-добра среда за управление и предоставяне на социалните услуги в България. Проектът, още под формата на концепция, обещава някои промени в логиката и мястото на третирането на социалните услуги, както и общ подход за уреждането на социалната дейност, достъпа до услуги и тяхното регулиране и контрол. Целта му е да се подобри качеството на предоставяните социални услуги, достъпът до тях и интегрираността на цялата социална подкрепа. Основните (и нови) параметри на системата за социално обслужване, съгласно новия проектозакон, са: Държавата се опитва да регулира отношения, които вече съществуват. Чрез децентрализирането на социалните услуги, факт през последните 15 (1) години, се дава възможност те да се  предоставят на местно ниво в общността. И ако сега действащият Закон за социално подпомагане прогласява като водещи принципи запазване на човешкото достойнство и клишираното „индивидуален подход и комплексна оценка” при предоставянето на социални услуги, то законопроектът обяснява и доразвива тези принципи, така че да ги направи приложими на практика. Остава, обаче, нерешен въпросът обучена и способна ли ще бъда администрацията на Агенцията за социално подпомагане да прилага и изпълнява целите на закона. Основен проблем към момента е именно индивидуалната оценка на потребностите на лицата, бюрократизирането на процесите и липсващите на места дори елементарни по вид услуги за уязвимите потребители. А приемането на изцяло нов закон, който застъпва принципа за детайлна работа с потребителите на социални услуги изисква чувствително по-способна администрация и социални работници. Както е видно от таблицата, средствата за делегирани социални дейности номинално нарастват, но като дял от общите делегирани разходи на държавата леко намаляват от 9.2% до 8.1%.  Общите делегирани разходи растат с повече, отколкото е ръстът на разходите за социални услуги. Същевременно броят на общините, които предоставят социални услуги, се е увеличил с 10 бр. за периода – дали, защото финансовите стимули работят или поради друга причина, е трудно да се каже без по-задълбочен анализ на местно ниво. 1. По-сериозната централизация при планирането и управлението на социалните услуги е възможно да създаде недоразумения в прилагането на закона. Държавата желае да планира мястото, броя и цената на услугите, но също така желае някой друг да ги предоставя на тези места, които тя е определила и по цени, които тя е определила. Дали това ще се случи зависи от способността на държавата да планира коректно и адекватно. Досегашният опит с националните карти не е особено положителен, което увеличава скептицизма по отношение и на предложената национална карта  на социални услуги. Към настоящия момент централната власт, в лицето на МТСП и АСП, има основна функция по лицензиране на доставчиците на социални услуги, а общинските съвети и областните управители развиват областните стратегии и годишни планове за развитие на социалните услуги. Смяната на подхода има за цел да отчита индивидуалните потребности, а същевременно отдалечава потребителя от този, който ще му определя вида и финансирането на услугите. Този подход признава повсеместния провал на местната власт да изпълнява основни функции, а въвеждането му през 2003 г. имаше за цел именно да смени провалилата се преди това мега структура от София. И тук в законопроекта има видимо противоречие в правомощията на общинските съвети и АСП. 2. Неравновесията в предлагането на услугите на местно ниво съществуват и оценката на въздействието към проекта към закон го признава. Да се цели пълно териториално покритие със социални услуги е нереалистично. Дали неравновесията са проблем или са естествен резултат от неравновесията в търсенето на такива услуги на местно ниво, както и на възможностите социалните услуги да се концентрират на едно място в по-висока степен, отколкото здравните и образователните услуги, следва да се изясни. Не е съвсем ясно как проектозаконът ще реши тези неравновесия, какви ще са стимулите на доставчиците (освен финансови) да предоставят социални услуги и дали те ще са достатъчни, за да има адекватен брой услуги със съответното качество. И ако досега доставчици на социални услуги бяха както самите общини, така и търговци и неправителствени организации, то в новия законопроект изрично място са намерили форми като „специално създадени от общината за предоставянето на социалните услуги юридически лица”. Това ще даде възможност на общините да възродят порочните общински предприятия за доставка на социални услуги, чиято дейност претърпя крах през 90-те години. Така общината ще придобие противоречивото качество и на доставчик, и на контролиращ услугите орган, което води до ниско качество и загуба за самите потребители. Действащият към момента модел допуска, но не насърчава изрично общинските предприятия. Назадничавото нововъведение ще направи възможни стремленията на общините да правят постоянни финансови корекции на бюджетите за социални услуги като това на практика да води до или пълната липса на услуги или до занижено качество. Начинът за избор на доставчици на социални услуги ще продължи да бъде чрез конкурс и договаряне като се допълва с възможност за публично-частно партньорство. Запазва се пожелателният характер за непрекъсваемост на социалните услуги за лицата при смяна на доставчика. На практика към настоящия момент при изтичане срока на договора услугите се извършват от същия доставчик до избор на изпълнител за последващ договорен период. Преодоляването на тази неяснота има две решения – задължителен срок кметът на общината да организира конкурс преди изтичането на действащ договор и санкция, налагана от МТСП при неизпълнение на това срочно задължение. 3. Въпросите с остойностяването и финансирането не предлагат ново решение извън стандартите за делегираните от държавата дейности, но начинът на изчисляване на стойността на стандартите е оставен за формулиране тепърва в подзаконовата нормативна уредба, за която няма ясна идея какво ще представлява. Стандартите и техният размер са основен стимул пред доставчиците дали да предоставят една социална услуга или не – те са цената, която формира пазара. Към проблема със стандартите се прибавя и въпросът с таксите при финансирането на услугите: текстовете, засягащи делегираните услуги и едновременно с това таксуването на потребителите, са в противоречие. Ако държавата изчислява стандарти за делегирани от държавата дейности на база на разхода, който доставчикът на услугата прави при предоставянето й, то защо се налага събиране и на такси? Те биха имали смисъл, ако доставчиците могат да формират печалба, което е допустимо за частните доставчици на услуги, но не и за държавните. Този въпрос следва да се реши принципно, преди да се пристъпи към изготвяне на подзаконовата уредба на финансирането. Практиката показва, че подзаконовата дейност на МТСП с различните по вид методики и инструкции изражда модела до тежка бюрокрация и връзва ръцете на самите доставчици. Накратко проектозаконът за социални услуги стъпва на принципи, общи цели и правила, които отговарят на съвременните изисквания при предоставянето на такива услуги в общността. Същевременно е необходимо по-голямо внимание по отношение на планирането на количеството услуги и техните цени, така че да се постигне адекватно предлагане и качество на услугите за всички граждани, които имат нужда от тях. Не трябва да се забравя, че пазарът е по-добър регулатор на тези отношения от държавата.  ", "date": "2018.11.03", "title": "Напред, встрани или пак там"}
{"url": "http://clubz.bg/75346-na_arhangelova_zadushnica_snimki", "text": "На Архангелова задушница по традиция държавният глава и върховен главнокомандващ Въоръжените сили почете паметта на военните, загинали при изпълнение на дълга си.   Пред Военния мавзолей-костница на Централните софийски гробища Румен Радев положи венец пред мемориала на загиналите герои. Заупокойна панихида отслужи Белоградчишкият епископ Поликарп. Там бяха и началникът на отбраната генерал-лейтенант Андрей Боцев, висши военнослужещи от всички родове войски, членове на военнопатриотичните съюзи и роднини на загинали военни. Ритуалът с военни почести се провежда от 1924 година. Традицията е прекъсната през 1946 г. и е възстановена през 1992 г. от Министерството на отбраната и Съюза на военноинвалидите и военнопострадалите. Военните ритуали имаше в цялата страна.    ", "date": "2018.11.03", "title": "На Архангелова задушница (СНИМКИ)"}
{"url": "http://clubz.bg/75336-mej_gotova_da_podade_ostavka_vyv_vtornik", "text": "Източник от кабинета, който е „близък до вътрешните процеси“ съобщава, че във вторник може да станем свидетели на шокова ситуация, пише британският . Премиерът Тереза Мей се е заканила, ако нейният кабинет не подпише сделката за напускането на страната от ЕС, тя ще напусне поста си на министър-председател, съобщава \"Фокус\". В петък сутринта от Би Би Си са разгласили косвено зашеметяващия ултиматум. Водещата на сутрешната програма, посветена на \"Брекзит\", Лора Кюнсберг, е започнала предаването със загадъчен тон: И продължила: Над 1 милион искат нов референдум за Брекзит Би било неприемливо за Северна Ирландия да бъде отделна митническа територия от останалата част на Обединеното кралство след Брекзит, каза снощи говорителка на британската премиерка Тереза Мей, цитирана от Ройтерс.  Тя говори по повод вчерашното съобщение на авторитетния лондонски всекидневник \"Файненшъл таймс\", че Европейският съюз е направил пробно предложение, според което Северна Ирландия ще остане в тесен митнически съюз със съюза, докато с Обединеното кралство ще бъде подписано само едно много общи, базисно митническо споразумение, пише БТА.", "date": "2018.11.03", "title": "Мей готова да подаде оставка във вторник"}
{"url": "http://clubz.bg/75340-cvetanov_ne_obvinqvam_opoziciqta_kvorumyt_e_zadyljenie_na_mnozinstvoto", "text": "„Не обвинявам опозицията. Кворумът е задължение на управляващото мнозинство\", обяви в събота по Нова тв шефът на парламентарната група на ГЕРБ Цветан Цветанов. След като опозицията обяви, че няма да влиза в пленарна зала, докато вицепремиерът Валери Симеонов не подаде оставка, удържането на кворума стана проблем за управляващите. Цветанов ще връща болни и оперирани депутати на работа. В името на кворума „Имахме хора в болнични, както и депутати, които са в командировка”, каза Цветанов като добави, че дисциплината ще бъде затегната. Парламентарните лидери на властта - в списъка с отсъстващи за кворума На въпрос възможно ли бойкотът на БСП и ДПС да доведе до парламентарна криза, Цветанов отбеляза, че няма обществено настроение за предсрочни парламентарни избори. Той заяви, че поетите ангажименти към майките на деца с увреждания ще бъдат спазени. А въпросът за оставката на Валери Симеонов не е актуален. Той коментира и проверките и арестите, които текат в Агенцията за българите в чужбина. Имало политическа воля, а за получаването на българско гражданство отговаряли много институции като крайното решение било на вицепрезидента. Украинска попзвезда и едни липсващи пари в делото за българите в чужбина Според него не се очаквало лидерът на ВМРО и вицепремиер Красимир Каракачанов да поеме политическа отговорност за случващото се в Агенцията за българите в чужбина. \"Политическа отговорност може да се носи, когато има прикриване на такова престъпление, облагодетелстване от такова престъпление. А в случая знаем, че няма абсолютно никакво облагодетелстване. Това беше заявено и от прокуратурата\", каза Цветанов. Парламентарните лидери на властта - в списъка с отсъстващи за кворума Украинска попзвезда и едни липсващи пари в делото за българите в чужбина", "date": "2018.11.03", "title": "Цветанов: Не обвинявам опозицията. Кворумът е задължение на мнозинството"}
{"url": "http://clubz.bg/75319-chista_rasa_krasiv_narod", "text": "Наскоро гледах стар български филм - “Покривът” (1978), с Петър Слабаков и Пепа Николова. Наистина е добър. Не само защото режисьор му е големият Иван Андонов, не само защото сценарият на Кънчо Атанасов е толкова истински, а актьорите автентични - като поведение и диалози. Шарен е - откъм сюжет, ситуации, сред които любовта между шофьора Киро, който прави “черни курсове”, за да вдигне къща, и една циганка. Край на неуспешните филми? И се зачудих защо в днешните български сериали няма нито турци, нито роми. И в сюжетите, и сред актьорския състав. Сякаш сме държава от един монолитен етнос, при това предимно софиоцентричен, с позаимствани от западни филми сюжети и реплики. В един от британските сериали “Убийства в Мидсъмър” има полицаи от индийски произход, в “От местопрестъплението” и други американски криминални поредици етническото многообразие - и в актьорския състав, и в сюжетната линия, е съвсем ясно. А във френската криминална поредица “Кандис Реноар” сценаристите са поставили помощници от португалски и арабски произход на комисарката-блондинка, така както в “Профилиране” комисарят е цветнокож. Но нито в медицинската драма \"Откраднат живот:Анатомия на гнева\", нито в позабравения \"Стъклен дом\" и \"Под прикритие\" няма да откриете друг, освен българския етнос, дори и сред наркогрупите, независимо от публичната тайна за лабораториите за дрога в ромските гета, продажбата на наркотици и др. Нито сред полицаите - тайни и явни, вероятно защото и в МВР, и българските служби тях почти ги няма. Всъщност в \"Под прикритие\" се появи \"турска\" сюжетна линия - но \"героите\" бяха от съседна Турция, а и тя дори раздразни някои зрители. Дори и да се появят хора от друг етнос, ще бъдат стигматизирани - в ролята на крадци, убийци и т. н., каза по този повод колега журналист. Най-вероятно.  Мнозина ще възразят, изтъквайки достойнства на сериалите. Но на мен, въпреки добрата игра на отделни актьори, просто не са ми истински - и етническата еднотипност също е сред причините за това в държава, в която по данни на The World Factbook,   76.9% от населението на Българи са етнически българи, турците са 8%, а ромите - 4.4 процента, като за тях има бележка - че ромската популация е подценена и в действителност съставлява 9-11% от населението. Биков: Щом сериалите се правят с държавни пари, държавата трябва да има цел И журналистите сме виновни. Хората от други етноси влизат в новините и публикациите главно заради криминални престъпления - убийство, кражба, телефонна измама, протести на тютюнопроизводители. Капсулирали са се. Чиста раса - (кра)сив народ, пишеше на една стена, сричката \"кра-\" беше зачеркната. На други им харесва. Вместо културологична дискусия, сега се разпенва \"културна\" -  как и дали сумите, които властта отделя от данъците на българските данъкоплатци, да се отпускат само за позитивни и имиджови продукции за държавата. Чиста проба реприз - освен депутатско натегачество. Не че няма сюжети, на които да заложи следващият български блокбастър. “Когато се строяха магистралите”, “Живата вода на Плиска” или “Българските вампири”, “Преброяването на олигарсите”, “Той се сражаваше с Октопода” и т.н. Едва ли ще бъде трудно да се подберат текстописците и актьорите за ГЕРБутвърждаващите архетипи. “Разчитаме на плодовете от тази благородна инициатива и дълбоко вярваме, че в утвърждаването на новите ценности призванието на полицая ще намери своите талантливи пера”, беше казал преди повече от 10 години вътрешният министър Румен Петков, подписвайки дългосрочно споразумение за сътрудничество със Съюза на българските писатели. Според него дейността на МВР трябва да се популяризира с очерци и разкази в издания на СБП - които едва ли някой извън СБП чете, като \"Пламък\", \"Словото днес\" и \"Новият пулс\". Но този социалистически реализъм не трая дълго. От всички изкуства (обаче) за нас най-важно е киното, казал др. Ленин в една беседа с др. Луначарски. И целият СССР се покрил с мрежа от киносалони. Най-скъпите сериали на всички времена Заради проекта “1300 години България” през миналия век се появяват 80 филма, сред които тогавашният “блокбастър” “Хан Аспарух”, но и големият и до днес “Мера според мера”. Разбира се, бюджетът на днешното Министерство на културата и на Комитета за изкуство и култура и Националната координационна комисия 1300 години България с председател Людмила Живкова трудно могат да бъдат сравнени. Но опитите на властта да въздейства чрез филмопроизводството за собствения си имидж не са приключили с документалните филми на Лени Рифенщал или поръчката на руския президент Путин за \"кино за износ\", възложена на любимия му режисьор Никита Михалков - преди време председател на комисия към руското Министерство на отбраната.  В  от юли 2017 г. журналистите Том Секър и Матю Елфърд разкриват, че Пентагонът, ЦРУ и националната разузнавателна агенция на САЩ са популяризирали войната и военните чрез повече от 800 филма и 1000 телевизионни продукции, било чрез финансиране, консултантска помощ и др. Техните разкрития се базират на документи, получени по силата на  , нещо като нашия закон за достъп до обществена информация. Що се отнася до позитивния имидж на властта, ами припомнете си сериалите - да сте видели в тях корупция по най-високите етажи, прокурори, действащи по политическа поръчка, фалшиви клинични пътеки, за да се получи финансиране от здравната каса, обръчи от фирми, които се отчитат в партийните каси след спечелена обществена поръчка, застреляни бизнесмени - видни спонсори на управляващи, и неразкрити поръчкови убийци, фирми, регистрирани в Цуг в началото на прехода, а участниците в тях - днешни бизнесмени, руски шантаж... Няма такива работи. Какво по-позитивно от това. Биков: Щом сериалите се правят с държавни пари, държавата трябва да има цел Най-скъпите сериали на всички времена", "date": "2018.11.03", "title": "Чиста раса - (кра)сив народ"}
{"url": "http://clubz.bg/75341-shpigel_golemi_klubove_gotvqt_revolyuciq_napuskat_shampionskata_liga", "text": "11 топ клуба от Европа готвят истинска революция от 2021 г. - те ще напуснат собствените си първенства и Шампионската лига и ще играят в Суперлига, разкрива германското списание \"Шпигел\", позовавайки се на вече придобилите слава досиета \"Футбол лийкс\". Двигатели на идеята са \"Реал\" (Мадрид), \"Барселона\", \"Байерн\" (Мюнхен), \"Ювентус\", \"Милан\", \"Манчестър Юнайтед\" и \"Арсенал\". Към тях се очаква да се присъединят \"Манчестър Сити\", \"Челси\", \"Ливърпул\" и \"Пари Сен Жермен\". Покани ще получат още пет клуба - \"Атлетико\" (Мадрид), \"Борусия\" (Дортмунд), \"Интер\" (Милано), \"Рома\" и \"Олимпик\" (Марсилия). Така ще се формира лига от 16 от най-големите и популярни отбори на Стария континент, разкрива изданието. Инициативата дошла от \"Байерн\" (Мюнхен), който от две години насам започнал да опипва почвата и да търси юридическата форма как да напусне Бундеслигата и Шампионската лига и да се включи в нов проект. Европейската Суперлига ще включва 11 \"основатели\" и 5 \"гости\". Първите ще имат статут, който ще им гарантира участие в шампионата за поне 20 години. Вторите може да варират. \"Байерн\" (Мюнхен) моментално отхвърли информацията като невярна. Клубът заяви в съобщение, че не е наясно с формирането на Суперлига и не е водил преговори с други отбори. Не планира да напусне Бундеслигата, както и турнирите на УЕФА. \"Манчестър Юнайтед\" отказа коментар, останалите намесени клубове също не са се произнесли пред световните агенции или с официални позиции. Това не е първият случай, в който се говори за отделяне на колоси и формиране на Суперлига. Досега се смяташе, че по този начин \"Юнайтед\", \"Реал\", \"Байерн\" и т. н. извиват ръцете на УЕФА за повече пари от Шампионската лига и от тв права. \"Шпигел\" твърди, че разполага и с друго разкритие, според което президентът на ФИФА Джани Инфантино е помогнал на \"Манчестър Сити\" и \"Пари Сен Жермен\" да избегнат наказания и огромни глоби за нарушаване на правилото на финансов феърплей. Той е направил това в качеството си на генерален секретар на УЕФА. Президентът на ФИФА обвинен, че нарушил правилата при скандал с уредени мачове Това станало чрез рекламни договори, в които сумите за спонсорство са многократно завишени спрямо реалните. Така клубовете доказват на хартия повече приходи, отколкото разходи и избягват гилотина. Според \"Футбол лийкс\" екип от експерти, начело с Инфантино, посъветвал двата клуба на тайни срещи как да процедират. Това станало през 2014 г. \"Манчестър Сити\" е собственост на Шейх Мансур бин Зайед от \"Абу Даби Юнайтед груп\". \"Пари Сен Жермен\" се притежава от \"Катар спортс инвестмънтс\". Двата клуба бяха глобени от УЕФА, но със суми, които минават за символични, предвид отклоненията в счетоводните им документи. И \"Сити\", и ПСЖ отхвърлиха твърденията в официални становища. Това са досиета, които включват 70 милиона документа и се побират в 3,4 терабайта информация. В момента по тях работят 80 журналисти от 15 медии. Сред тях, освен \"Шпигел\", са \"Сънди Таймс\", агенция \"Ройтерс\", испанският \"Ел Мундо\" и т.н. Роналдо ще получи 2 години условно за укриване на данъци От \"Футбол лийкс\" тръгнаха разкритията, че големи футболисти и треньори са укривали данъци, в страните, в които играят. Сред тях е Кристиано Роналдо, който наскоро се споразумя с испанската прокуратура за извънсъдебна развръзка. Той получи условна присъда и се съгласи да плати 18,8 млн. евро към испанската хазна. Адвокатът на Роналдо обясни за обвиненията в изнасилване и договора за мълчание На \"Футбол лийкс\" и \"Шпигел\" се дължи и подновеното разследване срещу Роналдо за изнасилване в Лас Вегас. Роналдо ще получи 2 години условно за укриване на данъци Адвокатът на Роналдо обясни за обвиненията в изнасилване и договора за мълчание", "date": "2018.11.03", "title": "\"Шпигел\": Големи клубове готвят революция, напускат Шампионската лига"}
{"url": "http://clubz.bg/75337-dva_dni_bez_metro_mejdu_serdika_i_vasil_levski", "text": "Движението на влаковете на метрото между метростанциите „Сердика” и „Васил Левски” ще бъде спряно в събота и неделя. Причината е строителството на третата линия на метрото. Тунелопробивна машина ще изгражда тунел под тунела. Софийското метро блокира. Повредата бе бързо отстранена Заради спирането на метрото между трите станции „Сердика”, „Софийски университет” и „Васил Левски” общината ще пусне заместваща автобусна линия.  Третата линия – от булевард „Владимир Вазов” до „Овча купел”, се строи на два етапа. Новите влакчета за метрото до \"Красно село\" са вече тук (СНИМКИ) Вече са изградени 4 км от тунелите. Очаква се първите пет станции да бъдат въведени в експлоатация  през септември 2019 г. Промени в организацията на движението в столицата се въвеждат и заради Архангеловата задушница. В тази връзка Столичната община е предвидила допълнителен транспорт към и от гробищните паркове в града. Ще има временни трамвайни спирки, временни автобусни линии и допълнителни превозни средства в обществения транспорт.   Новите влакчета за метрото до \"Красно село\" са вече тук (СНИМКИ)", "date": "2018.11.03", "title": "Два дни без метро между \"Сердика\" и \"Васил Левски\" "}
{"url": "http://clubz.bg/75332-prostitutkite_v_amsterdam_izlizat_izvyn_chervenite_feneri", "text": "Градската управа в Амстердам възнамерява да разреши на проститутките в града да практикуват най-древния занаят и извън пределите на известния квартал с червените фенери, за да се подобрят работните им условия, предава Франс прес. Мярката цели също да бъде намален туристическият натиск върху труженичките на любовта. Проститутките се оплакват, че все повече туристи им досаждат за общи снимки, а това прогонва потенциалните им клиенти. Поради тази причина градската управа възнамерява да разшири местата за работа на проститутките и извън най-посещаваните туристически квартали на Амстердам. Управата на Амстердам забрани зяпането по проститутки Новите зони могат да влязат в действие още през 2019 година. Всяка година градът е посещаван от около 18 милиона туристи, което е повече общото население на Холандия, припомня агенцията.", "date": "2018.11.03", "title": "Проститутките в Амстердам излизат извън \"червените фенери\""}
{"url": "http://clubz.bg/75335-klichko_pishe_v_bild_koj_shte_e_kontra_na_putin_kogato_merkel_q_nqma", "text": "Когато на 31 октомври заранта ербъсът на канцлерката Ангела Меркел се приземи в Киев и ние официално я приветствахме в нашата столица, си спомних, колко много е направила за нас, украинците. И колко благодарност й дължим. Новината, че Меркел ще се оттегли като председателка на ХДС ( , беше най-обсъжданата през седмицата. Мнозина се питат: През нощите, когато при минус 30 градуса със стотици хиляди демонстрирахме на Майдана срещу корумпирания президент Янукович и за Европа, винаги сме знаели, че и най-влиятелната жена в ЕС е отправила взор към нас. Когато през тези драматични дни се срещахме с нея или говорехме по телефон, за Меркел винаги едно нещо е било важно – свободата и називисимостта на хората в Украйна! От самото начало Меркел гледаше сериозно на мирните протести. Покрай личната й история тя имаше собствен поглед върху развитието на нещата. Когато руският президент се обяви за анексирането на Крим, след това изпрати и войници в Източна Украйна, Меркел никога не допусна да бъде заблуждавана. Тя винаги изричаше истината, срещу неправдата реагира с налагане на санкции. Също така през нощните часове в Минск през 2015 г. ( ) Меркел беше на страната на Украйна, никога като опортюнистка, а винаги с дълг към собствените й представи за ценности.  ", "date": "2018.11.03", "title": "Кличко пише в \"Билд\": Кой ще е контра на Путин, когато Меркел я няма?"}
{"url": "http://clubz.bg/75183-advokatite_mogat_da_otsystvat_ot_syda_samo_po_uvajitelni_prichini", "text": "Неявяването на адвоката не може да бъде пречка за провеждане на разпоредително заседание на съда, освен когато присъствието му е задължително. Това гласят промени в Наказателно-процесуалния кодекс (НПК), внесени от Данаил Кирилов (ГЕРБ) и Емил Димитров (\"Обединени патриоти\"). Те вече са приети на първо четене от правната комисия Според законовия текст участието на защитник в наказателното производство е задължително, когато обвиняемият е непълнолетен, страда от физически или психически недостатъци, които му пречат да се защитава сам, делото е за престъпление, за което се предвижда лишаване от свобода не по-малко от десет години или друго по-тежко наказание, обвиняемият не владее български език и др. Наскоро Конституционният съд обяви за противоконституционни две норми от НПК. Според първата частично отменена норма излизаше, че дори адвокат да отсъства по уважителни причини, това не е основание разпоредителното заседание да бъде отложено. КС постанови, че в този си вид \"в нарушение на изискването за справедлив наказателен процес, нормата не разграничава неявяването на упълномощения защитник поради обективна невъзможност или друга уважителна причина и неявяването без такава причина, когато действително неоправдано се създават условия за забавяне на наказателното производство\". След решението на съда обаче според депутатите се е стигнало до друга крайност - задължение за съда винаги да отлага заседанието, ако не се е явил защитник, без значение какви са причините за отсъствието му. А не това е била волята на законодателя. Според вносителите неявяването на защитник поради уважителна причина, винаги ще е основание за отлагане на делото, но липсата на такава няма да води до това. С друг текст от промените се предлага с касационната жалба да не могат да се правят възражения за съществени нарушения на процесуалните правила в досъдебното производство с изключение на тези, свързани с допускане, събиране, проверка и оценка на доказателствата и доказателствените средства. КС обяви за противоконституционен и текста, според който \"с касационната жалба и протест не могат да се правят възражения за съществени нарушения на процесуалните правила в досъдебното производство\". Затова Данаил Кирилов и Емил Димитров предлагат текст, според който с касационната жалба и протест не могат да се правят възражения за съществени нарушения на процесуалните правила в досъдебното производство с изключение на тези, свързани с допускане, събиране, проверка и оценка на доказателствата и доказателствените средства.", "date": "2018.11.03", "title": "Адвокатите могат да отсъстват от съда само по уважителни причини"}
{"url": "http://clubz.bg/75334-alek_bolduin_se_sbi_za_parkomqsto_v_nyu_jork", "text": "Актьорът Алек Болдуин бе задържан и му бяха повдигнати обвинения в побой и тормоз, след като удари човек в спор за паркомясто пред дома му в Ню Йорк, предаде Асошиейтед прес. \n\tБолдуин заявил в полицията, че негов роднина му пазел мястото, където искал да паркира, но друг шофьор го взел непосредствено преди него. Двамата мъже се скарали и се блъскали, след което 60-годишният Болдуин ударил другия мъж. 49-годишният шофьор казал на полицията, че Болдуин го ударил с ръка, но не помнел дали било юмручен удар или шамар. Битките на Алек Болдуин в защита на Уди Алън 49-годишният мъж бил закаран в болница с болка в челюстта и зачервяване в областта на врата. \n\tБолдуин бе пуснат от ареста около два часа след инцидента. Наредено му е на 26 ноември да се яви в съда. \n\tБолдуин играе ролята на президента Доналд Тръмп в комедийното шоу \"На живо в събота вечер\", припомня БТА. \n\tЗапитан за случая, Тръмп каза по адрес на актьора:", "date": "2018.11.03", "title": "Алек Болдуин се сби за паркомясто в Ню Йорк"}
