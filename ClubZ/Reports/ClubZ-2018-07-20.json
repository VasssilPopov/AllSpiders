{"url": "http://clubz.bg/70848-14_raneni_pri_napadenie_s_noj_v_avtobus_v_germaniq", "text": "Най-малко 14 души бяха ранени при атака с нож в препълнен автобус в Германия, предаде Дойче веле. Инцидентът стана в град Любек. Нападателят е арестуван. Засега не се знае каква е причината за атаката. 11 са леко ранени, а поне 2-ма - тежко. Нападетелят по първоначални данни е иранец на 30 години. Той се е качил в автобуса с раница, извадил е нож и започнал да ръга пътниците. Шофьорът веднага е спрял и е отворил вратите, макар също да е бил нападнат. Наблизо е имало патрулка и полицаите са хванали нападателя. Полицията е блокирала  района. В автобуса е останала раницата на нападателя, която те веднага са унищожили. Според непотвърдени до момента сведения той имал и пистолет, но не го е използвал. Малко по-ксъно Ройтерс съобщи, че според германската полиция няма индикация, че нападателят от Любек е бил политически радикализиран.", "date": "2018.07.20", "title": "14 ранени при нападение с нож в автобус в Германия"}
{"url": "http://clubz.bg/70838-do_banksi_ot_zatvora_v_diarbekir", "text": "Турско-кюрдската журналистка и художничка Зехра Доган успя да напише и изпрати нелегално от затвора емоционално писмо до Банкси, за да му благодари за графита в Ню Йорк, нарисуван в нейна подкрепа през март. Банкси с графит за \"Брекзит\" През 2017 г. момичето беше осъдено на две години и десет месеца затвор заради публикация в социалните мрежи, пише The Art Newspaper. Уличният артист с неизвестна самоличност публикува двете страници на писмото, писано на ръка на турски език, и превода му на английски в личния си профил в Инстаграм. Описанието под него гласи: Доган започва текста, описвайки условията, в които пише „ “. Писмото е нелегално, обяснява Доган, заради наложената ѝ „ “ – това означава, че тя не може да използва телефон или дори да пише писма. През март 2017-а турските власти осъдиха Доган на две години и десет месеца затвор. Причината: нейни публикации в социалните мрежи, изобразяваща руините на кюрдския град Нусайбин ( ). На първата снимка се виждат останките от града и военните машини, които, изглежда, се изтеглят, а второто изображение бе всъщност картина на Зехра, интерпретираща машините като скорпиони. Година по-късно Банкси работи съвместно с друг графити артист, Борф – с когото създадоха 22-метрово изображение в Ню Йорк, на което са отбелязани всичките дни, прекарани от Зехра в затвора до момента на създаването на графита. Портретът на младата журналистка също е нарисуван зад решетки, но при по-внимателно вглеждане се забелязва, че в едната си ръка тя всъщност държи молив вместо метална решетка. В продължение на няколко вечери картината на Зехра със скорпионите беше прожектирана над произведението на Банкси и Борф. В писмото си Доган разказва как сънародниците ѝ чуват „ “. Зехра приключва нелегалното си писмо, изразявайки своето щастие и радостта на сънародниците ѝ, когато научили от пресата за протестния графит на Банкси. В затворя Зехра няма достъп до платна и бои, затова тя създава творбите си, рисувайки на стари вестници с „боя“, която произвежда от храната, водата и понякога дори собствената си кръв, твърди говорител на кампанията „Освободете Зехра Доган“. Още когато момичето беше арестувано, кампанията получи широка гласност в западните медии и много знаменитости изразиха подкрепата си.", "date": "2018.07.20", "title": "До Банкси от затвора в Диарбекир"}
{"url": "http://clubz.bg/70841-milan_specheli_sydebna_bitka_s_uefa_shte_igrae_v_evropa", "text": "\"Милан\" ще играе в турнира Лига Европа, след като спечели битка срещу УЕФА в Арбитражния спортен съд (КАС) в Лозана. В края на юни европейската футболна централа извади италианския гранд от евротурнирите този и следващия сезон заради неспазване на правилото за финансов феърплей. Санкцията е отменена. КАС връща случая на УЕФА с препоръка за налагане на \"по-справедливо наказание\". \"Милан\" е изхвърлен от евротурнирите за две години Изслушването беше вчера и продължи над 10 часа. \"Милан\" изпрати делегация с 10 души, начело с клубния президент Марко Фасоне. Само той отговаряше 2 ч на въпроси на тримата магистрати, които обявиха решението си днес. \"Червено-черните\", които са в доста тежка финансова криза, водеха със себе си представители на инвестиционния фонд \"Елиът\", към който иимат дълг и който пое контрола над клуба. КАС получи уверения, че \"Елиът\" се ангажира с издръжката и развитието на клуба, а също така с изплащане или разсрочване на борчовете му. Това изглежда е натежало за вдигане на забраната. Доскоро собственик на \"Милан\" беше китаецът Йонхон Ли, който напрактика се отказа от най-успелия в Европа италиански отбор. \"Милан\" вместо \"Бока Хуниорс\" срещу \"Левски\" в мача за Гунди Вчера \"Левски\" потвърди, че ще спори с \"Милан\" в приятелски мач на 11 август в чест на 75-годишнината на Георги Аспарухов-Гунди. \"Росонерите\" заменят отказалия се \"Бока Хуниорс\". \"Милан\" вместо \"Бока Хуниорс\" срещу \"Левски\" в мача за Гунди", "date": "2018.07.20", "title": "\"Милан\" спечели съдебна битка с УЕФА, ще играе в Европа"}
{"url": "http://clubz.bg/70842-rusiq_privika_gryckiq_poslanik", "text": "Руското външно министерство е привикало гръцкия посланик Андреас Фриганас, съобщи в. \"Катимерини\". Причина е реакцията на Атина на изказванията на думите на говорителката на ведомството Мария Захарова. В сряда тя предупреди с последствия заради изгонването от страната на двама руски дипломати. И допълни, че зад решението на Гърция стоят трети страни. Атина към Москва: Престанете да не ни уважавате и да ни се месите В отговор Атина обвини Захарова в неуважение. Срещата в руското Външно преминала сърдечно, твърдят източници на \"Катимерини\". Според тях представители на Москва казали на посланик Фриганас, че думите на Захарова не означавали неуважение. Причина за инцидента било недоразумение. Гръцкото външно министерство призова на свой ред Русия да спре да се меси във вътрешните й работи.", "date": "2018.07.20", "title": "Русия привика гръцкия посланик"}
{"url": "http://clubz.bg/70847-sofiq_dava_73_mln_lv_za_elektronna_sistema_za_bileti_za_transporta", "text": "Електронната система за таксуване на пътниците в градския транспорт ще струва на София 73 248 000 лв. Това стана ясно, след като бяха класирани фирмите, участвали в обществената поръчка по проекта. Той ще се реализира от консорциума \"Си Ен Ес - София тикетинг систем\", съобщиха от Центъра за градска мобилност.  Обединението е от компаниите \"Компютърнет сървисиз\" ООД и \"Асис електроник ве билишим системлери\", \"Аноним Ширкети\" и \"Тикси\" АД. Това е най-ниската цена за изграждане ва електронната система за таксуване, показаха данните. Съгласно условията на обществената поръчка консорциумът трябва да изгради новата тикет система в рамките на 24 месеца, като се предвижда въвеждане в експлоатация на повече от 15 хиляди устройства в над 1350 превозни средства от 4 типа транспорт, монтаж на оборудване в 11 депа, 52 метростанции и над 80 търговски обекта. Част от договора е интеграция на новата система към вече съществуващите системи. В сметката влиза и обучението на 3000 служители на Центъра за градска мобилност и транспортните оператори. Столичната община се опитва от 2006 г. да започне изграждането на електронна тикет система. Всеки път досега обаче обществните поръчки са спирани заради обжалвания. И решението за избора на изпълнител от днес подлежи на обжалване по закон през Комисията за защита на конкуренцията. Към антимонополния орган може да се обърне всяка от компаниите, които са загубили търга. Офертите са оценени от комисия от 15 души, сред които 7 общински съветници. Ето и крайното подреждане:", "date": "2018.07.20", "title": "София дава 73 млн. лв. за електронна система за билети за транспорта"}
{"url": "http://clubz.bg/70832-borisov_i_ninova_s_edinodushno_reshenie_za_migrantskata_politika", "text": "Със , без гласували \"против\" или \"въздържали се\", Народното събрание прие   проект за решение по въпросите на политиката за миграцията, предложен от лидерката на БСП Корнелия Нинова. Това стана след първоначално остри нападки от Нинова към премиера Борисов, който днес бе на специално разискване по темата в рамките на парламентарния контрол. Тя критикува Борисов за неясната му позиция за мигрантския въпрос и го обвини, че говори едно пред европейските лидери, а друго - пред българите. Борисов обаче се съгласи с основните й тези и поиска 5 минути почивка, за да убеди ПГ на ГЕРБ да ги подкрепи. Това в действителност отне над 30 минути, докато бъде пренаписан консенсусен проект за решение. Според него Народното събрание: Проектът за решение е подписан от лидерите на всички парламентарни групи, уточни Нинова. А след гласуването заяви: Изказването й бе посрещнато с ръкопляскания от цялата зала. Усмивките, смехът и дружелюбните ръкостискания, които депутатите си разменяха, бяха в пряк контраст с началото на разискванията днес. Темата бе открита с остра критика на лидерката на БСП Корнелия Нинова срещу премиера. Нинова детайлно критикува и бъдещия бюджет на ЕС, в който има солидно увеличение на парите за интеграция, което според нея е за сметка на средствата за кохезионна и социална политика. Тя отбеляза, че България като други европейски страни създава стимули за мигрантите да идват в Европа, като им дава привилегии, които българските граждани не получават.  Нинова отправи и критика към тезата на ГЕРБ, че миграцията помага за българския пазар на труда и може да помогне за демографската криза. Цветан Цветанов уточни, че това е била и политика на кабинета \"Орешарски\", като отбеляза, че ГЕРБ се опитват да има приемственост на добрите идеи на предишни правителства. Нинова подигравателно отбеляза, че до днес кабинетът \"Орешарски\" е бил виновен за всички проблеми в България според ГЕРБ, а от днес вече има добри политики, които ГЕРБ възприемат. Тя разкритикува проекторешението на ГЕРБ, което подкрепя позицията на България в момента, като призова който и да е депутат от управляващите да излезе и да обясни каква е тази позиция. И направи контрапредложение в две точки, според които Народното събрание: Премиерът първо защити решенията на европейските лидери в началото на мигрантската криза, като отбеляза, че тогава е имало \"много мощна хибридна атака\". И отбеляза, че тогавашното решение на германската канцлерка и досега \"я съсипва политически\". Борисов се съгласи на част от тезите на Нинова - да се блокира възможността България да подписва двустранни споразумения за поемане на бежанци и Министерският съвет да не може да взема ключови решение по темата без допитване до Народното събрание. Но заяви, че ще му трябват няколко минути, за да обсъди това с парламентарната група на ГЕРБ. Но отбеляза, че не можем да променим Дъблинското споразумение. Председателката на парламента Караянчева обяви 15 минути почивка, докато премиерът се консултира с ПГ на ГЕРБ.", "date": "2018.07.20", "title": "Борисов и Нинова с единодушно решение за мигрантската политика"}
{"url": "http://clubz.bg/70849-hakerska_ataka_v_singapur_zasegna_15_mln_dushi", "text": "Хакери откраднаха лични данни на 1,5 млн. души в Сингапур. Това е една четвърт от населението. Те са проникнали в здравната база данни на правителството като атаката е била добре планирана и с ясна цел, твърдят властите, съобщава Би Би Си. Целта са били хората, които са били в болница между 1 май 2015-а и 4 юли 2018 г. Хакнатите данни включват имена и адрекси, но не и медицинска информация, с изключение на предписаните лекарства в някои случаи. \"Открадната е информация за около 160 хил. пациенти, които са посетили болница и на които е било предписано лекарство\", обясняват властите. Никое от здравните досиета не е изтрито и не е променяна информация в него. Диагнози, резултати от изследвания, предписанията на лекарите не са докосвани. Не са открити доказателства за подобна намеса в  IT системите на другите сектори на общественото здравеопазване. Специална цел е била информацията за лекарствата, предписани на премиера Лий Хсиен Лунг. Министър-председателят на страната два пъти е минавал през лечение за рак.  Сингапур, богатият град държава, се гордее със своята стабилност и сигурност, отбелязват от Би Би Си. Изглежда, че компютър, който е принадлежал на SingHealth, една от двете големи правителствени здравни организации, е бил инфектиран със зловреден софтуъер, чрез него хакерите са получили достъп до цялата база данни. Хакерите са атакували между 27 юни и 4 юли, твърди правителството. Кабинетът и преди е предупреждавал за опасността от хакерски атаки, повечето от тях са били предотвратявани. Бяха предприети и множество мерки, за да се спрат такива нападения - компютрите в някои от ключовмите министерства вече не са свързани с интернет, включени са само във вътрешни мрежи. Миналата година имаше хакерска атака, насочена към военното министерство, но тя не беше особено успешна. През 2013 г. официалният сайт на премиера беше завладян от хора, които се представиха като членове на \"Анонимните\".", "date": "2018.07.20", "title": "Хакерска атака в Сингапур засегна 1,5 млн. души"}
{"url": "http://clubz.bg/70829-salvini_ruskata_aneksiq_na_krim_e_zakonna", "text": "Руската анексия на Крим е законна, а революцията в Украйна от края на 2013 година е фалшива и платена отвън. Това заявява в интервю за \"Вашингтон пост\" италианският вътрешен министър Матео Салвини, който е лидер на участващата в правителството крайнодясна Лига. \"Известия\": Българска проруска партия в крайнодяснята \"Лига\" на Салвини Италианският вътрешен министър отрича Лигата да получава пари от партията на Путин \"Единна Русия\". Салвини заявява амбиция да образува общ фронт на евроскептичните партии, за да спечелят те мнозинство в изборите за следващия Европейски парламент през май догодина, които според него ще са ключови. Салвини казва, че целта на партията му \"иска да промени Европа отвътре, а не да я напуска\". \"Кой никога не е променял идеите си?\" казва той по повод отказа на Лигата от предишната й идея Италия да напусне еврото.", "date": "2018.07.20", "title": "Салвини: Руската анексия на Крим е законна"}
{"url": "http://clubz.bg/70855-merkel_ne_mojem_da_razchitame_na_supersilata_na_sasht", "text": "Канцлерът на Германия Ангела Меркел заяви, че е била права, когато преди година е коментирала, че Европа вече не може да разчита на САЩ да налагат ред по света. Меркел каза това на годишната си лятна пресконференция. Тя повтори, че Европа трябва да поеме проблемите си в собствените си ръце. И призна, че при президентството на Доналд Тръмп отношенията между ЕС и САЩ са под натиск. Според нея обаче не е сигурно дали Европа ще успее да се адаптира. Меркел смята, че ЕС е в процес на трансофмрация. Тя приветства поканата на Тръмп към президента на Русия Владимир Путин да посети САЩ. Според нея тези срещи трябва да станат нормална практика. Според Меркел запазването на единството на Европа е особено важна задача. Тя смята да изпълни пълния си управленски мандат до 2021 г., въпреки вътрешните раздори в управляващата коалиция.", "date": "2018.07.20", "title": "Меркел: Не можем да разчитаме на суперсилата на САЩ"}
{"url": "http://clubz.bg/70834-eto_novite_superoryjiq_na_moskva_video", "text": "Руското Министерство на отбраната разпространи видеозаписи от изпитания на ново поколение ядрени и конвенционални оръжия, предаде Ройтерс. Това стана дни след срещата на президента Владимир Путин с американския му колега Доналд Тръмп в Хелзинки. Покрай другите въпроси двамата лидери обсъждаха и прекратяването на надпреварата във въоръжаването. Путин: Новата ни ракета няма ограничения в обсега (ВИДЕО) Путин обяви за съществуването на новите руски ядрени оръжия през март. Тогава той произнесе една от най-войнствените си речи, припомня Ройтерс. Ето какво показа военното ведомство в Москва.     Във видеозаписа се съобщава, че е завършено разработването и започва серийното производство на ракетния комплекс \"Авангард\" с принципно ново оборудване - планиращ крилат боен блок. Отделянето на блока от ракетата носител и маневрирането му при приближаването към целта са показани като анимация. Блокът лети на височина няколко десетки километра в плътните слоеве на атмосферата. Докато традиционните такива елементи на междуконтиненталните балистични ракети летят по балистична траектория. Планиращият крилат боен блок се движи на междуконтинентално разстояние с хиперзвукова скорост. Максималната й стойност е над 20 пъти по-голямо от числото на Мах - отношението на скоростта на дадено тяло към скоростта на звука в средата, в която то се движи. Траекторията на полета на бойния блок минава по-ниско от минималната височина за прехващане на извънатмосферните огневи средства за противоракетна отбрана. Малко вероятно е и той да бъде прехванат от противоракети с малък обсег.     От 1 декември 2017 г. в Южния военен окръг опитно бойно дежурство носи авиационна ескадрила, въоръжена с комплекси \"Кинжал\" с хиперзвукови ракети. А от април т.г. самолети МиГ-31 с тези комплекси патрулират въздушното пространство над Каспийско море.     Това е нов вид порско подводно оръие. Основава де на използването на безпилотни подводни апарати. Главното преимущество на системата е, че тя е на практика 100 процента неуязвима за противниковите средства за противодействие. Уникалните възможности на този апарат позволяват на руския флот да се боди срещу авионосни и корабни ударни групи на вероятния противник в който и а е океански театър на бойните действия, както и да поразява обектите на бреговата инфраструктура на междуконтинентална далечина. През декември 2017 г. успешно са изпробвани ядрени енергийни установки за \"Посейдон\".     Те са базирани в шахтии по своите бойни и експлоатационни характеристики няма да имат аналог в света. Разполагането им е една от главните задачи за развитието на наземните стратегически ядрени сили. В посланието си през март Путин заяви, че \"Сармат\" може да атакува както през Северния, така и през Южния полюс.     Тя лети ниско и е трудно забележима. носи ядрена бойна част, а обсегът й е на практика неограничен. Траекторията й е непредсказуема и може да заобикаля обсега на прехващане. Така тя става неуязвима за всички съществуващи системи на противоракетната и противовъздушната отбрана.     Това е свръхмодерно оръжие, основано на нови физически принципи. Вече се използва в някои бойни части.", "date": "2018.07.20", "title": "Ето новите супероръжия на Москва (ВИДЕО)"}
{"url": "http://clubz.bg/70851-barnie_kym_london_imate_13_sedmici_za_sporazumenie", "text": "Главният преговарящ на Европейския съюз с Великобритания Мишел Барние предупреди днес Лондон, че разполага с 13 седмици за да постигне споразумение за напускане на съюза. Той посочи, че 27-те имат отворени въпроси по наскоро публикуваната \"Бяла книга\" с последните предложения на британското правителство. Според Барние 80 на сто от обсъжданите текстове в подготвяното споразумение са одобрени и от ЕС, и от Великобритания. Той отбеляза, че на днешното заседание на министрите по европейските въпроси на ЕС е било препотвърдено единството на държавите от Общността в преговорите. Европейската комисия е представила оценката си за необходимите действия, в случай че договореност не бъде постигната. Брюксел: Гответе се за всякакъв вид \"Брекзит\" Брекзит фанатиците тласкали Мей към нови избори Той отбеляза, че най-спорният въпрос остава уреждането на граничния и митнически режим между Република Ирландия, която е в ЕС, и британската провинция Северна Ирландия. Барние попита как Великобритания ще гарантира, че например забранени ГМО няма да влизат в пазара на ЕС. Той посочи, че съюзът не е склонен да приеме създаването на излишни митнически усложнения и бюрокрация. Тереза Мей към бунтовниците: Подкрепете ме или \"въобще няма да има Брекзит\" За европейците не е ясно и как британските власти ще установяват крайното предназначение на стоките - за потребители в ЕС, или извън него. Последното предложение на  Мей е британските митници в Северна Ирландия да събират митата от името на ЕС, за да се избегне създаването на \"твърда граница\" на острова, която противоречи на мирното споразумение от 1998 г., сложило край на конфликта между католици и протестанти в Ълстър.  ЕС не приема и британската идея за свободна търговска зона между ЕС и Обединеното кралство за стоките, но не и за услугите. Тя би нарушила единството на пазара на ЕС в съчетание с отказа на Лондон да запази свободата на движение след напускането на съюза. Тереза Мей към бунтовниците: Подкрепете ме или \"въобще няма да има Брекзит\" Предвижда се през октомври Европейският съвет да оцени хода на преговорите и ако те са успешни, да разреши продължаване на разговорите за бъдещите отношения на Великобритания с ЕС, както и въвеждане на преходен период преди същинската раздяла. По искане на Лондон и с единодушие държавните и правителствените ръководители от ЕС могат да удължат срока за преговорите. Брекзит фанатиците тласкали Мей към нови избори Тереза Мей към бунтовниците: Подкрепете ме или \"въобще няма да има Брекзит\" Тереза Мей към бунтовниците: Подкрепете ме или \"въобще няма да има Брекзит\"", "date": "2018.07.20", "title": "Барние към Лондон: Имате 13 седмици за споразумение"}
{"url": "http://clubz.bg/70839-demokratichna_bylgariq_sezira_ek_zaradi_zakona_domuschiev", "text": "Това се съобщава на страницата на \"Демократична България\" във Фейсбук. \"Демократична България\": Борисов вече е Станишев. Заради Домусчиев Преди дни ГЕРБ и част от \"Обединени патриоти\" гласуваха спорни промени в закона за приватизацията. Най-активен техен критик бе вицепремиерът Валери Симеонов, който е лидер на НФСБ. Промените опрощават дългове за стотици милиони левове на приватизатори на държавни компании. Подозренията са, че поводът за тези промени е опрощаване на дълговете на известния бизнесмен Кирил Домусчиев. Чрез тях той ще избегне плащането на глоби от 58 млн. лв. заради предполагаемо неспазване на ангажиментите, поети при приватизацията на Българския морски флот.  ", "date": "2018.07.20", "title": "\"Демократична България\" сезира ЕК заради закона \"Домусчиев\""}
{"url": "http://clubz.bg/70831-izklyucheniq_v_zashtitata_na_lichnite_danni_za_jurnalisti_i_fotografi", "text": "Журналистите няма да трябва да искат съгласие при обработване на лични данни, когато си вършат работата. Няма да има ограничения и за фоторепортерите и операторите, когато снимат на публични места. Това става ясно от ремонтирания и окончателно внесен Законопроект за защита на личните данни, с който трябва да се въведе европейският регламент GDPR у нас. Той влезе в сила във всички страни членки през май, но родният закон ще бъде съобразен с разпоредбите тепърва.  Седем мита за GDPR Окончателният проект на Министерския съвет е внесен вече в Народното събрание. В първоначалния му вариант работата на медиите не беше защитена - тоест те не бяха изключени от строгите правила за обработка на лични данни, когато става дума за пряката им репортерска работа. Във внесения вече в парламента проект обаче има специални текстове, посветени на журналистите, фоторепортерите и операторите.  Сега изрично е записано, че при обработване на лични данни за журналистически цели, както и за академичното, художественото или литературното изразяване не се прилагат чл. 6, чл. 8-10, чл. 30, чл. 34 и глава пета от Регламент (ЕС) 2016/679. Това означава, че няма да е необходимо журналистът да иска съгласие, когато събира лични данни. Регламентирано е и че фоторепортерите и операторите няма да искат съгласие, когато снимат някого. Медиите могат да откажат на човек, чиито данни са събрали, да ги изтрият, както и да упражни други свои права по GDPR. Има и текст, който предвижда, че при проверка на Комисията за личните данни за спазване на правилата по GDPR това не може да води до разкриване на източника на информацията. Готови ли сме да защитаваме личните данни? Или да платим 40 милиона лева Изключенията за медиите важат в случай, че събирането на лични данни Друга промяна във внесения законопроект в сравнение с първоначалния му вариант е, че компаниите и институциите няма да са длъжни да предоставят за регистър данните на служителите си, които отговарят за защитата на личните данни. Настоящият текст гласи, че Комисията за защита на личните данни води регистър на администраторите и обработващите лични данни, които са определили длъжностни лица по защита на данните. Тоест - няма да има регистър за самите служители. Проектът, внесен от Министерския съвет в Народното събрание, предвижда още, че администраторът на лични данни може да откаже на притежателя на данните заличаването им - но в определени случаи. Такива са, ако заличаването на данни може да навреди на националната сигурност, обществения ред, разкриването на престъпление и др.  Готови ли сме да защитаваме личните данни? Или да платим 40 милиона лева", "date": "2018.07.20", "title": "Изключения в защитата на личните данни за журналисти и фотографи"}
{"url": "http://clubz.bg/70825-ikonomikata_na_severna_koreq_s_naj_golqm_spad_ot_20_godini", "text": "Икономиката на Северна Корея се е свила най-много от две десетилетия насам през 2017 година, сочи публикувана днес оценка на Южнокорейската централна банка, цитирана от Ройтерс.   спрямо предходната година. Това е най-големият спад от срива с 6,5% през 1997 година, когато изолираната страна бе засегната от опустошителен глад, отбелязва Южнокорейската централна банка. САЩ оставят в сила строгите санкции срещу Северна Корея , което носи около една трета от севернокорейския БВП, е спаднало с 8,5%. Това също е най-голямото понижение от 1997 година, тъй като заводското производство се срина на фона на ограниченията върху вноса на петрол и други енергийни суровини. Производството на земеделския и строителния сектор е намаляло със съответно 1,3% и 4,4%. Промишлените сектори на севернокорейската икономика, които са силно зависими от въглищата, пострадаха, след като   след години ядрени изпитания. Китай, най-големият търговски партньор на Северна Корея, приложи стриктно санкциите през втората половина на 2017 година, което засегна севернокорейския заводски сектор.  , което е най-големият спад след понижението от 38,5 процента през 1998 година, допълва институцията.  Санкциите срещу Северна Корея = военни действия Данните за резкия икономически спад са оповестени на фона на предупрежденията на анализатори, че изолираната страна трябва да се насочи към икономическо развитие. Мерки в тази посока бяха обявени от севернокорейския лидер Ким Чен-ун през април тази година. Той обеща да пренасочи вниманието от развиване на ядрения арсенал на Северна Корея към следване на китайския пример за \"социалистическо икономическо строителство\", преди да проведе историческата среща с американския президент Доналд Тръмп в Сингапур през юни.  Южнокорейската централна банка използва данни, събрани от правителствени и разузнавателни служби, за да направи икономическите си оценки. Проучванията на институцията включват проследяване на размера на оризищата в граничните области, наблюдение на трафика, интервюта със севернокорейки бегълци. Северна Корея не публикува данни за икономиката си.  Брутният национален доход на човек от населението в Северна Корея се равнява на 1,46 милиона вона (1283,52 д.) или около 4,4 на сто от стойността на показателя в Южна Корея, посочва Южнокорейската централна банка.  Санкциите срещу Северна Корея = военни действия", "date": "2018.07.20", "title": "Икономиката на Северна Корея с най-голям спад от 20 години"}
{"url": "http://clubz.bg/70835-za_da_ne_gi_prodadat_evtino_gi_gorqt", "text": "Британската модна къща „Бърбъри“ унищожи миналата година непродадени дрехи, аксесоари и парфюми на стойност от 28,6 млн. паунда с цел да защити името си. С това общата стойност на унищожените през последните пет години стоки става над 90 млн. паунда, съобщава Би Би Си. Модните компании като „Бърбъри“ унищожават залежалите си стоки, за да избегнат кражбата им или продажбата им на ниска цена. От марката уверяват, че енергията, получена при изгаряне на стоките им, е била употребена за отопление, а процесът не е навредил околната среда. Миналата година „отпадъците“ били повече от обикновено, защото брандът трябвало да унищожи голямо количество стоки след подписването на сделка с американската фирма „Coty“. Тъй като от „Coty“ планирали въвеждането на нова стока от марката, „Бърбъри“ трябвало да се отърве от продукти на стойност 10 млн. паунда – предимно парфюми. Според нея унищожаването на непродадените стоки е част от тази политика. Излишък от предмети на лукса имат и в „Richemont“, собственик на марките „Картие“ и „Montblanc“ – за последните две години те трябвало да изкупят обратно часовници, оценени на 480 млн. евро. Анализатори казват, че част от тези часовници могат да бъдат рециклирани, но много от тях просто биват изхвърлени. Съвсем очаквано, природозащитниците не подкрепят унищожаването на луксозните стоки.", "date": "2018.07.20", "title": "За да не ги продадат евтино, ги горят"}
{"url": "http://clubz.bg/70830-nejmar_uverqva_che_ostava_v_pari_sen_jermen", "text": "Неймар обяви, че остава в \"Пари Сен Жермен\" в изявление пред журналисти на благотворителен аукцион в Сао Пауло, информира \"Франс прес\". Това бе първата медийна изява на бразилеца след Световното, на което \"селесао\" отпадна на четвъртфинал. От месеци вече вървят спекулации, че интерес към Неймар проявява \"Реал\" (Мадрид). В последните седмици от \"Бернабеу\" два пъти излязоха с официални съобщения, че не искат да привличат нападателя. Двата клуба са в отлични отношения и ако възнамеряваме да отправим оферта към играч на ПСЖ, първо ще се обърнем към клуба, заяви \"Реал\". А Неймар и през миналата година до последно отричаше, че напуска \"Барселона\". Според световни медии босът на френския шампион Насер Ал Хелайфи казал на Флорентино Перес, че на никаква цена няма да се раздели на този етап с Килиан Мбапе. За Неймар обаче слуховете не секват. Според мадридски и британски медии в момента \"Реал\" и \"Челси\" преговарят за Тибо Куртоа и Еден Азар, които са водещите трансферни цели на Кралския клуб.", "date": "2018.07.20", "title": "Неймар уверява, че остава в \"Пари Сен Жермен\""}
{"url": "http://clubz.bg/70827-10_000_dushi_aplodiraha_noviq_beluga_xl_snimki", "text": "Новият транспортен самолет на корпорацията Еърбъс (Airbus) Белуга Икс Ел (Beluga XL) извърши днес първия си изпитателен полет от летището в югозападния френски град Бланяк, където се намират централата и заводите на самолетостроителя, предаде Франс прес. Отлитането на самолета предизвика множество аплодисменти сред публиката от над 10 000 души, основно служители и подизпълнители на европейския авиопроизводител. След близо 4 часа във въздуха самолетът кацна леко в ранния следобед. Първият му полет имаше за цел да извърши серия от технически тестове с оглед на сертификацията през 2019 година.  Самолетът Еърбъс А330-743 Ел Белуга Икс Ел (Airbus A330-743L Beluga XL) ще замени постепенно сегашния Белуга Ес Те (Beluga ST) в началото на 2019 година, за да превозва големи части от самолетите на Еърбъс между различните заводи на производителя. Новият самолет има с 30 процента по-голяма товароподемност, като може да пренесе до 51 тона на разстояние от 4074 километра. Според приетата през 2014 година производствена програма, ще бъдат произведени 5 самолета Икс Ел, вторият от които вече се конструира. ", "date": "2018.07.20", "title": "10 000 души аплодираха новия Beluga XL (СНИМКИ)"}
{"url": "http://clubz.bg/70822-kak_si_izmisliha_korica_na_sharli_ebdo_s_futbolni_majmuni", "text": "След изключително дълбокомисленото заглавие на българския в. \"Стандарт\" - \"Африка ликува\", здравите сили се наслаждават на нов футболен \"скандал\", свързан с цвета на кожата на френските национали. Из мрежите тръгна \"корица\" на списание \"Шарли ебдо\", на която маймуни в спортни екипи опипват неразбиращо Световната купа и се питат банан ли е, портокал ли е. Мишел Роуз, кореспондент на Ройтерс, специално предупреди в своя туитър за измислената корица на \"Ебдо\" с маймуните и купата.     На акаунта на самото списание няма и дума за скандала. Само истинската корица, с която авторите се шегуват с президента Еманюел Макрон - един и същ на всички футболни постове. \"Тази седмица в будките и на сайта  \" - само това пише в анонса с оригиналната корица, пуснат на 18 юли.   А ето какво установява Венци Мицов - общински съветник от \"Глас народен\":   Интересно е, че преди време от Москва наричаха шегите на \"Шарли ебдо\" мерзост. Москва: Направеното от \"Шарли ебдо\" е мерзост, показва западните \"ценности\"", "date": "2018.07.20", "title": "Как си измислиха корица на \"Шарли ебдо\" с футболни маймуни"}
{"url": "http://clubz.bg/70836-gyrciq_arestuva_chetirima_turci_v_granichnata_zona_s_turciq", "text": "Гърция арестува четирима турски граждани в граничната си зона с Турция по река Марица (Еврос), съобщи днес гръцкият всекиндневник \"Катимерини\". Тази сутрин задържаните са изправени пред прокурор в окръжния център Орестиада, предаде изданието на уебсайта си. Според него те са обяснили, че са търсили следи от майка и три деца с турско гражданство, които по-рано са изчезнали, след като лодка с девет души на борда се е обърнала в реката при опит да я пресече от Турция в Гърция. Двама от арестуваните са се представили като журналисти, разследващи случая, а другите двама - като роднини на изчезналите, пише \"Катимерини\". Напреженията в строго орханяваната зона между Гърция и Турция са хронични.  Повече от четири месеца Турция държи в арест без обвинения двама гръцки войници, които неволно са преминали в нейна територия през март, преследвайки нелегални миранти.", "date": "2018.07.20", "title": "Гърция арестува четирима турци в граничната зона с Турция"}
{"url": "http://clubz.bg/70826-us_senatori_iskat_sankcii_sreshtu_turciq_zaradi_zatvoren_pastor", "text": "В неделя сутрин: 18 632 турци уволнени от Ердоган", "date": "2018.07.20", "title": "US сенатори искат санкции срещу Турция заради затворен пастор"}
{"url": "http://clubz.bg/70824-rumynski_vestnik_monitoringyt_spira_bylgariq_za_evrozonata", "text": "Механизмът за сътрудничество и проверка на Европейската комисия се оказа препятствие не само за присъединяването на България към Шенгенското пространство, но и за влизането в еврозоната. Същото строго условие ще се приложи и за Букурещ, пише румънският вестник \"Адевърул\". Румъния и други страни от Източна Европа ще трябва да изминат по-труден път, за да се присъединят към еврото, като се има предвид, че наскоро България прие по-строги условия при стартирането на процеса по присъединяване, отбелязва изданието. Еврогрупата обсъди тези дни искането на София за приемане на еврото и за първи път промени критериите за присъединяване, които ще бъдат валидни отсега нататък за всички други кандидати. Промените са много сериозни и отлагат присъединяването на България към еврозоната за неопределено бъдеще, пише \"Адевърул\", като се позовава и на български медии. Официално: Еврозоната готова да приеме България в чакалнята след година Следващите стъпки в процеса на задълбочаване на интеграцията в европейския икономически и валутен съюз ще направят присъединяването към еврото по-придирчиво и по-дълго. Тези етапи включват преминаване на друг праг на взаимна солидарност чрез трансформиране на Европейския стабилизационен механизъм в Европейски валутен фонд, определяне на бюджет на еврозоната и завършване на банковия съюз чрез създаване на европейска схема за застраховане на депозитите. Това изисква по-високо ниво на доверие в съдебните системи на страните членки и независимост на ключови институции като Централната банка или надзорните органи. Петте съществуващи критерия за присъединяване към еврозоната са достатъчно остарели и неадекватни към сегашната ситуация. Макар декларацията на Еврогрупата от юли да казва, че България може да кандидатства за влизане в механизма ERM-2 (т. нар. чакалня), тя не казва нищо за времето, което страната ще прекара там, и за датата, когато ще замени лева с еврото. Причината е, че се чака България да постигне напредък в борбата с корупцията и организираната престъпност и да засили независимостта на някои институции. С други думи - ключът е Механизмът за сътрудничество и проверка, изтъква \"Адевърул\". България може да приеме еврото 3 години след влизане в \"чакалнята\" Запитан от журналист от \"Файненшъл таймс\" дали това означава, че отмяната на Механизма за сътрудничество и проверка (МСП) е задължителна, преди България да приеме еврото, Валдис Домбровскис - зам.-председателят на Европейската комисия, който отговаря за единната валута, заяви: Въпреки това, когато говорим за присъединяване към ERM-2 и банковия съюз в по-широк контекст, в контекст на реална икономическа конвергенция, в контекст на ефективност на институциите, в този случай - напредъкът в съдебната реформа и борбата с корупцията и организираната престъпност представляват също важен елемент в тази оценка, но още веднъж - не е официално предварително условие, обясни Домбровскис след срещата на Еврогрупата на 13 юли в Брюксел. Въпреки това декларацията на Еврогрупата предвижда изрично, че българските власти следва да приложат изцяло реформите, които са наблюдавани от Комисията в рамките на МСП и които засягат съдебната система, борбата с корупцията и организираната престъпност. Еврогрупата смята, че това е изключително важно за стабилността и целостта на финансовата система. Наред с МСП България трябва да приложи цялото законодателство, отнасящо се до Банковия съюз. Страната трябва също да изпълни много условия, преди да влезе в ERM-2 \"Адевърул\" отбелязва също, че плановете на Румъния за присъединяване към еврото не са толкова напреднали. В допълнение съществуват същите притеснения по отношение на корупцията - тема, която държи както София, така и Букурещ извън Шенгенското пространство. Друга причина за тревога е пропастта между доходите в двете страни и по-богатите членки на ЕС. Затова ЕС иска от България да осигури трайна икономическа конвергенция - условие, което не бе наложено на балтийските държави, когато те поискаха да се присъединят към ERM-2. През май Румъния обяви, че ще представи стратегия за присъединяване към еврото до края на годината. Според последната програма за конвергенция Румъния иска да достигне до 2020 г. брутен вътрешен продукт на глава от населението, равняващ се на 70 на сто от средното равнище в еврозоната, спрямо 60 процента в момента, пише още \"Адевърул\". България може да приеме еврото 3 години след влизане в \"чакалнята\"", "date": "2018.07.20", "title": "Румънски вестник: Мониторингът спира България за еврозоната"}
{"url": "http://clubz.bg/70823-vss_pita_evropejski_sydebni_syveti_kak_da_dejstva_s_kafqvite_medii", "text": "Това пишат в своя позиция от Висшия съдебен съвет по повод безпрецедентните синхронизирани атаки в \"кафяво\" срещу различни съдии, които по една или друга причина не са се харесали на определени кръгове в медиите. В изявлението пише, че е по повод запитване на Съюза на съдиите, откъдето призоваха Съвета да каже по какви критерии определя кога и как да реагира. Съдии към ВСС: По какви критерии защитавате магистрати ВСС поиска подкрепа от обществото и другите власти срещу \"Пик\" Оттам, макар и витиевато, обясняват защо не реагираха в отдлени случаи - например когато \"Труд\" и Пламен Георгиев от КПКОНПИ пред \"Правен свят\" нападаха отделни съдийки заради произнасянията им. Затова кадровиците напомнят, че през май т.г. са взели решение за изготвяне на единни критерии. За целта българският ВСС е попитал Европейската мрежа на съдебните съвети, Балканската, и Евро-средиземноморската мрежа на съдебните съвети \"за наличието на аналогични критерии, както и относими принципни становища и стратегически документи на международни и европейски институции\", като е проучена и приложимата съдебна практика. Забележително е обаче, че прокурорската колегия никога не е имала проблеми с корпулентните медии, които попиляват всеки магистрат, който се произнесе в разрез с техните желания. \"ИНФОРМАЦИЯ ЗА ПРЕДПРИЕТИТЕ ОТ СЪДИЙСКАТА КОЛЕГИЯ НА ВСС МЕРКИ ВЪВ ВРЪЗКА С ПРАВОМОЩИЯТА ПО ЧЛ. 16, АЛ. 1 ОТ ЗАКОНА ЗА СЪДЕБНАТА ВЛАСТ ДА ОТСТОЯВА НЕЗАВИСИМОСТТА НА СЪДЕБНАТА ВЛАСТ По повод обръщение от Съюза на съдиите в България и Декларация на съдии от Софийския районен съд, Съдийската колегия на Висшия съдебен съвет изразява тревога от създалото се обществено напрежение, във връзка с публикации в медиите, съдържащи информации, интерпретации и коментари за независимостта на съдебната власт. Независимостта на магистратите е фундамент на върховенството на закона и следва да се възприема като гаранция за свобода и зачитане на човешките права. Опитите за неправомерно влияние и натиск върху конституционно прогласената независимост на съдебната власт накърняват и функционалната легитимност на съдиите. В този смисъл се тълкува всяко изявление независимо от формата му /вербална атака, писмено слово, аудио-визуални, графични или други изразни средства/, явяващо се намеса в работата на съда и сочещо на недопустимо въздействие от представители на законодателната и изпълнителна власт, на политически, неправителствени и международни организации, на бизнеса, икономиката, и медиите, и от публични личности и граждани. В Комуникационната стратегия на съдебната власт 2014-2020 г. и документите, приети и утвърдени от ВСС по нейното приложение, има процедури и правила в защита независимостта на съдебната власт, според които изразяването на реакция - позиции, становища или декларации, изисква одобряването им след проведени дебат и гласуване от Пленума на ВСС или съответните колегии. Законово определената структура и функции на ВСС, като колективен орган са причина в конкретни случаи, след проведени дискусии и гласуване да няма приети решения, което води до  неоправдани обществени очаквания, усещане за пасивност на Съдийската колегия по актуални теми, и липса на субективно усещане у магистратите за сигурност и защита. Нееднаквите произнасяния мотивираха мнозинството на Съдийската колегия през месец май 2018 г. да се обедини около необходимостта от изготвяне на критерии, въз основа на които да се очертаят елементите на конституционните гаранции за „независимостта на съдебната власт“, както и стандартите, при които се счита, че авторитетът и независимостта на съда, и на магистратите са накърнени. Комисията по правни и институционални въпроси към Пленума на ВСС изпрати запитвания до Европейската мрежа на съдебните съвети, Балканската, и Евро-средиземноморската мрежа на съдебните съвети за наличието на аналогични критерии, както и относими принципни становища и стратегически документи на международни и европейски институции, като бе проучена и приложимата съдебна практика в българското и европейското законодателство. Към настоящия момент се работи по проекта в изпълнение на решението на Съдийската колегия, който след изготвянето му ще бъде приет и обсъден с представители на изпълнителната, законодателната, и съдебната власт, и с медийни организации. Целта на стратегическия документ е да се постигне баланс между необходимостта да се защити независимостта на съдебната власт, при охраняване свободата на словото по въпроси от обществен интерес.\" ВСС поиска подкрепа от обществото и другите власти срещу \"Пик\"", "date": "2018.07.20", "title": "ВСС пита европейски съдебни съвети как да действа с \"кафявите\" медии"}
{"url": "http://clubz.bg/70828-oshte_8_godini_zatvor_za_bivsha_prezidentka_na_yujna_koreq", "text": "Южнокорейски съд днес осъди бившата южнокорейска президентка Пак Гън-хе на допълнителни осем години затвор за злоупотреба с държавни фондове и нарушаване на изборното законодателство, предаде Асошиейтед прес, цитирана от БТА. Сега тя е изправена пред перспективата да остане в затвора повече от три десетилетия. Тя вече излежава една присъда от 24 години след шумен корупционен скандал, заради който бе отстранена от президентския пост през миналата година. Окръжният съд в Сеул днес я призна за виновна и я осъди на шест години затвор по още едно обвинение - причиняване на значителни загуби на държавната хазна, защото получила 3 милиарда вона (2,6 милиона долара) от шефове на Националната разузнавателна служба в президентския си мандат. Тя обаче беше оправдана по обвиненията за подкуп, свързани с парични трансфери. Според съда не става ясно дали шефовете на разузнаването са искали или са получавали облаги за техни услуги. Отделно съдът осъди Пак на две години затвор за нарушаване на изборното законодателство чрез намеса в номинация на кандидати от нейната партия в навечерието на парламентарните избори през 2016 г. Пак Гън-хе не присъства на днешното съдебно заседание. Сега присъдата на Пак кумулативно е 32 години затвор, но това може да се промени и може дори присъдата да бъде увеличена в зависимост от решенията на апелативните съдилища. След първата произнесена срещу нея 24-годишна присъда през април прокурорите я оспориха, добавяйки обвинения, включващи подкуп и злоупотреба с власт, и сега настояват за 30 години затвор. Върховният съд в Сеул ще се произнесе по делото на 24 август. След големи протести през декември 2016 г. южнокорейският парламент предприе към Пак процедура по импийчмънт. Тя беше официално отстранена от власт с решение на Конституционния съд през март миналата година и арестувана няколко седмици по-късно. Пак твърди, че осъждането й е политически мотивирано. Пак Гън-хе е дъщеря на южнокорейския диктатор Пак Чжон-хи, който идва на власт с военен преврат през 1961 г. и управлява 18 години, преди да бъде убит през 1979 г. ", "date": "2018.07.20", "title": "Още 8 години затвор за бивша президентка на Южна Корея"}
{"url": "http://clubz.bg/70804-sindrom_na_umopomrachenieto_ot_trymp", "text": "Доналд Тръмп и поддръжниците му имат нов израз, с който поставят диагноза на критиците на американския президент: \"Синдром на умопомрачението от Тръмп\". Понятието е измислено заради онези гласоподаватели, които толкова яростно се противопоставят на американския президент, че са неспособни да видят нищо добро в работата му. То се появи през последните седмици във \"Фокс нюз\" и бе използвано от сенатора републиканец Ранд Пол в интервюта, след което бе използвано в туитър и от самия президент.     Това е най-новият словесен изблик на президент, който промени из основи определението за \"фалшиви новини\" и се опитва да дискредитира опонентите на своето правителство, насочвайки вниманието към най-крайните критики. В случая с Русия най-яростните критици на Тръмп, сред които бившият директор на ЦРУ Джон Бренан, стигнаха дотам, че нарекоха \"предателски\" действията на президента, който постави под съмнение разкритието на американското разузнаване, че Русия е опитала да повлияе на изхода от изборите през 2016 г. Тръмп не е измислил този ефектен израз. През 2003 г. консервативният анализатор Чарлз Краутхамър нарече реакцията на либералите по отношение на президента Джордж У. Буш \" . Описа го като \"остър пристъп на параноя у иначе нормални хора от политиките, президентството и даже самото съществуване на Джордж Буш\". В края на мандата на Барак Обама някои либерални коментатори взеха назаем понятието, за да опишат емоционалните реакции на консерваторите по отношение на политиките на демократа. UrbanDictionary.com, популярен онлайн речник на жаргона и разговорния английски, списван от потребители, съдържа дефиниции и за трите президентски \"синдрома\". Всяка от тях е написана много пристрастно. С други думи, за Тръмп не е достатъчно да не се съгласява с критиците си. \"Синдромът на умопомрачението\" намеква, че политическият опонент е неспособен да възприема правилно света. Именно същите критики отправят към Тръмп много демократи. От друга страна, точно тази фраза може да има ефекта на бумеранга, каза Джеймисън. Тя отбелязва, че свързването на името на Тръмп с думите \"умопомрачение\" и \"синдром\" може да накара хората да си помислят, че Тръмп е \"умопомраченият\", а не критиците му. Но досега Тръмп е демонстрирал умение да понася критики и да ги обръща срещу опонентите си.  Например изразът \"фалшиви новини\" бе използван преди изборите през 2016 г. по отношение на изфабрикувани онлайн публикации като \"Пицагейт\" или невярното твърдение, че Обама е роден в Африка и следователно е нелегитимен президент.  След като загуби изборите от Тръмп, демократката Хилъри Клинтън заклейми \"фалшивите новини\" като \"епидемия\" в САЩ. На следващия ден Тръмп използва в туитър термина, за да разкритикува репортаж на Си Ен Ен. Това бе първият от много туитове, в които той си послужи с понятието, за да дискредитира дори надеждното отразяване на новини. Сега \"фалшиви новини\" се възприемат като синоним на критиките на Тръмп към водещите медии. Тръмп изпрати туита вчера около половин час след като водещият на предаването \"Фокс и приятели\" Браян Килмийд произнесе израза в ефир. Томи Ларън от \"Фокс нюз\" и сенатор Пол го използваха след срещата с Путин, въпреки че консервативният анализатор Бърни Голдбърг го използва още през януари 2017 г. преди встъпването в длъжност на Тръмп, заявявайки в предаването \"Факторът О'Райли\", че \"това е по-лошо от рак\". Употребата на израза изглежда следва по-общата стратегия на републиканците да дискредитират критиците на Тръмп, като изтъкват най-радикалните примери на протест - често срещана практика в американската политика. През лятото Националният комитет на Републиканската партия излъчи онлайн рекламен видеоклип, в който се намеква, че Демократическата партия е \"откачила\". Примерите включваха снимката на комедийната актриса Кати Грифин, държаща имитация на отрязана глава на Тръмп, и актьора Джони Деп, който пита тълпата кога \"за последно актьор е убивал президент\".", "date": "2018.07.20", "title": "Синдром на умопомрачението от Тръмп"}
{"url": "http://clubz.bg/70784-kremyl_vyvede_zvanieto_zaslujil_jurnalist", "text": "В Русия са въведени почетните звания   и  , съобщи сайтът на Кремъл. Това става ясно от подписания от президента Владимир Путин указ \"За някои въпроси на държавната наградна система в Руската федерация\". Руски топ-водещ бе уличен във фабрикуване на новини Званието \"Заслужил журналист на Руската федерация\" ще се присъжда на журналисти и редактори от средствата за масова информация за лични заслуги: Фейк - Русия вини САЩ за \"Даеш\" с кадър от видеоигра Званието ще се присъжда не по-рано от 20 години след започването на професионалната дейност на кандидата. Освен това той трябва да е носител на отраслови награди или поощрения от федералните органи на държавната власт и от Съюза на руските журналисти. Фейк - Русия вини САЩ за \"Даеш\" с кадър от видеоигра", "date": "2018.07.20", "title": "Кремъл въведе званието \"Заслужил журналист\""}
{"url": "http://clubz.bg/70818-demokratichna_bylgariq_borisov_veche_e_stanishev_zaradi_domuschiev", "text": "Съпредседателят на \"Демократична България\" Атанас Атанасов и Радан Кънев, който отговаря за кохезия и европейски фондове във формацията, коментираха във фейсбук актуалните инициативи на управляващото мнозинство. Атанасов изтъкна, че правителството е дало 500 млн. на ДПС и спестило 58 млн. на Кирил Домусчиев. Според Кънев законът \"Домусчиев\" е най-големият единичен корупционен скандал от времето на тройната коалиция насам. Ще разпадне ли законът за приватизацията управляващата коалиция? Той допълва, че това е поредният паралел между Сергей Станишев и Бойко Борисов. Ето какво написа Атанасов: Ето какво написа Кънев:    ", "date": "2018.07.20", "title": "\"Демократична България\": Борисов вече е Станишев. Заради Домусчиев"}
{"url": "http://clubz.bg/70816-aec_belene_samo_s_ruski_reaktori", "text": "АЕЦ \"Белене\" може да бъде реализиран единствено със закупените вече два руски реактора. Това каза пред бТВ енергийният министър Теменужка Петкова. Така тя коментира изграждането на централата от китайска компания. Китайските реактори нямали одобрение за територията на ЕС, а получаването на нужните документи ще отнеме много време. За пореден път Петкова изтъкна, че няма да има държавни гаранции, държавни инвестиции или дългосрочен договор за закупуване на произведената енергия. Министърът заяви, че спирането на сделката за купуването на българския бизнес на ЧЕЗ от \"Инерком\" не застрашава енергийната сигурност на страната. Чешкото дружество остава собственик на активите си у нас и трябва да изпълнява задълженията си, докато не финализира сделка за смяна на собствеността. Според нея не може да се говори за българо-чешка търговска война заради спирането на сделките за ЧЕЗ и Нова телевизия, а българското антимонополно законодателство е синхронизирано с европейските директиви. Петкова не изтъкна, че развитието на казуса около ЧЕЗ показвало, че българското правителство, премиерът или някой от кабинета не стоят зад сделката, която се реализира по чешките закони. Твърде възможно е решението на КЗК да не бъде обжалвано. Това каза пред бТВ Мартин Димитров, който отговаря за сектор \"Икономика и енергийна независимост\" в \"Демократична България\". Димитров изтъкна, че отново се заобикаля основният въпрос - откъде идва финансирането на сделката.", "date": "2018.07.20", "title": "АЕЦ \"Белене\" - само с руски реактори"}
{"url": "http://clubz.bg/70817-putin_predupredi_nato_da_stoi_daleche_ot_ukrajna_i_gruziq", "text": "Руският президент Владимир Путин предупреди НАТО да не си създава по-близки отношения с Украйна и Грузия. По думите му подобна политика е безотговорна и от нея ще има неуточнени последици за Алианса, предаде Ройтерс. В Русия този въпрос предизвиква гняв - Русия има обща граница с двете страни и не иска те да се присъединяват към военен блок, смятан от нея за враждебен. Това е така от 2008 г., когато лидерите на НАТО обещаха на Украйна и Грузия, че един ден ще влязат в пакта. Тръмп покани Путин в САЩ В реч в Москва пред представители на руския дипломатически корпус Путин заяви, че е нужно в Европа да бъде възстановено доверието и се обяви против опитите, които по думите му предприема НАТО, да разполага нови бази и военна инфраструктура край руските граници. Руският лидер каза, че е обсъдил въпроса с американския си колега Доналд Тръмп на срещата им в Хелзинки в понеделник. Тръмп призова членките на НАТО да харчат повече за отбрана, но изрази съменение дали Черна гора, най-новата членка на военния съюз, трябва изобщо да е част от пакта и нарече народа й \"агресивен\". Путин губи влиянието си на Балканите През 2008 г. руските сили влязоха в два отцепили си грузински региона, а през 2014 г. анексираха украинския Кримски полуостров, след което в Източна Украйна избухна проруски бунт. В части и от двете държави продължават да са разположени руски военни, нещо, което според Москва е по желание на местните хора, но което Западът и правителствата на двете страни наричат незаконна окупация, отбелязва Ройтерс. На срещата си на върха през този месец лидерите от НАТО обсъдиха отношенията с двете бивши съветски републики Украйна и Грузия. Изтъкнати политици и в двете страни имат силно желание за присъединяване към западния военен съюз, но на шансовете им за това попречиха руските нахлувания на тяхна територия. \n\tПо правилата на НАТО страни с териториални конфликти не могат да влизат в Алианса, отбелязва Ройтерс. (БТА) Путин губи влиянието си на Балканите", "date": "2018.07.20", "title": "Путин предупреди НАТО да стои далече от Украйна и Грузия"}
{"url": "http://clubz.bg/70837-trymp_e_gotov_da_naloji_mita_vyrhu_celiq_vnos_ot_kitaj", "text": "Американският президент Доналд Тръмп заяви, че е готов да наложи мита върху целия внос от Китай. Президентът има предвид, че ставките ще се отнасят за стоки на стойност 500 милиарда долара, колкото е целия китайски внос в САЩ. Вносът на китайски стоки в САЩ през 2017 г. е бил на стойност 505.5 милиарда долара, а мериканският внос в Китай - 129.9 милиарда долара според официалните данни. 4:01 по Гринуич: американските мита срещу Китай влязоха в сила Търговската война между Пекин и Вашингтон ескалира след като в полунощ на 6 юли в сила влязоха американски мита от 25% върху китайски стоки на стойност 34 милиарда долара. Ставките засягат 818 продукта, сред които коли, самолетни части, харддискове. \"Пощадени\" бяха по-популярни стоки като мобилни телефони или телевизори. В отговор Китай започна да въвежда ответни мита върху американски внос на стойност 34 милиарда долара - колкото и китайските стоки, обект на мерките на Вашингтон. Очаква се те да засегнат селскостопански стоки като соята, от която е много зависим китайският пазар, както и автомобилния сектор и морските продукти.", "date": "2018.07.20", "title": "Тръмп е готов да наложи мита върху целия внос от Китай"}
{"url": "http://clubz.bg/70803-bumerangyt_na_nedoverieto", "text": "Те не вярват, че няма чума по животните, и са сигурни, че властите ги лъжат. Не вярват, че дори и да има чума, единственото решение е умъртвяването на заразените животни, за да не стане по-лошо. Не вярват, че ако това не бъде направено, идва нещо много по-страшно. Но те не вярват, защото са убедени, че нарочно ги плашат, за да им вземат нещо. Те обаче сме ние. Случаят със заразените животни в Странджа показа нагледно как се живее в недоверие – когато никой на никого не вярва. Ние не вярваме, че заразата се появява при занижен контрол на търговията с животни, а не е непременно заговор на зли и чужди сили. Не вярваме на властите, когато предприемат предвидените от закона мерки, защото сме сигурни, че крайната им цел е да ни вземат всичко. Не вярваме на медиите, когато ни съобщават, че подобни зарази е имало и в други страни, където също са умъртвили огромен брой животни. Не вярваме на специалистите, които са учили дълги години, за да могат да проведат изследванията и да установят истината – има зараза. Така се озовахме в сцена на абсурда. Въпроса дали има или няма чума го превърнахме в политически спор – едни казват, че има; но други твърдят, че няма. Спазването на законовите изисквания го превърнахме в разменна монета – днес ще я караме по закон (т.е. ще умъртвяваме животни), но утре ще я караме по така, а пък вдругиден хептен онака. Доказани с векове медицински практики ги превърнахме в тема за медийни дебати – а защо да не решаваме с есемеси съдбата на козичките? Един колега предложи направо с талончета – търкаш и ако ти се паднат три козички, хайванчето на баба Дора ще живее, ако не ти се паднат... Тази лудница е най-благодатната среда за разпространение на лъжи – днес ги наричаме фалшиви новини. Може да не е ясно откъде идва този извод, но пък, като се замислим, няма друго обяснение – нали всички останали ни лъжат, значи и ЕС иска всички да умрем. Те посегнаха на шкембе чорбата, че на козата на баба Дора няма да посегнат... Отдавна го подозирахме, нали? Нищо че кьорав бежанец не сме виждали от две години насам. Нищо че в Странджа комунистите не успяха с един куп привилегии изобщо да заселят някого трайно... Само на телевизора сме виждали самолет, който може да побере толкова хора, но на съседа шурето го е видял в Безмер. Пише го и в интернет... Накрая се наложи лично вицепремиерът Красимир Каракачанов да опровергава фалшивите новини – да информира, че бежански натиск вече няма и че всичко това са глупости. Симпатичното в тази история е, че именно на тези, които побъркват в последните години хората с фалшиви заплахи, сега им се налага да ги опровергават. Сериозното в тази история обаче е друго: Краткосрочно тази ситуация е изключително удобна за управляващи и опозиция. Първите никой няма да ги пита защо им е толкова важно спешно да вземат от бездимните цигари едни пари в бюджета, след като на следващия ден опрощават много повече на един от любимите бизнесмени на властта. Вторите пък никой няма да ги пита защо говорят абсолютни глупости и влизат с популистките бутонки във всяка една тема. Затова първо премахнаха политическите дебати, след това наводниха администрацията с безгласни букви, стимулираха превръщането на медиите в профански машини за страх, изолираха всеки опит за мислене и се настаниха в удобството на недоверието. На никого вече не му пукаше какво ще става, важното е днес да закърпим положението. Удобно им е, нали? И точно затова на никого от властта не му мина през акъла, че дължи на хората предварителна информация, някакво обяснение, успокоение дори. Тези неща са излишни, когато плуваш в удобството на всеобщото недоверие. Скоро обаче ще разберат, че изобщо не им е удобно. Защото в условия на недоверие не могат да направят абсолютно нищо. Когато няма доверие, една сравнително рутинна акция по овладяване на зараза се превърна в минимакедонско въстание. Добре, че Онзи горе засега ни спестява наистина сериозни кризи.", "date": "2018.07.20", "title": "Бумерангът на недоверието"}
{"url": "http://clubz.bg/70820-d_r_decho_dechev_e_noviqt_predsedatel_na_nzok_bez_nito_edin_glas_protiv", "text": "  Две трети от бюджета на НЗОК отива за болници и лекарства От ГЕРБ представиха номинацията на д-р Дечев. Коалиционните им партньори от \"Обединени патриоти\" обявиха подкрепа за номинацията. И припомниха, че наесен министърът на здравеопазването Кирил Ананиев трябва да представи нови варианти за здравноосигурителен модел, което ще е предизвикателство.  Нов модел за здравеопазването - краен срок до септември Д-р Хасан Адемов обяви, че ДПС ще подкрепи д-р Дечев заради експертизата му. Но го предупреди две неща. Първото е, че доверието, което му се гласува, е доверие в аванс. И второ: За финал д-р Адемов предупреди: Социалистите пък обявиха, че няма да подкрепят номинацията на д-р Дечев. Но не заради неговата личност - напротив - докторът получи изключително висока оценка за качествата си. БСП не подкрепя заради това, че управителят на касата е обезвластен. От левицата припомниха, че има проблем с плащанията за болниците, за които здравният министър Кирил Ананиев неотдавна обяви, че няма да бъдат покрити.  Проф. Камен Плочев вън от НЗОК предсрочно. Без оставка До поредната смяна на управителя на НЗОК се стигна, след като управляващите от ГЕРБ още в края на миналата година поискаха оставката на собствения си кандидат за поста преди това - проф. Камен Плочев. Конкретният повод бе, че професорът си позволи да напише писмо до Народното събрание, в което представя данни за задълженията на касата към болници в чужбина за лечение на български граждани. От здравното и финансовото министерство първоначално отричаха представените от проф. Плочев числа - а именно задължения от над 200 млн. лв., половината от които просрочени. Въпреки че управителят на касата се оказа прав, той бе отстранен от Народното събрание, след като отказа да подаде оставка, но излезе в дълги болнични. След третия месец невъзможност за изпълняване на задълженията на управителя на НЗОК надзорният съвет на касата може да внесе в парламента искане за пресрочно прекратяване на мандата. Както се и случи - след писмо на самия проф. Плочев до органа, в което се казваше, че той не подава оставка, а се позовава на законовия текст, който позволява отстраняването му.  Нов модел за здравеопазването - краен срок до септември Проф. Камен Плочев вън от НЗОК предсрочно. Без оставка", "date": "2018.07.20", "title": "Д-р Дечо Дечев е новият председател на НЗОК без нито един глас \"против\""}
{"url": "http://clubz.bg/70796-baba_s_kozichka_i_dve_tri_kakvi_da_e_lyji", "text": "Ако тези дни някакъв наблюдателен враг си води записки как може спешно и успешно да се побърка българския народ, вероятно вече е извел следната формула: геополитическа конспирация с елементи на идилия и бежанци. Сега в страната са запалени три огнища: първото от майките на децата с увреждания, второто от Николай Колев – Босия, третото от болестта чума. Първият сборен пункт за тазгодишните протести на майките на деца с увреждания беше пред президентството в 11 часа на 15 април. Под различна форма от средата на април до този момент, средата на лятото, протестът продължава. Няма човек, който да не съчувства на семействата с болни деца. Няма човек, който да е убеден, че социалните служби си вършат работата всеотдайно и компетентно. Няма човек, който да не е съгласен, че парите не отиват точно там и точно за това, за което са най-нужни. Но въпреки това бунтът на майките на деца с увреждания вече пое по равна линия, без особени сътресения, без масова подкрепа, с все по-малко телевизионни репортажи, нещата започнаха да се търкалят по инерция и общото очакване е да не се случи големия прелом, какъвто предвещаваше логото на протеста „Системата ни убива“. Това огнище не успя да прерасне в „пожара на бунта гори“ дори с подкрепата на такава голяма сила, каквато без съмнение е „Шоуто на Слави“. Второто огнище дълго време остана на закрито. Вечният дисидент Николай Колев-Босия гладуваше от три седмици, а нито една медия не беше съобщила за протеста му. Гладната стачка на Босия стана новина едва на 21-вия ден от началото си. Странно, но тя не отекна със силата, с която се предполага че прозвучава новина, че един човек е заложил живота си в името на това да се изпълнят напълно обосновани и логични искания. При това не става дума за Едвин Сугарев, в изхода на чиито гладни стачки някак бяхме сигурни, в смисъл, че ще приключат със захранване. Тук протестиращият е автентичен несъгласник, доказал се в безброй протести, човек с биография на бунтар във всякакви времена. Заложил е живота си. И въпреки това хората, които заставаха със симпатиите си на страната на Босия бяха повече в социалната мрежа, но не и до него в реалността. Междувременно той промени исканията си, но и това се прие повече като подозрение, че някой употребява протеста му, а не като крайна решителност. За козлето на баба Дора обаче народът ревна до небесата, разтури спокойствието на няколко министерства, партии и агенции и доведе в село Шарково омбудсман, министър, Динко, Корнелия Нинова и безчет репортери, които отразяваха всяка дума и стъпка на баба Дора. Как стана така, че козлетата и агнетата взривиха обществото със сила, която не се случи нито по повод на децата с увреждания, нито заради гладуващият поет? С какво този проблем беше по-взривоопасен, по-значим, по-близък до чувствата на хората? И как се получи така, че животът на децата и на поета се оказаха по-малък повод за вълнения, отколкото евтаназирането на овце и кози? Да си дадем сметка от какви съставки беше забъркан този взривоопасен коктейл. Първо: началото на операцията „евтаназиране на животни в Ямболско“ съвпадна с шеметното разпространение на един клип, в който председателят на Европейската комисия Жан-Клод Юнкер видимо страда от нещо до степен, в която не може да пази равновесие и раздава наляво и надясно разнежени целувки. По-късно беше оповестено, че страданието му се нарича ишиас. Това беше фонът, на който се случиха събитията и той не е никак маловажен. Защото породи следните мисли у всяка незамътена от промили глава: на тези хора ли разчитаме, те щом лъжат, че това е ишиас, какво им пречи да лъжат за всичко останало, факт е, че избиват животните, а причината може да е толкова реална колкото ишиасът и т.н. Второ: в социалната мрежа като контрапункт на алкохолното клипче от Брюксел се появява клип и снимка на баба Дора, прегърнала едно козле като героинята от „Козият рог“, която беше наказана за обичта си към животното. Внушението е, че баба Дора също обича животните и ще бъде наказана за това. От кого? И защо? Трето: задействаха се всички механизми на конспирацията. Върши се нещо тайно, значи има нещо зловещо. За това допринесе и глупакът, който – за да оправдае липсата на предварителна разяснителна кампания – каза, че хората не били предупредени, за да не си скрият стадата. Някой някъде решил, че по-ефективно ще бъде хора с бели мушами да нахлуят в двора ви и да теглят ножа на стадото, като това остане в тайна от съседните дворове, където също ще нахлуят изненадващо. Колкото и да е странно има хора, които мислят така и те получават заплати за такова мислене. Ширва се безкраен хоризонт пред всяка конспиративна теория. Първата версия – в европейски мащаб – е, че Европа плаща на българското правителство, за да унищожи дребното животновъдство в собствената си страна. Втората версия – в геополитически мащаб – някой разчиства терена в Странджа, за да бъдат настанени пълчища бежанци. Колкото и зле съшити да са тези теории, те веднага намират привърженици. Защо след като едни хора допускат, че населението ще повярва в ишиаса на Юнкер, други хора да не се надяват, че хората няма да се вържат на конспирацията с бежанците. Четвърто действие: Всякакви лица – имащи и нямащи отношение към животновъдство – се изсипват в ямболските села. Хората от страната на правителството обясняват с няколко дни закъснение какво правят и защо го правят, пиарки си правят селфита с баба Дора, зрителите вече познават някои козички по имена, Корнелия Нинова иска оставка на общо взето последния министър на когото не е поискала оставката. От всички телевизии се чува блеене. Динко дойде ли? Ааа, дошъл е, значи всичко е по план и разчет, готви се протест, пожарът на бунта гори. Това бяха основните съставки, от които беше забъркано последното народно вълнение, без да споменаваме отделни подправки, които също допринесоха. Нямаше ги тези неща нито при протеста на майките на деца с увреждания, нито при самотната гладна стачка на Босия. В тези два случая имаше отдавна известни проблеми, които не са за траене, но пък с тях сме свикнали. И най-важното – нямаше го онова чувство, което е в състояние да вдигне на крак много хора. То може да се изрази с кратичкия израз „Искат да ни прецакат.“ Това всъщност витаеше над ямболските села, а много скоро след това и над цялата страна – искат да ни прецакат! Или ни лъжат, че има чума, или ни унищожават поминъка, или си разчистват терена за бежанци, или се готвят да ни платят малки компенсации – не знаем какво от всичко това, но сме сигурни, че искат да ни прецакат. Когато у хората отсъства и грам доверие към институциите бунт може да се вдигне дори само с една снимка на баба с козичка и две-три какви да е лъжи.", "date": "2018.07.20", "title": "Баба с козичка и две-три какви да е лъжи"}
{"url": "http://clubz.bg/70813-vanga_bylgarite_lyudmila_jivkova_sssr_i_svetyt", "text": "Преди президентските избори през 1997 при Ванга идва и човек на име Петър Стоянов, който си е подсигурил ефектен телевизионен съпровод. „Петричката врачка\" има видения още в младостта си. На 13-годишна възраст попада в буря, ранява се тежко и в крайна сметка ослепява. Тогава започва „да вижда\" по друг начин:  През войната се омъжва за Димитър Гущеров. Младото семейство се премества в Петрич, където Ванга остава до края на живота си. Виденията ѝ се множат и постепенно добиват публичност. Вестниците и хорските приказки я правят все по-популярна - и в синхрон раздуват предсказанията ѝ. Поради което и до днес не се знае кое е вярно и кое - не.  Роднини на Ванга разказват, че когато Борис Трети я посетил през 1941 година, тя му предсказала ранна смърт. И наистина: цар Борис умира съвършено неочаквано през 1943 година, непосредствено след среща с Хитлер.  безпросветната християнска мистика: партията на мястото на поповете, социализъм вместо пророчества. Под ръководството на Комунистическата партия вече нямат никакво място не само Раят и Адът, но и всякакви абстрактни видения, пророчества и свръхестествени възможности. Така партията и ДС забраняват дейността на Ванга. Къщата ѝ е под наблюдение, посетителите се броят. До Петрич се пътува с открит лист, а хората, които искат да идат при Ванга, не получават такова разрешение. Държавна сигурност се опитва чрез съпруга ѝ да я убеди да зареже ясновидството. Но Ванга остава вярна на себе си: разговаря с всекиго, който идва в дома ѝ, отговаря на всеки един въпрос. През 1960-те години натискът на режима върху този необичаен „враг\" постепенно отслабва. Ванга дори си намира един съвсем неочакван закрилник на най-високите етажи на комунистическата власт.  Хората одумват Живкова колкото за тежненията ѝ към окултното, мистиката и спиритуализма, толкова и за привързаността ѝ към лукса. Дали ще е будизъм, кабала, древни изкуства или антикварни предмети - за дъщерята на Първия няма табута. В крайна сметка комунистическият елит сам си копае гроба, а Живкова се превръща в синоним на корупцията, шуробаджанащината и кухата пропаганда. Телохранителите от ДС, които осигуряват закрилата и обгрижването на елитните семейства, са длъжни да задоволяват дори най-ексцентричните желания. През 1970-те години Живков издига дъщеря си до върховете на политическата йерархия. В партийните структури дори се говори, че иска да я нагласи за своя наследничка. В културната сфера са отменени някогашните стриктни политически ограничения, а според вкуса на Людмила Живкова на мода излиза сияйният български национализъм, гарниран с доза мистика. Квинтесенция на всичко това са организираните от нея помпозно-патриотични тържества по повод 1300-годишнината на България. Живкова впряга в своята каруца дори Държавна сигурност, която трябва да ѝ събира културни ценности от цялата страна и дори да ги краде от чужбина.  Нейните видения подхождат на настроенията както сред обикновените българи, така и сред комунистическия елит. Защото този елит се намира в духовна и ценностна криза: за пред хората непрестанни клетви за вярност към социализма, а у дома всичко натъпкано със западни стоки, за чието набавяне са необходими все повече средства и дори престъпни машинации. Вече няма в какво да се вярва, религията е надмогната, а социализмът издъхва, тъй че добре дошли се оказват всякакви алтернативи, дори „паранормалното\". В София Живкова основава „Институт по сугестология\" - дори самото име говори за псевдонаука. В този институт се документират и „изучават\" и пророчествата на Ванга. Под ръководството на известния психолог Георги Лозанов се търсят начини да се разбере с каква честота се сбъдват предсказанията на Ванга и в кои точно области тя познава най-често. Успоредно с това при пророчицата непрекъснато се устройват „частни аудиенции\" за Живкова и нейния антураж. Според твърденията на Лозанов, 80% от посетителите на Ванга казвали, че тя е познала бъдещето им. Превъзнасяна от Живкова и нейните езотерични кръгове, Ванга в крайна сметка става звезда и в Съветския съюз. Обществените и културни симптоми там са същите като в България, а московската лечителка Джуна се превръща в руски аналог на българската баба Ванга. През 1981 година списание „Шпигел\" пише, че дори самият Брежнев за известно време се изправил на крака благодарение на „био-полетата\" на Джуна.  Роднини на пророчицата си спомнят, че през 1980-те години тя приема посетители по цял ден. Има списъци с чакащи, а държавата дори поема целия мениджмънт - разбира се, срещу малка такса. В края на 1970-те години са допуснати и първите телевизионни записи на нейните частни аудиенции. По-късно са направени още много документални филми за нея. А изреченото от Ванга пред камерата и до днес е всъщност най-благонадеждният източник за нейните видения. Когато през 1985 година Горбачов става генерален секретар на ЦК на КПСС, Ванга заговаря за залеза на съветската империя. Но тази нейна мисъл не е особено оригинална - същото мислят по това време и редица политолози, които със сигурност не притежават ясновидски способности. А когато (като Ванга) имаш толкова много контакти с комунистическите елити, когато те ти споделят и най-интимните си въпроси, страхове и мисли, тогава целият политически обрат едва ли може много да те изненада. Световно-политическият обрат в началото на 1990-те години ни най-малко не притъпява публичния ентусиазъм около Ванга. При нея започват да прииждат още повече журналисти, политици и търсачи на Смисъла.  През 1989 от нея избликва още едно видение: \"Страх, страх! Американските братя ще паднат, накълвани от птици железни. Вълци ще вият в гората и невинна кръв ще се пролее като река\". Това предсказание е интерпретирано като видение за атентатите от 11 септември 2001 година. Впоследствие, разбира се. Твърди се също, че Ванга е „видяла\" и чернокож американски президент. Да, Барак Обаме беше избран за президент на САЩ, но пророчеството ѝ, че в Америка ще се стигне до втора гражданска война, така и не се сбъдна. Когато умира през 1996 година, Вангелия Пандева Гущерова отдавна вече се е превърнала в медийно събитие. Дълбоко потънала в християнската мистика, тя финансира изграждането на православната черква „Света Петка Българска\". Пак по нейно желание къщата ѝ в Петрич се превръща в дом-музей. И до днес „Петричката врачка\" възбужда въображението на безчет хора. Филми, книги и сайтове в интернет проследяват нейните видения и се опитват да ги свържат с действително настъпили събития. Години след смъртта ѝ животът на Ванга доказва, че в кризисни времена „паранормалното\" се радва на отлична конюнктура.", "date": "2018.07.20", "title": "Ванга, българите, Людмила Живкова, СССР и светът"}
{"url": "http://clubz.bg/70815-nishto_za_dyrjavna_sigurnost_v_biografiqta_na_yuliq_krysteva", "text": "Държавна сигурност липсва в биографията на Юлия Кръстева. Прочутата интелектуалка, феминистка, философ и психолог за първи път разказва живота си в книга, озаглавена е „Пътувам себе си“ и на 20 юли ще бъде налична в книжарниците. През март тази година Кръстева бе обявена за агент на ДС от Комисията по досиетата и според изнесените документи е сътрудничела под псевдонима Сабина. Интелектуалката отрече да е била агент на Държавна сигурност и според нея оповестената информация „представлява посегателство срещу нейната чест и авторитет“, както и „посегателство срещу работата [ѝ]“. Юлия Кръстева не разкрива в книгата си имала ли е взаимоотношения с тайната полиция на комунистическата власт по време на тоталитарния режим. „Пътувам себе си“ излиза във Франция две години преди съобщението на Комисията по досиетата. Книгата е писана в периода януари 2015-а – юли 2016-а и излиза от печат в Париж през октомври 2016 г. Създадена е под формата на интервю, в което въпросите задава Самюел Док – френски клиничен психолог и писател. Юлия Кръстева или агент Сабина (ДОКУМЕНТИ) Още в първа глава Юлия Кръстева обяснява какви са очакванията ѝ с тази биография – да преодолее недоверието си към своя образ и да изпробва възможността „нейният“ образ да ѝ стане поносим. В никакъв случай не ставало въпрос за равносметка, защото психоаналитичната клиника я е научила, че „автобиографиите лъжат, а биографиите преправят“. Кръстева представя книгата като „пътна карта“ към живота ѝ. Описанието на своята „мултивселена“ Юлия Кръстева започва с разкази за родителите си, за сестра си Иванка, за детството в Сливен и София, за мечтите и провалите си в тоталитарна България. Баща ѝ – богослов, заявявал, че целта на съществуването му е „да измъкне дъщерите си от чревото адово“, както нарича България. И двете му дъщери действително „се измъкват“ от страната. Иванка е цигуларка и учи в Московската консерватория, а след това в Швейцария, където Пиер Булез ѝ помага да вземе стипендия в Консерваторията в Базел. А Юлия следва в катедра „Романска филология“ в Софийския университет, след това заминава със стипендия във Франция. Кръстева споделя едно от страданията си като ученичка – кандидатства в Английската гимназия, „където влизаха добрите ученици и децата на номенклатурата“ – но получава отказ, тъй като семейството ѝ не споделяло комунистическите идеали. Този отговор бил получен в писмо до баща ѝ. Илия Троянов за случая \"Юлия Кръстева\" По думите ѝ, положението в онова време било „върви или пукни“ – и тя избира „вървенето“. Две сцени от онзи период, оставили у нея дълбока следа, описва интелектуалката. В едната тя е дете, което по време на ваканцията се прибира у баба си след разходка и от високоговорителя чува съобщение, че опозицията ще бъде смачкана, а председателят на земеделската партия Никола Петков – екзекутиран. Чуват се аплодисменти след произнасянето на смъртната присъда. Говорителят казва, че привържениците на Никола Петков и цялото население трябва да бъдат готови – неясно за какво. Във втората сцена баща ѝ разказва за мъчение по време на режима, наречено „ваната“ – лицата на разпитваните били потапяни във вана с изпражнения. Тази картина нанася дълбока травма у нея като дете и ѝ се явява всеки път, когато се къпе или плува. Кръстева си спомня за сътрудничеството си за вестник „Средношколско знаме“ и удоволствието, изпитано от интервютата. Тъй като говори руски, френски и английски, „има късмета“ да интервюира чуждестранни личности на посещение в България: Валдек Роше – първи секретар на Френската комунистическа партия, Анри Мартен – известен моряк комунист, въстанал срещу „мръсната война“ във Виетнам, космонавтите Валентина Терешкова и Юрий Гагарин, дисидента Антонин Лийм – главен редактор на чешкия вестник „Литерарни листи“, изиграл важна роля по време на Пражката пролет. Юлия Кръстева разказва за посещението си в България през септември 2014 г., когато е „приета радушно, много по-добре от преди“. Твърди, че говори български без акцент, но понякога в обикновен разговор някои думи ѝ бягат – затова изнесла лекцията си в аулата на СУ на български език, след като ѝ я превеждат от френски. Кръстева казва, че днес майчиният ѝ език не е езикът, на който мисли – „цялата ми интелектуална дейност се гради на френски, сънувам на френски“. А тя преоткрива „живеца на родния език“, благодарение на нейни „верни приятели франкофони“, които превеждат трудовете ѝ на български… „Пътувам себе си“ е издание на „Колибри. Излиза у нас в превод от френски език на Красимир Кавалджиев. Илия Троянов за случая \"Юлия Кръстева\"", "date": "2018.07.20", "title": "Нищо за Държавна сигурност в биографията на Юлия Кръстева"}
{"url": "http://clubz.bg/70819-livyrpul_napravi_vratarq_na_roma_naj_skypiq_v_sveta", "text": "Бразилецът Алисон вече е най-скъпотрансферираният вратар в света - \"Ливърпул\" официално обяви привличането му от \"Рома\" за 72,5 милиона евро (66,8 млн. паунда). Титулярният страж на \"селесао\" подписа договор за 6 години. Двата клуба се разбраха още преди два дни, а вчера Алисон пристигна в Ливърпул, където мина медицински преглед и парафира личния си контракт. Вратарят се присъединява към Мохамед Салах, който премина от \"Рома\" при \"червените\" през миналото лято и направи много силен сезон, в който постави куп рекорди. Алисон е четвъртото ново попълнение на \"Ливърпул\" в този трансферен прозорец. Останалите са Фабиньо (друг бразилец), взет от \"Монако\", Наби Кейта (Гвинея) от РБ \"Лайпциг\" и швейцарският национал Джердан Шакири, откупен от \"Стоук Сити\". Бразилският вратар измести от първото място като трансферна цена Джанлуиджи Буфон, закупен в \"Ювентус\" от \"Парма\" за 53 млн. евро в далечната 2001 г. Рекордът във Висшата лига пък принадлежеше на Едерсон, закупен в \"Манчестър Сити\" от \"Бенфика\" за 40 млн. евро през миналата година. \"Ливърпул\" имаше проблеми с вратарския пост през миналия сезон, в който за титулярното място се бореха Симон Миноле и Лорис Кариус, направил фрапантни грешки на финала на Шампионската лига срещу \"Реал\" (Мадрид). Алисон заяви пред официалния сайт на \"червените\", че трансферът е крачка напред за него и сбъдната мечта. Според треньора Юрген Клоп \"Ливърпул\" вече си има всичко и най-вероятно няма да привлича повече футболисти. Има информации в медиите, че въпреки това клубът може да доведе до успешен край дългите преговори с атакуващия халф на \"Лион\" Набил Фекир, национал на Франция.", "date": "2018.07.20", "title": "\"Ливърпул\" направи вратаря на \"Рома\" най-скъпия в света"}
{"url": "http://clubz.bg/70799-prezira_li_kralicata_trymp_kakvo_kazvat_broshkite", "text": "Тя стори ли го или не? Миналата седмица домакиня и майка от Охайо разпространи в туитър слух. С избора си на брошките по време на визититите на Доналд Тръмп в Европа британската кралица излъчила тайни послания. Но това вярно ли е? Конституцията задължава 92-годишната кралица да не дава публично израз на политически пристрастия. Не го е правила през дългите години на трона. Само веднъж след богослужение пред църква в Балтимор пред множество любопитни направи намек през 2014 г., годината на референдума в Шотландия. По-добре било всички с право на глас първо да премислят къде да поставят кръстчето. В крайна сметка за нея като кралица и полушотландка беше важно запазването цялостта на Обединеното кралство. От възкачванвето й на трона през 1952 г. кралицата е трябвало да се здрависва с някои от най-кошмарните диктатори и деспоти на всички времена. Сред тях са Иди Амин, Мугабе и Асад, за да назовем само някои. С тях в златната карета тя е преминавала през Лондон. По време на държавни банкети без сянка от гримаса е произнасяла любезни дипломатически слова, писани от правителствени кръгове. Спазвайки със същата точност задълженията си, миналия петък тя приветства в двореца “Уиндзор” сегашния държавен глава на САЩ любезно усмихната с “Добре дошъл”. В личен план отношението на Тръмп към други личности, дори спрямо нея, може и да й е противно. Когато той беше посрещнат с военни почести, крачеше пред нея и й обърна гръб. За кралицата обаче би било немислимо да му направи дори намек или да излъчи сигнал към света, все едно с какви средства. Кралският тоалет по време на чая в двореца “Уиндзор” беше в синьо със съответната шапка. Напълно подходяща беше брошката, наследство от кралицата майка – в цвят на палмови листа. Най-вероятно тя е била подготвена заранта на 13 юли от дизайнерката на кралицата Ейнджела Кели.  Какво е мнението на кралицата за Тръмп, не е известно. Ден по-рано, но не в присъствието на президента на САЩ, а по време на среща с духовни светейшества, Елизабет Втора носеше малка брошка, подарена й от Мишел Обама по повод държавното посещение през 2011 г. на тогавашната президентска двойка във Великобритания. Мил жест, но не отговаря на истината твърдението, че британската кралица била сприятелена със семейство Обма. Това се отнася само до внуците – Уилям и Хари, също и Кейт. Малко отклонение.В публикация по темата в. “Билд” написа, че  Да се върнем към написаното от Катрин Бартенбах в сп. “Щерн”. Може и да има симпатия, но да се рискува дипломатическа обвързаност чрез погрешни внушения за лоялност, това не е стилът на кралицата. Същото се отнася и до канадската брошка от събота, 14 юли, денят, когато Тръмп все още беше в Шотландия, но кралицата повече не се срещна с него. Разкошното бижу във формата на снежинка, изработено от диаманти и сапфири, й беше подарено през 2017 г. от главния губернатор на Канада. Брошката пасваше перфектно към синия тоалет на кралицата. Всъщност е все едно колко добри или лоши са отношенията между Тръмп и канадския премиер Трюдо, кралицата никога не би ги коментирала посредством избора на бижутата си.  твърденията около брошките анти-Тръмп са смехотворна теория, разпространена от онези роялисти и медии, които биха искали да станат свидетели как неизменно владеещата се и дипломатично действаща британска кралица дава категоричен знак към най-оспорвания на всички времена президент на САЩ колко много го презира. Де факто от името на всички онези, които биха искали да кажат мнението си за него, но никога няма да имат такава възможност. За всеобщо успокоение се появи теорията за сигналите с брошките.  Това никой няма да разбере, освен може би само семейството й, когато по време на следващата фамилна кралска трапеза го имитира в известния й артистичен стил.", "date": "2018.07.20", "title": "Презира ли кралицата Тръмп? Какво казват брошките"}
{"url": "http://clubz.bg/70821-naj_malko_11_dushi_ginat_na_potynal_korab_v_shtata_misuri", "text": "Най-малко 11 души са загинали и петима са изчезнали, след като бурен вятър е преобърнал туристическо корабче в язовир в американския щат Мисури, предаде АФП. Седем души са в болница след инцидента станал в езерото Тейбъл рок, съобщи агенцията. Двама от тях са в тежко състояние, каза на пресконференция местният шериф Дъг Рейдър. Спасителните работи са били прекъснати в четвъртък през нощта и трябва да бъдат подновени в петък сутринта. Общо 31 пътници са били на борда на корабчето амфибия, което е можело да се придвижва и по сушата с помощта на колела. Вятърът го обърнал точно когато се е приближило до брега на езерото. Рядко силният за Средния запад вятър е достигнал скорост от 119 километра в час, изтръгвал е дървета и е прекъснал далекопроводи, съобщиха метеоролозите.", "date": "2018.07.20", "title": "Най-малко 11 души гинат на потънал кораб в щата Мисури"}
{"url": "http://clubz.bg/70814-trymp_pokani_putin_v_sasht", "text": "Президентът на САЩ Доналд Тръмп е поискал от съветника си по националната сигурност Джон Болтън да покани руския държавен глава Владимир Путин във Вашингтон за среща наесен, предадоха агенциите, като се позоваха на прессекретаря на Белия дом Сара Сандърс. Сандърс съобщи новината в публикация в Туитър. В нея тя заявява, че Тръмп е поискал от Болтън да покани Тръмп и добавя: Това беше поредната съобщена от прессекретаря на Белия дом Сара Сандърс нова информация след срещата на Тръмп и Путин по-рано през седмицата във Финландия. Предполага се, че новата среща ще се състои в Белия дом, но Сандърс не уточни къде ще се срещнат Тръмп и Путин. ТАСС отбелязва, че в запитване до Белия дом американското президентство е отказало да уточни възможни дати за срещата във Вашингтон и да даде каквито и да било подробности за тези намерения. Путин и преди е бил в САЩ, включително на посещения в Тексас и Ню Йорк, и беше в Белия дом при президента Буш. Срещата в Хелзинки беше първата пълноценна руско-американска среща на върха след избирането на Тръмп за президент през 2016 г. Дотогава контактите между двамата лидери се осъществяваха в кулоарите на многостранни срещи. Поканата беше обявена само часове след като президентът написа в Туитър, че очаква с нетърпение втора среща с Путин. Той защити действията си на срещата на върха в понеделник в Хелзинки, където двамата лидери обсъдиха редица въпроси, включително за тероризма, сигурността на Израел, разпространението на ядрените оръжия и Северна Корея. Обявяването на поканата става в момент, когато Белият дом се стреми от дни да оправи обърканите изявления за руска намеса на изборите през 2016 г., след които Тръмп стана президент. Публичното поставяне от президента на САЩ под съмнение на отговорността на Русия, станало на общата му пресконференция с Путин в понеделник, предизвика буря от критики както от демократи, така и от републиканци и принуди президента да признае публично за своя грешка. Тръмп се отрече от думите си пред Путин По-рано вчера Белият дом заяви, че Тръмп \"не е съгласен\" с предложението на Путин за размяна между двете държави на лица за разпит, предвиждаща 12 руснаци, обвинявани за намеса в изборите през 2016 г., да бъдат разпитани в САЩ, в замяна на което в Русия да бъде разпитан бившият посланик на Вашингтон в Москва Майкъл Макфол. Белият дом се разграничи от това предложение на Путин, окачествено на срещата в Хелзинки от Тръмп като \"невероятно\" и промени становището си по въпроса точно преди Сенатът да гласува с голямо мнозинство резолюция срещу предложението. Това беше първото открито изразяване на критична позиция от Конгреса срещу действията на Тръмп на срещата в Хелзинки. Сандърс заяви, че предложението е било направено \"искрено\", но че \"Тръмп не е съгласен с него\". Тя изрази надежда Путин да направи така, че обвинените руснаци \"да дойдат в САЩ, за да бъде доказана невинността или вината им\". Лидерът на демократите в Сената на САЩ Чък Шумър заяви, че президентът Тръмп не трябва да има лични срещи с руския си колега Владимир Путин, докато американците не научат какво се е случило на предишната им среща на върха в Хелзинки, предаде Ройтерс. Директорът на разузнавателните служби на САЩ Дан Коутс научи с изненада, че руският президент Владимир Путин е бил поканен в Белия дом наесен, предаде Асошиейтед прес. Коутс участваше във форум по сигурността в Аспен, Колорадо, където трябваше да говори по време на дискусия. Точно в този момент дойде новината за поканата. Модераторката на дискусията журналистката от Си Ен Би Си Андреа Мичъл се намеси в разговора и съобщи новината. Коутс заяви, че това е ново за него. После пое дълбоко въздух и продължи с думите: И добави: По време на дискусията Коутс призна, че дори той, макар и да е поставеният от президента Тръмп шеф на разузнавателните служби, не знае какво е говорено на тазседмичната среща на четири очи между Тръмп и руския му колега Путин. Той направи това изненадващо признание в първото си публично изказване, след като опроверга изразените от президента съмнения във връзка с оценката на американските специални служби, че Русия се е месила в изборите през 2016 г. На дискусията в Аспен Коутс деликатно избягваше темата за всякакъв възможен конфликт с президента, но беше прям за някои от опасенията си. Той заяви, че му се иска Тръмп да е бил говорил различни неща след срещата си с Путин в Хелзинки. Коутс, който е натоварен със задачата да ръководи дейността на 17-те разузнавателни служби на САЩ, добави, че ако е бил потърсен, е щял да посъветва Тръмп да не се среща на четири очи с Путин, само в присъствието на преводачи. В понеделник той побърза да излезе с позиция, след като президентът изглежда даваше предимство на руската версия, отричаща да е имало намеса в изборите. Тогава директорът на Националното разузнаване потвърди оценката на американските служби за руската намеса, както и че Москва продължава с опитите си да подрони устоите на демокрацията в САЩ. Коутс, който от години критикува Русия, се налагаше да влиза в сблъсък с прокремълските изявления на Тръмп, което постави шефа на разузнаването в деликатно положение, отбелязва Асошиейтед прес. На въпрос как се справя с противоречивите изказвания на Тръмп за Русия, Коутс заяви: През 2014 г. бившият сенатор републиканец получи забрана да посещава Русия, защото се противопостави открито на анексирането на Крим. Откакто през март 2017 г. Тръмп го назначи за шеф на разузнаването, той продължи да бие тревога за Русия. Коутс заяви, че разбира какво е казал президентът, когато през седмицата е отбелязал, че \"други\" може да са виновни за опити за намеса в изборите в САЩ, защото и други противиници разполагат с такива възможности. Но Коутс застана твърдо зад оценките на службите и заяви, че е \"безспорно\", че Русия играе водеща роля в този вид намеси. Както и други представители на правителството на Тръмп, участващи във форума в Аспен, Коутс също беше попитан дали обмисля да подаде оставка. Той не отговори директно на въпроса.  По другите обсъждани на форума теми Коутс заяви, че само времето ще покаже дали Северна Корея ще бъде готова да се откаже от програмата си за ядрени оръжия. Той добави, че американските разузнавателни сведения за КНДР сега са значително по-добри от преди. Но по думите му САЩ не бива да изхождат от презумпцията, че Пхенян непременно ще се откаже от тези оръжия, и трябва да следват принцип да се изгражда доверие чрез проверка на нещата. Съветникът по национална сигурност Джон Болтън беше допуснал, че Северна Корея може да се разоръжи за година. Според Коутс това е \"технически възможно\", но \"вероятно няма да стане\". Той отбеляза, че държавният секретар Помпео е прогнозирал по-голям времеви период. Коутс добави, че севернокорейският износ се е свил драстично, което е поставило под икономически натиск лидера на КНДР Ким Чен-ун. При такъв натиск върху него защо САЩ да не опитат и да не видят какво ще стане, заяви Коутс. Той беше попитан и дали отравяния с нервнопаралитични вещества като тези във Великобритания, за които са обвинявани руснаците, са възможни и в САЩ. За Китай Коутс посочи, че САЩ трябва да решат дали Пекин е \"истински противник или легитимен конкурент\". По думите му и в двата случая Вашингтон трябва да застане категорично срещу усилията на Китай да краде промишлени тайни и научни изследвания.  На форума в Аспен Коутс заяви, че Русия няма нито желание, нито възможности да повлияе на действията на Иран в Сирия, предаде ТАСС. Коутс каза това в отговор на въпрос дали Русия \"разполага с нужното влияние\" да принуди подкрепяните от Иран сили да напуснат Сирия. По-рано американски медии съобщиха за възможност да бъде сключена подобна договореност между Москва и Вашингтон. Според Коутс ако Русия направи това, тогава \"тя ще трябва да се нагърби със значително по-големи задължения от военна и икономическа гледна точка\". \"Путин поиска главата ми на тепсия от Тръмп. Сбъркал е адреса\" Сенатът на САЩ прие с голямо мнозинство резолюция срещу това да се позволява на руските власти да разпитат бившия американски посланик в Москва Майкъл Макфол и други представители на Вашингтон. С решението се изразява силно критично отношение към президента Доналд Тръмп, приветствал това предложение на руския си колега Владимир Путин на срещата им в Хелзинки, предаде Асошиейтед прес. Лидерът на мнозинството в Сената Мич Макконъл организира набързо гласуването след предложение на демократите, което целеше да се излезе с реакция на предложението на Путин. Самият президент на САЩ беше определил предложението като \"невероятно\", отбелязва Асошиейтед прес. Резолюцията е необвързваща. Путин предложи да позволи на американските власти да разпитат 12 руснаци, обвинени в намеса в президентските избори през 2016 г. в замяна на това на руските власти да се позволи да разпитат американци, обвинявани от Кремъл в неуточнени престъпления. Сенаторите гласуваха резолюцията с 98 гласа за срещу 0 против. Подкрепиха я всички представители на Демократическата партия, както и повечето републиканци. \"Путин поиска главата ми на тепсия от Тръмп. Сбъркал е адреса\"", "date": "2018.07.20", "title": "Тръмп покани Путин в САЩ"}
{"url": "http://clubz.bg/70782-proizvodstvoto_na_meso_e_po_vredno_za_klimata_ot_dobiva_na_petrol", "text": "\n\tСред най-големите потребители на месо в света е Австрия. Всеки австриец годишно изяжда 100 килограма говеждо, свинско и птиче месо. И докато в страната потреблението на месо изглежда е в стагнация, в света то продължава да расте. \n\tСпоред ФАО производството на месо в света е скочило над три пъти през последните 50 години. Това може да е добре за любителите на месото, но създава значителен проблем за околната среда и изостря климатичните промени, тъй като стоките с животински произход са хранителните продукти, които най-силно натоварват климата, установява неправителствената организация Global 2000.  Веригата на отделяне на парникови газове в този сектор е особено дълга. Животните се нуждаят от такива количества фураж, че месопроизводителите често не могат да покрият нуждите си само от собствената си страна. Подобно на много други страни Австрия внася големи количества соя, чието отглеждане и необходимото за него изсичане на гори води до значителни емисии парникови газове. При усвояването на храната кравите отделят метан, който води до затопляне на климата. Още повече парникови газове се отделят при преработката и транспортирането на месото. Най-голям принос за затоплянето на климата в месодобивния сектор имат най-вече няколко големи концерна, сочи ново изследване на Института за селскостопанска и търговска политика. Месодобивният сектор може до 2050 година да погълне над 80% от квотите за парникови газове и по този начин да направи невъзможно постигането на целта, заложена в Парижкото споразумение за климата за ограничаване на повишаването на температурите до 1,5 градуса по Целзий, посочват авторите на доклада.  Сред петте най-големи емитента на парникови газове в сектора са компаниите JBS, най-големият световен производител на месо от Бразилия, следван от американските Tyson Foods, Cargill и Dairy Farmers и новозеландската компания Fonterra. \n\tДвайсетте най-големи производители на месо и мляко пък заедно отделят повече парникови газове от Германия, Канада, Австралия или Великобритания. Докато в Европа и САЩ консумацията на човек от населението е висока, то Китай благодарение на размерите си стана най-големият емитент на парникови газове, създавани при консумацията на месо. Още през 2005 година в страната се е произвеждало повече месо от където и да било другаде. Общо САЩ, ЕС, Бразилия, Аржентина, Австралия и Китай покриват 68% от световното производство на месо. Изследването отправя критики към компаниите, които не предоставят пълни и съпоставими данни, от които може да се направи изводът за приноса им към затоплянето на климата. Достоверни оценки за отделяните парникови газове са предоставили само четири компании - NH Foods (Япония), Nestle (Швейцария), Friesland-Campina (Холандия) и Danone (Франция). Компаниите освен това нямат задължения да свиват емисиите си. За да се предотврати опасно покачване на температурите, консумацията на месо на човек от населението трябва да се понижи до 22 килограма към 2030 година и до 16 килограма към 2050 година, твърди \"Грийнпийс\". В момента сред източниците на печалба на концерните са държавните субсидии, отпускани за фураж, и като цяло социалните и екологичните последици биха вдигнали много повече цената на месото, пише БТА. ", "date": "2018.07.20", "title": "Производството на месо е по-вредно за климата от добива на петрол"}
{"url": "http://clubz.bg/70777-stuttgarter_zeitung_trymp_e_prav_za_severen_potok_2", "text": "Преди около седмица Тръмп определи Германия като „заложник на Русия“. Гневното му изявление бе във връзка с 1200-километровия „Северен поток 2“, по който ще бъде транспортиран руски газ до Европа през Балтийско море. Берлин плаща на Москва „милиарди“, която го прави зависим от режима на Владимир Путин: 70% от потреблението на природен газ в Германия се покрива от руските доставки. Както винаги, Тръмп преувеличава – става въпрос само за 38%. Тръмп в атака срещу Меркел: Германия е заложник на Русия (ВИДЕО) И докато всички се нахвърлиха срещу американския президент, политологът Франк Умбах от Федералната академия за политика за сигурност изброява контрааргументи. Понякога Доналд Тръмп не греши, категоричен е експертът. В обем от пет страници Умбах споделя „изричното си лично мнение“. В текста проектът за „Северен поток 2“ е оценен като „ . Стратегическите намерения и предимства за Русия от газопровода са  . Умбах припомня, че спорният план е утвърден от федералното правителство  Давайки пример с бежанската политика и спора между партиите от Съюза (ХДС/ХСС), политологът стига до заключението, че Берлин води политика, насочена единствено към удовлетворяване на националните интереси, без да се координира с партньорите си от Европейския съюз. Плановете за изграждането на газопроводи противоречат на подхода за енергийна сигурност, съгласуван с ЕС. Със „Северен поток 2“ зависимостта на Германия от вноса на руски газ ще се увеличи от сегашните 38% на 50% или дори 60%. Тези цифри всъщност не са толкова далечни от данните, които Тръмп цитира на срещата на върха на НАТО в Брюксел. Предпочетеният от Германия газопровод подкопава диверсификационната стратегия на европейците. Тръмп: Тръбопроводни долари към Русия! Недопустимо „Северен поток 2“ обслужва  . Експертът се възмущава от начина, по който в Германия тълкуват коментарите на Тръмп. Те би трябвало да бъдат погледнати от различен ъгъл. С избора на „Северен поток 2“ Германия пренебрегва „интересите на няколко компании, които са по-ценни от гледна точка на европейската солидарност и сигурност“. Така че изводът е един:   пише Умбах. Изглежда, че критиките на Тръмп към Меркел и компания все пак са резонни. Професорът, който е и съветник на няколко европейски правителства, предупреждава, че Берлин подценява стратегическото значение и политическите последици от проекта за газопровода. Полша: \"Северен поток-2\" е хибридно оръжие „Северен поток 2“ не е трън само в очите на Вашингтон. От гледна точка на страните от Източна Европа той също е неприемлив. В по-широк смисъл одобрението на Берлин за газопровода може да се тълкува и като неразбиране и невнимание към проблемите с националната сигурност на тези държави.  Тръмп: Тръбопроводни долари към Русия! Недопустимо Полша: \"Северен поток-2\" е хибридно оръжие", "date": "2018.07.20", "title": "Stuttgarter Zeitung: Тръмп е прав за \"Северен поток 2\""}
