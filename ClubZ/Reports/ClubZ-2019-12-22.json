{"url": "https://clubz.bg/92128-kak_se_pravi_kralski_koleden_puding", "text": "В края на трудна година кралица Елизабет Втора позира за снимки със сина си принц Чарлз, внука си принц Уилям и правнука си принц Джордж в послание за приемственост в британското кралско семейство, съобщи Ройтерс. Четиримата са снимани как приготвят традиционен коледен пудинг. В центъра на вниманието на кралицата, принц Чарлз и принц Уилям е 6-годишният принц Джордж, който смесва продуктите в купа. Четирите поколения от кралското семейство олицетворяват на какви хора помага благотворителната организация в полза на служещи и бивши членове на Британския кралски легион, чийто патрон е кралицата от 1952 г. Без пот, без съжаление Семейната сцена показва и щастлива страна от живота на 93-годишната кралица Елизабет Втора в една трудна година. През нея съпругът ѝ принц Филип предизвика катастрофа, напрежение се появи между внуците ѝ принцовете Уилям и Хари, а вторият ѝ син принц Андрю предизвика възмущение заради връзките си с самоубилия се скандален американския финансист Джефри Епстийн и липсата на разкаяние. В петък 98-годишният принц Филип влезе в болница заради старо заболяване.  Кралицата не промени програмата си за празниците и днес отиде на църква както обикновено. В рождественското утро се очаква кралското семейство да присъства на още една служба. Без принц Хари, Мегън Маркъл и синът им Арчи ще мине традиционното коледно събиране, организирано от кралицата в имението Сандрингам. Канцеларията на принца потвърди, че той и семейството му ще бъдат в Канада за коледните празници, предаде Асошиейтед прес. Представители на Бъкингамския дворец също потвърдиха, че семейството на принца е в Канада, но не дадоха повече подробности. Преди да се омъжи за Хари, Мегън е живяла дълги години в Канада, където се снима в сериала \"Костюмари\". Хари и войната с таблоидите Канадският премиер Джъстин Трюдо приветства семейството с публикация в туитър. Съпружеската двойка обяви преди време, че си взема почивка от кралските задължения. Хари беше казал, че той и брат му принц Уилям в момента вървят по различни пътища. Внукът на кралицата освен това беше изразил недоволство, че медиите отразявали прекалено натрапчиво живота на младото му семейство. Хари и войната с таблоидите", "date": "2019.12.22", "title": "Как се прави кралски коледен пудинг"}
{"url": "https://clubz.bg/92127-lavrov_severen_potok_2_i_turski_potok_shte_zarabotqt_vypreki_us_sankciite", "text": "Руският министър на външните работи Сергей Лавров заяви в неделя, че газопроводите \"Северен поток-2\" и \"Турски поток\" ще заработят въпреки американските санкции, предаде Ройтерс, като се позова на агенция Интерфакс, съобщава БТА. Санкциите на САЩ срещу \"Северен поток-2\" били в интерес на Европа Русия възнамерява да отговори на новите мерки, даде да се разбере той. В петък президентът на САЩ Доналд Тръмп подписа закон за налагане на санкции на компании, полагащи тръби за газопровода \"Северен поток-2\". Целта на проекта е да удвои газовия капацитет на северния газопровод към Германия \"Северен поток\". Тръмп подписа закона със санкции срещу \"Северен поток 2\" Лавров заяви, че Русия е готова да включи тежката ракета \"Сармат\" и свръхзвуковата ракета \"Авангард\" в нов договор за намаляване на стратегическите оръжия СТАРТ, ако той бъде продължен. Москва е готова и да демонстрира ракетата \"Сармат\" на САЩ, каза руският външен министър в ефира на държавната телевизия. Лавров съобщи, че американският президент е изпратил кратко писмо до руския си колега Владимир Путин по въпроса за Договора за ликвидирането на ракетите със среден и по-малък обсег. Писмото на Тръмп било в отговор на предложението на Путин да бъде наложен мораториум върху разработването на ракети, които са забранени от договора. Започва ли нова надпревара във въоръжаването? През август САЩ официално напуснаха споразумението с аргумента, че Русия го нарушава и вече е разположила тип забранена ракета - обвинение, което Кремъл отрече. Тръмп подписа закона със санкции срещу \"Северен поток 2\" Започва ли нова надпревара във въоръжаването?", "date": "2019.12.22", "title": "Лавров: \"Северен поток-2\" и \"Турски поток\" ще заработят въпреки US санкциите"}
{"url": "https://clubz.bg/92122-top_5_na_naj_visoko_platenite_pisateli_v_sveta_za_2019_g", "text": "Всяка година списание „Форбс“ публикува класация на най-високо платените писатели в света. Приходите им, измервани в милиони долари, дават надежда на много начинаещи, че има шанс да пробият в трудния свят на литературата. Все пак рядко в класацията изниква ново име, различно от познатите. Тази година обаче сред обичайните заподозрени се появява за пръв път Мишел Обама с книгата си, обиколила света и направила бум в продажбите дори и в България. Ето как се подреждат щастливците, които печелят истински богатства чрез словото. Продажбите на книги вече не са основен дял от печалбите на създателката на Хари Потър. Тя събира осемцифрени суми от тематични паркове, мърчандайз, театрални постановки и нов филм за своя герой. Пиесата „Хари Потър и прокълнатото дете“ донесе приход от 2,3 млн. долара само за една седмица. 20-годишнината от издаването на първия том на поредицата за Хари Потър бе отбелязана от почитателите с нова вълна от интерес – бяха продадени 2,8 милиона копия от книгата само в САЩ. Най-богатият автор в Америка продаде повече от 5,5 милиона тираж през последната година. Романът „Къде е президентът“  , който Патерсън издаде в съавторство с бившия президент Бил Клинтън, е най-продаваният трилър през миналата година. Джеймс Патерсън запазва позицията си на най-богатия американски писател с нетно богатство от около 800 млн. долара. Бившата първа дама на САЩ е единственият автор, който не е присъствал в досегашните класации на „Форбс“. Мемоарът ѝ „Моята история“   е реализирал продажби от над 10 милиона копия след излизането си в края на 2018 г. Съпругът ѝ Барак Обама също е готов със собствена книга, която ще излезе през 2020 г. Двамата заедно са получили от издателя си аванс от 65 млн. долара за своите спомени. Авторът на любимия „Дневникът на един Дръндьо“   продаде 3,6 милиона тираж за 12 месеца. Наскоро Кини беше удостоен с френския Орден за изкуство и литература – едно от най-големите отличия за автори в света. Американецът гостува у нас в началото на декември, за да представи новата си книга „Снегояд“, част от поредицата „Шоуто на един Дръндьо“. Приходите на Краля на хоръра спаднаха с 10 милиона долара от миналата година, когато той събра осемцифрена сума от новата филмова адаптация на „То“ . Сега от трето той падна на пето място в класацията на „Форбс“. От тазгодишната класация отпадат обичайно присъстващите в нея Дан Браун и Джон Гришам.", "date": "2019.12.22", "title": "Топ 5 на най-високо платените писатели в света за 2019 г."}
{"url": "https://clubz.bg/92119-stanishev_bsp_se_gerberizira_i_stava_populistka", "text": "БСП се герберизира и се превръща в популистка партия. Това обяви по БНТ лидерът на ПЕС Сергей Станишев. Според Станишев  \".  Това също било част от герберизацията на соцпартията, смята бившият ѝ лидер. Станишев и сегашната лидерка на БСП Корнелия Нинова не пропускат възможност да се атакуват един друг. Нинова vs Станишев: А целувката с Местан и подкрепата за Пеевски? \"БСП се превръща от демократична партия със спорове, но с механизми за корекции на лидера, в партия, където има един човек, една воля, един източник на власт, който налага на останалите своята воля\", каза още той. Сергей Станишев: БСП се трансформира в авторитарна партия Станишев обяви, че не смята да се кандидатира за председател на БСП. \"Станишев... него го назначиха, взе го партията, откараха го в кабинета в МС\" Той каза още, че се безпокои не от загубените избори на левицата, а от неспособността на партията да извлича поуки.  Сергей Станишев: БСП се трансформира в авторитарна партия \"Станишев... него го назначиха, взе го партията, откараха го в кабинета в МС\"", "date": "2019.12.22", "title": "Станишев: БСП се герберизира и става популистка"}
{"url": "https://clubz.bg/92120-huawei_goni_samsung_po_prodajbi_vypreki_sankciite", "text": "Китайската компания Huawei очаква да продаде 230 млн. смартфона до края на годината, съобщи изпълнителният директор на Huawei Consumer Business Group Ричард Ю, съобщи Engadget. Huawei води дела, ако твърдиш, че е свързана с китайската държава Това става на фона на американските санкции срещу компанията и търговската война между Китай и САЩ, която се предполагаше, че ще удари сериозно Huawei. Компанията загуби възможността да ползва услугите и приложенията на Google в своите устройства, но и това не спря успехът им на пазара. Първи все още са от Samsung, които нямат затрудненията на Huawei, но въпреки това ги надминават по продажби едва с няколко милиона бройки. Наскоро компанията си призна, че един от ръководителите ѝ е преувеличил, когато е казал, че са продадени над милион от сгъваемия им модел Galaxy Fold. Huawei пусна сгъваемия Mate X в Китай Apple, която е трета по продажби, по всяка вероятност ще има под 200 млн. продадени устройства тази година, а през 2020 г. според анализаторите ще продаде само с няколко милиона повече. За сравнение, през 2018 г. Huawei достави 206 млн. смартфона по света, т.е. увеличението е с почти 25% през тази година. Веднага след Apple шампиони по продажби са три други китайски компании - Xiaomi, Oppo и Vivo. Huawei пусна сгъваемия Mate X в Китай", "date": "2019.12.22", "title": "Huawei гони Samsung по продажби въпреки санкциите"}
{"url": "https://clubz.bg/92111-domuschiev_nqma_da_se_kandidatira_za_shef_na_bfs_bil_mnogo_angajiran", "text": "Собственикът на „Адванс Медия груп” и на Нова тв Кирил Домусчиев даде празнично интервю пред собствената си медия, в което говори за футбол, телевизия, икономика в издържан оптимистичен дух. Кирил Домусчиев не се готви да оглави овакантения от Борислав Михайлов в Българския футболен съюз, защото е много ангажиран, но има ясно представа какъв трябва да е профилът на новия шеф на БФС. \"Няма как да стане да съм шеф на БФС. Доста съм ангажиран, а ще има и конфликт на интереси, имам клуб. Ангажиран съм, председател съм и на КРИБ. извън бизнеса ми, който не е никак малък\", каза Домусчиев. Според него това трябвало да е човек с възможности, заможен, да не е фалирал.. \"как да си дадем организацията, на някой, който не знаеш дали няма да я фалира\". и да е човек, който обича футбола. Той посочи и такъв човек - според него много подходящ бил Атанас Фурнаджиев, който от любов бил давал пари на футбола Второ, познава и футболния съюз, и УЕФА, и ФИФА, обича футбола, на добра възраст е, сравнително млад\", изброи собственикът на \"Лудогорец\" предимствата на Фурнаджиев. Оказа се, че има един проблем - той твърдо нямал намерение да се кандидатира. \"Това е профилът на човека, който да подкрепим, ако се кандидатира, но от разговори с него - той няма намерение да се кандидатира. Давам го като пример за профил\", обясни Домусчиев. Кирил Домусчиев иска държавата да плати за ВАР в родния футбол Той отново повтори вече лансираната си идея за нуждата от въвеждането на ВАР (видео асистент рефер) по време на мачовете от българското футболно първенство. Като се надявал на помощта от държавата. По думите му \"ако искаме да имаме професионално, а не аматьорско първенство, да играем в евротурните, това е бъдещето\". \"Убеден съм, че във всички съседни държави, казвам го интиутивно, но ако се провери, ще съм прав, се работи в тази посока. Тепърва ще се работи по този въпрос. Аз ще следя кое е най-доброто решение и т. н. като се види каква е стойността и какво трябва да се направи по стадионите, ще търсим подкрепата на държавата. Тази система няма да е евтина. Но футболните страсти ще са много по-различни. Ще е от полза за футбола и футболната общественост\", твърди той. След което се впусна в примери как държавата на други места помага на футбола и акцентира върху приносната роля на Виктор Орбан. \"В Унгария   в А група. Той ги направи, държавата ги направи, държавата инвестира във футбола. Футболът е социален феномен, хората искат да гледат футбол, ако България иска футбол, трябва да си развива инфраструктурата. При този малък пазар без подкрепата на държавата няма как това да стане\", каза още Домусчиев. Според Домусчиев в момента „Левски” се очертава като най-сериозен конкурент предвид факта, че в края на есенния дял от шампионата е на 5 точки след „Лудогорец“. „Все пак не трябва да отписваме и „Локомотив Пловдив” и ЦСКА-София. Има и още няколко отбора, които ще се борят за място в първата шестица. Първенството ни не върви никак зле, има интрига”, каза Кирил Домусчиев. От футбола собственикът на „Адванс Медия груп” мина към преглед на постиженията на закупената през пролетта от него и брат му Нова тв. \"Нова ще продължава да поддържа името си на българската телевизия”, каза той. Канал 3 взема на абордаж Нова тв „Ние още като купихме телевизията, заявихме нашето желание тя да се развива като „Българската телевизия”. Да запазим тази марка, която Нова вече си беше изградила. В това направление ние не само, че не спряхме до тук, но увеличихме инвестициите. През следващата година нашите зрители със сигурност ще гледат нови сериали, нови риалитита, които са направени тук – в България”, продължи Домусчиев. Според него „трудното е по-скоро преценката кое ще би се харесало на зрителя. Иначе като мениджмънт, като организация смятам, че компанията е на много високо европейско, ако не и на световно ниво”. По думите му тази година „Нова Броудкастинг Груп” ще има рекорден резултат – и като приходи, и като печалба. След купуването на Нова тв от братята Домусчиев започна преселение на кадри на Канал 3 към телевизията като същевременно с медията се разделиха някои от най-авторитентите ѝ журналисти. Последната кадрова рокада, която беше огласена в петък, е назначението за шефка в Нова на досегашната собственичка и управителка на Канал 3 Ива Стоянова.  Домусчиев освен с добри финансови резултати се похвали и че строи нова сграда за телевизията. „По преценка на КРИБ 2019 г. беше една добра година за българската икономика. И цифрите го показват -  при прогнозиран ръст на БВП от 3,1% той стана 3,6 на сто. Вървейки, икономиката дърпа и потреблението нагоре. Безработица почти няма. Износът също расте”, обобщи Домусчиев. И добави, че ако се решат някои текущи проблеми, икономиката ни може да бележи и двуцифрен ръст. Като възможна мярка за последващо развитие председателят на КРИБ посочи необходимостта от внос на специалисти. „Ние не сме срещу минималната работна заплата, но е важно да има формула, определени критерии и параметри, които да показват с колко трябва да се увеличава тя”, коментира още председателят на КРИБ. „Пускането на болнични се превръща в някаква култура и това ощетява държавата. Видно е, че тя не осъществява нужния контрол”, каза още председателят на най-голямата работодателска организация. Кирил Домусчиев има позитивни очаквания и от 2020 г., стана ясно от интервюто. \"Позитивно съм настроен за 2020 г., ще се сбъднат мечтите на много хора, ще има ръст в икономиката, да се влезе в чакалнята на еврото, имиджът на България ще продължи да расте, тая надежди, че правителството ще направи някои реформи, вкл. и в енергитиката. Хората може да са спокойни, че възнагражденията ще продължат да растат, виждам ги позитивно нещата\", разкри той прогнозата си.   Канал 3 взема на абордаж Нова тв", "date": "2019.12.22", "title": "Домусчиев няма да се кандидатира за шеф на БФС, бил много ангажиран"}
{"url": "https://clubz.bg/92125-trifonov_politikata_v_bylgariq_e_typo_shou_koeto_se_pravi_ot_amatori_nekadyrnici_i_hora_bez", "text": "Гледах по една телевизия един господин, който се упражняваше върху моите “политически амбиции” и ми направиха впечатление неговите думи. Той каза: \"Политиката не ви е шоу, г-н Трифонов”. Лелеее. И се замислих дали е прав? От една страна ми се струва, че всъщност политиката в България е шоу, само че едно тъпо шоу, което се прави от аматьори, некадърници и хора с абсолютна липса на морал. От друга страна, много често чувам подобни хора да прибавят към моето име определението “шоумен”, ясно намеквайки, че не може някакъв шоумен да се занимава с политика. Тогава си казах - значи, пожарникар може, а шоумен не може. Че Бойко Борисов да не би да се е родил министър-председател? Преди 9 години същият този господин трябваше да каже: “Политиката да не ви е пожарна, г- н Борисов”. Опс, извинявайте, г-н Борисов беше бодигард. Тогава: “Политиката да не ви е охранителна фирма, г-н Борисов.” А Иван Костов беше преподавател. Господинът трябваше да каже: “Политиката да не ви е студент, г-н Костов” и т. н. Така че, уважаеми един господин, поредният обясняващ какво мога и какво не мога да направя, какви качества имам или нямам, каква заплаха съм или не съм за сегашната политическа система, уверявам ви от опит, че политиката, шоуто, пожарната, университетът са такива, каквито си ги направим. И честно казано - според мен сте глупав и ви е страх.", "date": "2019.12.22", "title": "Трифонов: Политиката в България е тъпо шоу, което се прави от аматьори, некадърници и хора без морал"}
{"url": "https://clubz.bg/92126-pochina_ungaro", "text": "Модният дизайнер Емануел Унгаро е починал в Париж на 86-годишна възраст, съобщиха членове на семейството му, предаде АФП.  Унгаро, който се оттегли от света на модата през 2004 г., бе отслабнал от две години, каза семеен източник. Унгаро е роден на 13 февруари 1933 г. в Екс-ан-Прованс. Баща му е бил шивач и го научава да шие още в ранна възраст. На 22 години Унгаро се мести в Париж, където започва работа като стилист и за няколко години се издига до главен дизайнер на модната къща в Мадрид.  През 1965 г. създава модната къща, носеща неговото име.", "date": "2019.12.22", "title": "Почина Унгаро"}
{"url": "https://clubz.bg/92123-nqmashe_da_padne_bojestven_oreol_to_veche_nqma_kakvo_da_pada", "text": "Правило №3 на кризисните комуникации: Като си в криза, едно \"извинявайте\" прави чудеса. Не мислих да споделям изписването на \"БрекзиД\" от страна на г-жа Караянчева. На всекиго се случва да допусне грешка. И аз често правя, пишат ми хората, благодаря и поправям. За Караянчева БрекзиД е дума на годината. \"Д\" било за \"малко повече символизъм\"  Но няма как да не споделя този фамозен, почти виртуозен опит за обяснение на ситуацията. \"Д\"-то ѝ било главно, защото скришно използва символизъм и като един Радой Ралин през комунизма, вкарва скрит смисъл в написаното. Явно г-жа Караянчева цял ден е седяла и тръпнела в очакване дали някой ще забележи скритото послание  Политици, които пускат пресрелийзи само даже и да са се снимали с някой известен, тайно пишат акростихове и скромно чакат да бъдат забелязани? Ама сериозно ли?  А ако продължим графологичния анализ, виждаме, че и буквата \"И\" е главна. Може би г-жа Караянчева е искала да намекне за \"Борис Идиът Джонсън\". Браво! Но ако пак продължим, виждаме, че и буквата \"З\" е главна. Най-вероятно г-жа Караянчева е искала да уточни \"Борис Завинаги Идиът Джонсън\". И за край на графологичния анализ, ще забележим, че и буквата \"К\" е главна. Можем само да екстраполираме дали г-жа Караянчева не е искала да каже \"Борис КейУайПи За Идиота Джонсън\". Не знам, наистина не знам, докъде ще ни доведат подобни анализи... Както припомням на всяка лекция, Клинтън тръгнаха да го импийчват не защото е направил нещо със стажантка, а защото излъга, че нищо не е правил. Само за информация го припомням... А колко щеше да е лесно, ако просто беше казала: \"Грешка, сбърках, извинявам се.\" Нямаше да падне божествен ореол. То вече няма какво да пада. Повече. Ама това е друга тема.", "date": "2019.12.22", "title": "Нямаше да падне божествен ореол. То вече няма какво да пада"}
{"url": "https://clubz.bg/92011-tomislav_donchev_syzdavame_dyrjavna_agenciq_za_inovacii", "text": "Само по себе си това не е лошо. То генерира заетост, формира приходи, плащат се данъци, но ако погледнете една голяма част от производствата, които съществуват – те имат ишлемерски профил. Тоест причината да съществуват у нас е, че тук се произвежда по-евтино. По-ниски данъци, по-ниски оперативни разходи, по-ниски цени на земята и естествено по-ниски заплати. Със сигурност, и това е 100% така, защото не планираме данъците да растат, един от тези компоненти ще се повишава – разходите за труд. В този смисъл тези, които са се пребазирали тук заради ниските разходи, в един момент няма да оцелеят и няма да има смисъл да съществуват у нас. Те или трябва да се научат това, което до вчера са правили със 100 души, да го правят с 60, или трябва да отидат на друго технологично ниво, където и приходите, и добавената стойност са по-високи. Много хубав въпрос и той не е за един милион долара, не е и за един милиард, а за повече. Ако сме пазарни фундаменталисти – ще кажем, че пазарът сам ще намери себе си. Той сам ще мигрира към стоки и услуги с по-висока добавена стойност, защото няма друга алтернатива. Производствата на ишлеме пък просто ще затихват или ще еволюират.  Големият въпрос е, че реакциите на пазара, дори да са логични и правилни, понякога са бавни. Второ –  навсякъде този процес е текъл и с намесата на държавата – и в Ирландия, и в Израел, и на други места. Т.е. трябва да има роля на държавата, която да ускори естествените пазарни механизми. Тук първият проблем е в мярата – колко да участва държавата. Ако участва прекалено малко – тази трансформация ще се случи по-бавно. Ако държавата участва повече, ще похарчи повече пари, а това са публични ресурси. Най-големият проблем е, че ако държавата не намери мярата на участие – може да се получи изключително грозният феномен, при който ние с една публична инвестиция да отклоним това, от което някой с една частна инвестиция би формирал печалба и би създал един устойчив бизнес модел. Двойна щета – похарчили сме парите и сме убили една частна инициатива. Не можем да финансираме изцяло този процес, защото той по същество трябва да е пазарен. Трябва да носи възвръщаемост и в идеалния свят би трябвало да се случи изобщо без ролята на държавата. Ние трябва да даваме това, което не стига – ако не стигат 5% или 10%. И това прави нещата трудни. Няколко неща ни трябват със сигурност. Според мен ни трябва ново звено. В момента сме в режим на споделени отговорности между министерствата на икономиката и на образованието. Това е естествено, но няма как покрай всички други задачи фокусирането върху сферата на иновациите да бъде най-сериозният приоритет. Не говоря за ново министерство, по-скоро за държавна агенция. Тук трябва да се уточни – не става дума за назначаването на нови чиновници. Не, ще се вземат хора от двете ресорни министерства. Освен това не говорим за някакво мегазвено. В момента се извършват разчети, но при всички случаи говорим за между 30 и 50-60 души. Не повече. Да, има предварително решение на Министерския съвет, в момента се създават правилници, наредби и т.н. Това звено трябва да е отговорно за цялото законодателство, както и за прилагането на цялата подзаконова и нормативна база в този сектор. Естествено не бива да го превръщаме в самотен остров, губейки чувствителността по темата и на двете министерства. Но политиките в тази сфера трябва да се акцентират в това звено. Основната цел на публичното финансиране трябва да бъде на стимул, на иницииращ заряд, на стръв, а не да финансира процеса. Той трябва да се финансира от процеса. Това го казвам отвъд всякакви политически помисли и куртоазия – оттук нататък всеки приоритет на държавата трябва да е втори, трети, четвърти, а първи – това трябва да е образованието. И това трябва да бъде тема отвъд всякакви политически комбинации и конфигурации. В противен случай ние като държава, като общество и като народ нямаме особено бъдеще. Обаче – и това ще бъде леко изненадващо – това е обществен процес, който не може да бъде свършен изцяло от държавата. Ние трябва да променим отношението към образованието. В очите на младите хора и на техните родители то трябва да бъде предпоставка за успеха. Същевременно за редица части на българското общество не е така и тук не говоря само за малцинствата. Това е процес, свързан с неособено доброто ниво на образованието по някои места и в някои институции, свързан с формиране на някакъв обществен предразсъдък. Трябва да положим повече усилия на входа на системата. Ако не са постъпили всички деца, каква полза, че на другите сме им дали прилично образование. Най-трудният преход обаче е този от образование, което формира знание, към образование, което формира умения...", "date": "2019.12.22", "title": "Томислав Дончев: Създаваме Държавна агенция за иновации"}
{"url": "https://clubz.bg/92117-za_godina_bolnichnite_koito_se_padat_na_edin_rabotesht_sa_skochili_ot_8_na_18_dni", "text": "Работодатели и НОИ са платили половин милиард болнични, а 180 млн.лв. е делът на работодателите. Това обяви по БНТ Радосвет Радев, председател на българската стопанска камара. Той представи данни, според които през 2017 г. са се паднали на един работещ по 8 дни болнични, през 2018 г. са се падали по 18 дни болнични. Идеята за промяна в изплащането на болничните не е отпаднала Реформи догодина по-скоро няма да има заради очакваното влизане в чакалнята на еврозоната, каза още Радосвет Радев. Заменяме лева с евро на 1 януари 2023 г. \"Ръстът на БВП тази година достигна 3,7%, безработицата в момента е рекордно ниска от 10 г. насам. Около 180 000 са безработни в цялата страна между 16 и 64 години, а 280 000 са започнали работа\", посочи той. Той коментира бизнес средата като устойчива и даде пример с факта, че преди 2-3 седмици България е получила увеличение на кредитния си рейтинг от две авторитетни агенции. Той добави, че България, бивайки във валутен борд, няма големи възможности да изрежисира \"бумова икономика\". Радосвет Радев коментира и вноса на работници у нас: \"Пазарът на труда в момента е всеяден и в много бизнеси се появяват чуждестранни работници, взема се всичко, що мърда\". Според него \"работодателите са сатанизирани, заедно с парламента\". Заменяме лева с евро на 1 януари 2023 г.", "date": "2019.12.22", "title": "За година болничните, които се падат на един работещ са скочили от 8 на 18 дни"}
{"url": "https://clubz.bg/92118-za_karaqncheva_brekzid_e_duma_na_godinata_d_bilo_za_malko_poveche_simvolizym", "text": "Председателката на Народното събрание Цвета Караянчева даде свой принос към темата за Брекзит. Или поне към правописа на думата. Според Караянчева проточилата се раздяла на Великобритания с ЕС се изписва БрекзиД. Така шефката на НС е изписала думата, която според нея определя 2019 г. Това стана по време на участието на Караянчева в \"Годината\" на Дарик радио. Снимката на посланието ѝ беше разпространена във фейсбук от столичния общински съветник Борис Бонев, който също взе участие в предаването. Фотосът беше придружен и със следното пояснение, за не стават грешки: \"Думата на 2019г. според председателя на 44-тото Народно събрание е \"БрекзиД\". :)\". Реакциите в социалните мрежи не закъсняха. По-късно Караянчева реши да оправдае \"новаторския\" си правопис отново във фейсбук. Тя се е опитала да влее инициалите на премиера на Великобритания Борис Джонсън в Брекзит, става ясно от доста оплетеното ѝ разяснение. Всичко било въпрос на символизъм, който останал скрит от Бонев. Това отбеляза в профила си във фейсбук пиар експертът Любомир Аламанов по повод новаторските обяснения на Караянчева. Нямаше да падне божествен ореол. То вече няма какво да пада Ето и още някои реакции: И едно напомняне за друго езиково \"попадение\" на Караянчева. ", "date": "2019.12.22", "title": "За Караянчева БрекзиД е дума на годината. \"Д\" било за \"малко повече символизъм\" "}
{"url": "https://clubz.bg/92121-nyu_jork_tajms_otravqneto_na_gebrev_stava_prichina_da_byde_razkrit_taen_ekip_ot_ruski_ubijci", "text": "Това пише материал в \"Ню Йорк таймс\" на Майкъл Шуирц, озаглавен  , информира БТА. Руснаци, свързани със Скрипал, следили Гебрев от хотелска стая до офиса му Русият убиец е използвал името Сергей Федотов и се промъкнал в България незабелязано, настанявайки се в хотел в София, близо до офиса на местния производител на оръжие, който е продавал муниции на Украйна. Същият човек е ръководел екип от трима мъже, така започва статията. Разказва се как мъж успява да проникне в затворения гараж на оръжейния търговец и да намаже с отрова ръчката на вратата му, а след това да изчезне, оставяйки само размазани изображения, запечатани от камерата за наблюдение. Малко по-късно Емилиян Гебрев се среща с търговски партньори в ресторант, където започва да халюцинира и да повръща, продължава разказа си авторът на \"Най Йорк таймс\". Бойко Ноев за Гебрев: Следите водят високо в Кремъл и в София Заради отравянето Гебрев, който сега е на 65 години, остава в болницата един месец. Синът му е отровен, като и друг високопоставен служител на компанията. Убийците отравят Гебрев и сина му отново в лятната им къща на Черно море. И двама оцеляват, макар че бизнесът им все още не се е възстановил напълно. Опитите за убийство от 2015 година са невероятни не само заради наглостта и упорството им, но и поради факта, че ръководителите на силите за сигурност и на разузнаването на Запад не са забелязали това от самото начало. Българските прокурори разгледаха случая, не откриха никакво доказателство и прекратиха делото, пише \"Ню Йорк таймс\". Цацаров: Великобритания разследва дали Гебрев е тровен с новичок или подобно Сега шефове на западни служби за сигурност и на разузнаването твърдят, че случаите на отравяния в България са били много важна нишка, позволила да бъде разкрита кампания на Кремъл и широко разклонената му мрежа от разузнавателни агенти, чиято цел е да бъдат премахвани враговете на Русия в чужбина и да бъде дестабилизиран Западът. По-нататък в статията си Майкъл Шуирц се спира по-подробно на самата Част 29155, на казуса с Гебреви, засяга случая \"Скрипал\" и санкциите на западните сили срещу Русия. Бойко Ноев за Гебрев: Следите водят високо в Кремъл и в София Цацаров: Великобритания разследва дали Гебрев е тровен с новичок или подобно", "date": "2019.12.22", "title": "\"Ню Йорк таймс\": Отравянето на Гебрев става причина да бъде разкрит таен екип от руски убийци"}
{"url": "https://clubz.bg/92067-zapaleni_li_ste_po_mongolski_metyl_sega_e_momentyt_video", "text": "Как да кажем: яки са като кариер в степта! Изобщо, ако не знаете много за монголския метъл, The HU са вашите хора... А, ако знаете много за монголския метъл... Да, бе - кой е пък този, който знае много?! С двете неща, които приличат на чело без всичките си струни, се получава приятен \"Апокалиптика\" - ефект.  От станция Sirius XM пишат: А рефренът 'Yuve Yuve Yu' буквално е концентрирал в себе си безбрежността и разтварянето на екзистенца в абсолюта, характерно за източната мъдрост. А може би нещо съвсем друго е концентрирал - нямаме никаква идея... А пък бялото момче на видеото е гост вокал. Когато хеви метъл и индийски сериали се срещнат (ВИДЕО) Иначе The HU си има дебютен албум The Gereg, тече и The Gereg Tour, а местата на концертите си струват уважението - Северна Америка, цяла Западна Европа, Лондон, Глазгоу, Белфаст и мн. др. Най-близо са във Вроцлав и Варшава (Полша), както и в Прага, но концертите са... sold out. Така звучи титулната песен, имаща над 400 000 преглеждания само на официалния YouTube канал: Ето и още нещо: На 11 април тази година издадената през 2018-а Wolf Totem на бандата достига до No. 1 в   на \"Билборд\", превръщайки The Hu в първия монголски изпълнител за всички времена, влизал в какъвто и да е \"топ\" на \"Билборд\". Обърнахте внимание на броя гледания под клипа, нали? Иначе, най просто казано онзи инструмент - втъкан в гена на монголския народ, част от неговото културно наследство и кръстен   може да се преведе като  . Не толкова просто, казано името му звучи:  Официалния сайт на тази очарователна банда може да разгледате   ", "date": "2019.12.22", "title": "Запалени ли сте по монголски метъл? Сега е моментът (ВИДЕО)"}
{"url": "https://clubz.bg/92109-andrej_slabakov_za_djambazki_deputatite_ne_sa_svetci_ne_trqbva_da_sa_nepremenno_svetyl_primer", "text": "Тази мисъл сподели пред Нова тв евродепутатът Андрей Слабаков за случая с колегата му Ангел Джамбазки, който при проверка се оказа, че кара кола, след като е пил. Евродепутатът Ангел Джамбазки е шофирал с алкохол в кръвта Евродепутатът освен това обясни, че бил много учуден, когато \"каза Бойко Борисов колко е разочарован от Ангел и от НСО\". Според Слабаков \"единия са го хванали да кара пил, но не е извършил нарушение, а другите са помели две деца\"  Автомобил на НСО удари дете в София \"В колите на НСО трябва да има камери\", смята Слабаков. След поредния инцидент с кола на НСО: обмисля се видеонаблюдение И добави: \"Аз съм виждал ужасни неща да вършат\". Като разказа за случай, при който кола на НСО изтласкала от пътя автомобил, управляван от жена с две деца. \"И в Брюксел съм виждал такива ситуации. Не знам защо толкова се пазят тези хора\", продължи с наблюденията си режисьорът евродепутат. Слабаков се стремял по време на кариерното си развитие в европарламента \"да се пазя да не се променя и да говоря това, което мисля\". Според него било глупаво да има две седалища на европарламента в Брюксел и в Страсбург, което струвало много скъпо. \"Не може всеки месец от Брюксел в Страсбург тирове с документи да тръгват, какво количество коли тръгва, губят се дни в опаковане, разопаковане, ужасно е\", каза той. Британският парламент одобри закона за Брекзит на първо четене Слабаков сподели мнения и по \"Брекзит\": Нагло, според него, било и \"да се превежда\" \"Под игото\". \"Очаквам да почнат да превеждат и Ботев, и накрая и Балканът ще е пее престъпна песен. Наглост е това\", даде своята оценка Слабаков. Стана ясно още и че той държи, че няма македонски език, защото \"все едно да призная трънския за език\". За нравите в Европарламента той се оплака: \"С нас се държат малко като ученици, непрекъснато се подписваш, тотален контрол\". И още наблюдения: \"Много малко са конкретните предложения. Едни хора говорят, говорят и нищо не казват. Затова се пишат изказванията, иначе преводачите не успяват да преведат. Светят като дискотека. Аз обаче знам какво искам да кажа\". На въпрос за евродепутатската заплата, Слабоков обясни, че сумите, които се въртели в пространството, не били верни. Той вземал около 6000 евро, другите пари били част от бюджета на евродепутат, които се резпределяли за заплати на сътрудниците. Слабаков обясни, че изпълнява обещанието си да пита. Евродепутатът от ВМРО сподели още, че не се интересува от това какво ядат евродепутатите. „Никога не съм се интересувал и мисля, че няма да се интересувам какво яде Ска Келер, например. Иначе е много готино. Сега няма много хора. След два часа тука ще е ад. Но е „Шареното”, защото има детски рисунчици, такива работи и най-вече шарен мокет.\". Автомобил на НСО удари дете в София След поредния инцидент с кола на НСО: обмисля се видеонаблюдение Британският парламент одобри закона за Брекзит на първо четене", "date": "2019.12.22", "title": "Андрей Слабаков за Джамбазки: Депутатите не са светци. Не трябва да са непременно светъл пример"}
{"url": "https://clubz.bg/92124-naj_malko_13_sa_postradali_pri_strelba_v_chikago_drugi_7_v_baltimor", "text": "Най-малко 13 души пострадаха при стрелба на парти в частен дом в Чикаго рано тази сутрин, съобщи местната полиция, цитирана от Асошиейтед прес и ТАСС. Четирима от ранените са в критично състояние. Всички пострадали са настанени в болници. Полицията е задържала един заподозрян, у когото е открила револвер. Очевидци са съобщили за няколко изстрела, първият от които прозвучал от вътрешността на сградата. Седем души бяха открити с огнестрелни рани в Балтимор, след като полицейски служители реагираха днес на сигнал за стрелба, предаде Асошиейтед прес, като се позова на полицията в американския град и местни медии. На страницата си във Фейсбук полицията съобщи, че е реагирала на сигнала към 2,10 ч. сутринта местно време. Когато полицаите пристигнали на място, открили четирима простреляни - 20-годишен мъж с наранявания в областта на рамото и хълбока, 18-годишен с наранявания по двата крака, 27-годишен мъж с рана на ръката и 17-годишен с наранявания по гърба и крака. Всички те са транспортирани в болница. Двама други простреляни, на 22 и на 17 години, сами отишли в местни болници, каза още полицията. Според местни медии впоследствие полицията е съобщила и за седми прострелян, който пристигнал в болница в района за лечение на огнестрелна рана. Няма данни за възрастта и естеството на нараняванията му. Полицията не уточни дали има задържани. Балтимор преживява една от най-тежките си години, що се отнася до нивата на насилие в града. Дотук през 2019 г. в града са извършени над 330 убийства. Миналата година те са били общо 309. В града са регистрирани и над 1300 грабежа и кражби на коли.", "date": "2019.12.22", "title": "Най-малко 13 са пострадали при стрелба в Чикаго, други 7 - в Балтимор "}
{"url": "https://clubz.bg/92116-pochina_martin_pityrs_svetoven_shampion_s_angliq", "text": "Английският футбол си взема сбогом с Мартин Питърс, един от световните шампиони през 1966 г., титуляр и основен играч в отбора на Алф Рамзи, спечелил единствената титла от Мондиал за родината на любимата игра. Питърс издъхна на 76 г. Той има 76 мача за Англия, играл е на две Световни първенства и е записал над 700 мача за клубовете, чиито екипи е носил. Юноша на \"Уест Хем\", дебютира за мъжкия отбор още на 15 г. и приживе е легенда на лондончани. Играе до 26-годишна възраст при \"чуковете\", след което преминава в \"Тотнъм\" за 200 000 паунда. Той е първият в британския футбол, който достига тази граница. Автор на един от головете във вратата на ФРГ на финала през 1966 г. Всъщност има само още един голмайстор за Англия в онзи двубой - Джеф Хърст, който забива хеттрик. Мартин Питърс е петият ас на отбора световен шампион, който напуска тази свят след Алън Бол, Рей Уилсън, Гордън Бенкс и капитана Боби Мур, също кадър на \"Уест Хем\". По думите на треньора Рамзи и още много съвременници на Питърс, той е \"изпреварил времето си поне с десет години\" като начин на игра. Считан е за един от най-добрите полузащинци в историята на английския футбол. Дисциплиниран, интелигентен и жертвоготовен на терена, Мартин Питърс е джентълмен извън играта. Скромен и тих, отбелязват пред Би Би Си негови съотборници. Защитавал е цветовете още на \"Норич\" и \"Шефилд Юнайтед\", преди да се откаже през 1981 г. Беше посланик на \"Уест Хем\" до последните си дни и често можеше да бъде видян на мачове на родния си клуб. Съболезнования изказва целият британски футбол, асове на световния, ФИФА, УЕФА, бившият световен шампион по бокс Франк Бруно, а също така премиерът Борис Джонсън.", "date": "2019.12.22", "title": "Почина Мартин Питърс, световен шампион с Англия"}
{"url": "https://clubz.bg/92112-veche_e_zima_sys_silen_vqtyr_no_ne_i_sys_snqg", "text": "В 6 часа и 19 минути тази сутрин в България започна астрономическата зима.  На 22 декември нощта е най-дълга, а денят - най-кратък. Сезонът започва със зимното слънцестоене в Северното полукълбо, а в Южното полукълбо то ще започне около 21 юни.  От днес светлата част на денонощието постепенно ще се увеличава до настъпването на лятното слънцестоене.  Очаква се днес облачността  . В следобедните часове   над западните райони на страната, като по-значителни ще са количествата над Югозападна България. Вятърът ще остане от юг-югозапад и ще е  . Максималните температури днес ще са по високи от съботните - между  . В крайните западни райони ще е малко по-хладно и максималните температури ще са между 10 и 12 градуса. Над планините ще е облачно с , над 1800-2000 метра от сняг. Вятърът ще е . Максималните температури на 1200 метра ще са около 10 градуса, а на 2000 метра ще бъдат около 3 градуса. До обяд над Черноморието  , но облачността постепенно ще започне да се увеличава в следобедните часове. През нощта  . Ще духа умерен и силен вятър от югозапад. Максималните температури ще са между  , температурата на морската вода е 12 градуса, а вълнението на морето е 3-4 бала. За жълт код за силен вятър е в сила за 21 области на страната днес предупредиха от Националния институт по метрология и хидрология.   \n\t \n\tПредупреждението е в сила за областите Монтана, Враца, София град и област, Перник, Кюстендил, Благоевград, Ловеч, Габрово, Велико Търново, Търговище, Сливен, Ямбол, Хасково, Кърджали, Разград, Шумен, Силистра, Добрич, Варна и Бургас. Десетки сигнали за паднали дървета върху пътните платна са били подадена тази нощ в столичната дирекция за \"Аварийна помощ и превенция\". Силният вятър вчера вечерта е вдигнал по спешност аварийни екипи, които до рано тази сутрин са реагирали на 53 сигнала, съобщи \"Фокус\". На места в София има и паднали огради на строителни огради. Почти навсякъде проблемите са отстранени. В част от кв. \"Дружба\" 2 нямаше електричество през нощта. На места то вече е възстановено, но екипите на електродружеството продължават да работят. Градският транспорт се движи навсякъде по обичайните си маршрути. От Столичната община припомнят, че строителните фирми трябва да обезопасят скелета и строителни огради на обектите си, а собствениците на обществени обекти да проверят за незакрепени предмети на тераси и прозорци. През изминалото денонощие скоростта на вятъра в община Враца и част от община Мездра, в района на село Моравица, достигна 97 км/ч. Силният вятър нанесе щети на сгради и съоръжения в областния град. Има паднали тухли от стена на сграда близо до кръстовище в централната част на града, както и паднала изолация и ламарини от сградата на Военно окръжие, има и паднала улична лампа на един от булевардите, съобщи бТВ. Щетите се отстраняват от екипи на Пожарна безопасност и защита на населението по подадени сигнали на граждани и институции. Отстраняват се и паднали дървета по няколко улици в града, съобщиха от общината.", "date": "2019.12.22", "title": "Вече е зима. Със силен вятър, но не и със сняг"}
{"url": "https://clubz.bg/92108-ejdriyn_broudi_glavna_rolq_v_ekranizaciq_na_djirusalyms_lot_na_stivyn_king", "text": "\"Джирусалъмс лот\" - това е името на поредната творба на майстора на хорърите Стивън Кинг, която ще бъде адаптирана за малкия екран в рамките на 10 епизода по телевизионния канал \"Епикс\", съобщи \"EW\". „Тъмната половина“ на Стивън Кинг в нов филм Под проекта вече са се подписали носителят на \"Оскар\" Ейдриън Броуди и режисьорът Уес Андерсън. Разказът на Кинг за първи път е публикуван през 1978 г. като част от колекцията \"Нощна смяна\". Историята е представена чрез писма и записки в дневник, основно от капитан Чарлз Буун. Стивън Кинг: за Тръмп, пенсионирането и \"Институтът\" По-късно произведението е включено в илюстрованото издание на \"Сейлъмс лот\". В \"Джирусалъмс лот\" Буун (Броуди) се мести с трите си деца в \"Прийчърс Корнърс\", Мейн, в дома на предците си, след като съпругата му умира. В рамките на 10-те епизода героят е принуден да се изправи срещу тайните на рода си и да се пребори срещу тъмнината, която го е обсебила през поколенията. Джейсън и Питър Филарди, както и Доналд Де Лайн (\"Уейлард Пайнс\") са изпълнителни продуценти на филма.  Снимките ще започнат през май 2020 г. в Халифакс, Нова Скотия преди премиерата през есента на същата година. Броуди, чиято последна телевизионна роля бе в четвъртия сезон на \"Пийки Блайндърс\", за последно участва във филма \"Еърстрайк\" (2018 г.), а през 2020 г. ще може да бъде видян в новия филм на Уес Андерсън - \"Френч диспач\".  Режисьорът Уес Андерсън става куратор Стивън Кинг: за Тръмп, пенсионирането и \"Институтът\" Режисьорът Уес Андерсън става куратор", "date": "2019.12.22", "title": "Ейдриън Броуди - главна роля в екранизация на \"Джирусалъмс лот\" на Стивън Кинг"}
{"url": "https://clubz.bg/92113-fandykova_poveche_pari_za_medsestrite_v_gradinite_i_uchilishtata_i_kraj_na_koncesiqta_sys_sofijska", "text": "Обмисляне на нова система за таксуване в градски транспорт в София, електрически автобуси до метрото, увеличаване на парите на медицинските сестри в детските градини и училищата в София. Както и неподновяване на концесията със \"Софийска вода\", след като тя изчете през 2025 г.  Това бяха някои от акцентите на интервюто на столичната кметица Йорданка Фандъкова пред БНТ в неделя.  Това повтори отново Фандъкова. В декларация на групата на \"Демократична България\" на заседанието на СОС през седмицата Методи Лалов посочи, че Европейският съд в Люксембург е осъдил София. \"Имаме осъждане на България от Европейския съд в Люксембург за трайно лошото качество на въздуха в София\", се казваше там. Съдът на ЕС: Управляващи може да бъдат и арестувани заради мръсен въздух „Срещу много държави има процедури, има ясни механизми, стандарти, по които тези процедури се водят. Нека все пак да кажем, че на България не беше наложена санкция. В България има дни с превишение не само в София. Разбира се, че нашите опоненти се съсредоточават в София, но не трябва да си служат с лъжи“, продължи тя. Според нея ангажиментът на общината е сериозен. ГЕРБ предлага до 2 години затвор за горене на отпадъци \"Сам по себе си кметът, сама по себе си Столична община не могат да предприемат всички мерки. За това съм се обръщала към парламента, към различните министерства и към гражданите за включване. Поисках от Народното събрание да се приеме инкриминиране на горенето на отпадъци. Това е едно предложение на гражданите на „Красна поляна“, каза още тя.  Фандъкова допълни, че според нея  „При юридически не е точно така“, коментира тя. Тя поясни, че не става въпрос за паленето на печки, а нерегламентирано палене на отпадъци на открито. Като част от мерките за подобряване на чистотата на въздуха тя спомена и въвеждането на довеждащия транспорт, т.е. \" Метрото пак тръгва. Този път през април Предвижда се и увеличение на заплатите на медицинските сестри в детските заведения в столицата, стана ясно от думите ѝ Фандъкова отбеляза, че са спекулации коментарите, че офия може да остане без вода по повод на водния режим в Перник. Тя допълни, че концесията на Столична община със \"Софийска вода\"   Следващата година започват дискусии с експерти по какъв начин ще се подготви управлението на този важен сектор. \"Тази сграда няма място там, вече законово как ще се реши, не мога да коментирам\", смята тя за небостъргача \"Златен век\" в Лозенец. ГЕРБ предлага до 2 години затвор за горене на отпадъци Метрото пак тръгва. Този път през април", "date": "2019.12.22", "title": "Фандъкова: Повече пари за медсестрите в градините и училищата. И край на концесията със \"Софийска вода\" през 2025 г."}
{"url": "https://clubz.bg/92110-sankciite_na_sasht_sreshtu_severen_potok_2_bili_v_interes_na_evropa", "text": "Това казва посланикът на САЩ в Германия Ричард Гренел в интервю за в. \"Билд\", съобщава БТА.  Тръмп подписа закона със санкции срещу \"Северен поток 2\" \"Петнайсет европейски страни, Еврокомисията и Европарламентът - всички те изразиха опасения във връзка с проекта. Чухме от тях, че САЩ трябва да подкрепят усилията им. Затова санкциите са много проевропейско решение\", посочва американският дипломат в интервюто, качено на сайта на изданието. \"Скоро САЩ ще поискат и да спрем да дишаме\" По думите на Гренел целта на САЩ още от времето на администрацията на Барак Обама е да не се допусне една или друга страна да придобие прекалено силно влияние в Европа благодарение на енергетиката. Сенатът на Конгреса на САЩ одобри във вторник законопроекта за бюджета за отбрана за финансовата 2020 година, която започна на 1 октомври. Той задължава администрацията да наложи санкции срещу руските газопроводи \"Северен поток-2\" и \"Турски поток\". На 11 декември документът бе гласуван от Камарата на представителите, а в петък го подписа президентът Доналд Тръмп и той влезе в сила. На този фон в събота шейцарската фирма \"Олсийз\" (Allseas), която е подизпълнител на проекта \"Северен поток - 2\", обяви, че временно спира работа по газопровода, докато не получи разяснения във връзка със санкциите, наложени от САЩ. В същото време правителството на Германия определи санкциите срещу двата газопровода като намеса в европейските работи, припомня ТАСС.  \"Скоро САЩ ще поискат и да спрем да дишаме\"", "date": "2019.12.22", "title": "Санкциите на САЩ срещу \"Северен поток-2\" били в интерес на Европа"}
{"url": "https://clubz.bg/92114-mladata_nevesta_grabnala_kamshicite_potopila_gi_v_pepelivata_voda_i_zapochnala_da_go_shiba_s", "text": "Имало едно време един прекрасен млад крал, който бил женен за най-прелестната кралица. Те се обичали много, но за да бъде щастието им пълно, им липсвало само едно нещо – нямали си деца. Това често ги натъжавало, защото на кралицата ѝ се искало да си имат едно мъничко детенце, което да гушка и с което да си играе, а кралят жадувал за наследник на кралството. \n\tЕдин ден кралицата излязла да се поразходи сама и срещнала една сбръчкана старица, която приличала на магьосница, но не изглеждала зла. Старата жена попитала: \n\t– Защо сте толкова печална, красива госпожо? \n\t– Няма смисъл да ти казвам, добра жено – отговорила кралицата, – защото никой на света не може да ми помогне. \n\t– О, това никога не се знае – рекла старицата. – Просто ми разкажете какво ви мъчи и може би ще мога да оправя нещата.  \n\t– Как би могла да го сториш, добра жено? – възкликнала кралицата и добавила: – Кралят и аз си нямаме деца, затова съм толкова тъжна. \n\t– А не е нужно – казала старицата. – Мога да поправя това мигновено, ако направите точно каквото ви кажа. Слушайте. Тази вечер при залез слънце вземете една делва и я сложете с дъното нагоре на земята в северозападния ъгъл на вашата градина. На сутринта при изгрев слънце я вдигнете и под нея ще намерите две рози – червена и бяла. Ако изядете червената роза, ще ви се роди момче, а ако изядете бялата роза – момиче. Но ви предупреждавам, каквото и да правитe, не трябва да изяждате и двете рози, защото иначе ще съжалявате! Запомнете това! \n\t– Много ти благодаря – отвърнала кралицата, – това наистина е добра новина! – И поискала да даде на жената своя златен пръстен, но старицата отказала да го вземе. \n\tПрибрала се кралицата в двореца и направила така, както ѝ казала старата жена. На следващата сутрин по изгрев слънце отишла в градината, вдигнала делвата и с изненада видяла, че под нея наистина имало две рози – червена и бяла. Изведнъж я обзела нерешителност. „Ако избера червената – помислила си тя – и родя момченце, то ще порасне, може да отиде на война и да го убият. Ако избера бялата и се сдобия с момиченце, то ще остане известно време с нас, но един ден ще се ожени и ще ни напусне. Така че и в двата случая накрая може да останем без дете.“ След дълго чудене кралицата избрала бялата роза и я изяла. Тя била толкова сладка, че младата жена не устояла и изяла и червената роза, забравяйки предупреждението на старицата. След известно време кралят заминал на война и докато го нямало, кралицата родила две деца. Едното било прекрасно бебе, а другото – Линдворм, или змей. Като го видяла, младата майка ужасно се изплашила, но той изпълзял от стаята и сякаш никой освен нея не го видял, така че тя си помислила, че е сънувала. \n\tМъничкият принц бил толкова прекрасен, че сърцето на кралицата преливало от радост, а както се досещате – и сърцето на краля, когато се прибрал у дома и намерил своя син и наследник. Младата майка не казала нито дума за Линдворм, макар че от време на време си мислела за него.  Минали години. Бебето пораснало и се превърнало в красив млад принц. Дошло време той да се ожени. Кралят го изпратил със златна каляска, теглена от шест бели коня, да посети и други кралства, за да потърси принцеса, достойна да стане негова съпруга. Обаче още на първия кръстопът каляската била спряна от толкова огромен змей, че можел да изплаши и най-смелите. Той стоял по средата на пътя, раззинал широко голямата си уста, и извикал: \n\t– Невеста за мен преди невеста за теб! \n\tПринцът накарал кочияша да обърне и да мине по друг път, но това се оказало безполезно, защото на първия кръстопът пред тях отново се появил Линдворм и извикал: \n\t– Невеста за мен преди невеста за теб! След още няколко такива опита принцът трябвало да се върне в двореца на родителите си и да се откаже от посещенията си в чужди кралства, а майка му била принудена да признае, че казаното от Линдворм е вярно. Той наистина бил по-големият от близнаците ѝ и първи трябвало да се ожени. На краля и кралицата не им оставало нищо друго, освен да намерят невеста за Линдворм, ако искали по-малкият му брат да се ожени. Ето защо кралят отправил покана към принцесата от една далечна страна да се омъжи за сина му, без да уточнява за кой от двамата му сина става въпрос. Принцесата приела и пристигнала в двореца, но не ѝ позволили да види младоженеца, докато не застанал до нея в голямата зала за брачната церемония и вече било късно да се откаже. \n\tНа следващата сутрин принцесата била изчезнала. В леглото спял само Линдворм и било съвсем ясно, че е изял жена си. След известно време принцът решил, че сега може да замине да си търси невеста. Тръгнал той с теглената от шест бели коня златна каляска, но още на първия кръстопът се озовал пред застаналия насред пътя змей, който извикал: \n\t– Невеста за мен преди невеста за теб! \n\tНапразно принцът опитвал да мине отдругаде. Всеки път пред каляската се изпречвал Линдворм и викал: \n\t– Невеста за мен преди невеста за теб! \"Три възрастни жени разпарчетосваха контрольора\" Върнал се принцът в двореца, а баща му изпратил покана до принцесите в няколко други кралства да се омъжат за сина му. Най-накрая пристигнала втора принцеса, този път от много, много далечна страна. И на тази принцеса не позволили да види младоженеца, докато не застанал до нея в голямата зала за брачната церемония и вече било късно да се откаже. На следващата сутрин тя била изчезнала, а в леглото спял само Линдворм. Принцът за трети път потеглил да си търси невеста, но както и преди, на всеки кръстопът пред каляската се изпречвал змеят с широко раззината уста и искал първо той да се ожени. Върнал се принцът при баща си и му казал: \n\t– Трябва да намериш друга булка за по-големия ми брат. \n\t– Не знам къде да я търся – отвърнал кралят. – Вече си спечелих врагове в лицето на двамата велики владетели, които изпратиха тук дъщерите си, и нямам представа как да намеря друга принцеса. Хората започват да говорят страховити неща и не съм сигурен, че някоя кралска дъщеря ще се осмели да приеме поканата ми. В една колиба близо до гората живеел кралският овчар с единствената си дъщеря. Един ден кралят отишъл при него и го попитал: \n\t– Даваш ли съгласието си твоята дъщеря да се омъжи за сина ми Линдворм? Ще те направя богат и ще живееш охолно до края на дните си. \n\t– Не съм съгласен, Ваше Величество – отвърнал овчарят. – Тя е единственото ми дете и искам да се грижи за мен, когато остарея. Освен това, щом Линдворм не е пощадил две красиви принцеси, няма да пощади и нея. Той просто ще я погълне, а тя е твърде мила и добра за такава съдба. Обаче кралят не приемал „не“ за отговор и накрая овчарят трябвало да се съгласи. Когато съобщил на дъщеря си, че ще бъде невеста на принц Линдворм, тя била напълно съкрушена. Девойката побягнала в гората, разплакана, кършела ръце и оплаквала жестоката си участ. Докато скитала из гората, от корубата на един огромен дъб излязла стара магьосница и я попитала: \n\t– Защо плачеш така горчиво, красиво момиче? Девойката отвърнала: \n\t– Няма смисъл да ти казвам, защото никой на света не може да ми помогне. \n\t– О, това никога не се знае – рекла старицата. – Просто ми разкажи какво те мъчи и може би ще мога да оправя нещата. \n\t– Как можеш да го сториш, бабо? – възкликнала овчарската дъщеря. – Ще ме омъжват за по-големия син на краля, който е змей. Той вече се венча за две красиви принцеси и ги погълна и мен ме чака същата съдба. Така че как да не съм тъжна? \n\t– А не е нужно – казала магьосницата. – Мога да поправя това мигновено, ако направиш точно каквото ти кажа. Клетата девойка се съгласила. \n\t– Тогава слушай – рекла старицата. – Като свърши брачната церемония и дойде време да се оттеглите да си почивате, поискай да те облекат в десет снежнобели нощници. После поискай да донесат в спалнята ви една вана, пълна с пепелива вода, и една вана, пълна с мляко, и толкова камшика, колкото слугата може да носи. Когато Линдворм ти каже да съблечеш нощницата си, ти поискай от него да си свали кожата. Прави така, докато той свали всичките си \n\tкожи. Когато това стане, натопи камшиците в пепеливата вода и го нашибай с тях, после изкъпи тялото му с млякото, а накрая го притисни в обятията си дори и само за миг. – Последното е най-ужасното нещо, което мога да си представя! – възкликнала дъщерята на овчаря и потръпнала при мисълта, че ще трябва да докосне студеното и хлъзгаво тяло на змея. – Направи така, както ти казах, и всичко ще бъде наред – рекла старата магьосница и изчезнала в корубата на дъба. Когато дошъл денят на сватбата, девойката била откарана в двореца със златната каляска, теглена от шест бели коня, за да бъде нагиздена като булка. Като пристигнала, дъщерята на овчаря поискала след брачната церемония да я облекат с десет снежнобели нощници и да донесат в младоженската спалня една вана, пълна с пепелива вода, една вана, пълна с мляко, и толкова камшика, колкото слугата може да носи. Придворните дами си помислили, че това е някакво глупаво селско суеверие, но кралят заповядал да ѝ дадат каквото е поискала. \n\tДевойката била нагиздена в прекрасна премяна и изглеждала най-хубавата булка. После я отвели в залата, където трябвало да се състои брачната церемония, и тя видяла \n\tЛиндворм едва, когато влязъл и застанал до нея. Венчали ги, а след това кралят дал богато угощение в чест на своя син. Когато пиршеството приключило, младоженците били отведени в покоите им. Прислужниците облекли булката в десет снежнобели нощници. Щом вратата на спалнята се затворила, Линдворм се обърнал към младата си жена и казал: \n\t– Скъпа невесто, съблечи си нощницата. \n\tДъщерята на овчаря не се уплашила, а му отговорила: \n\t– Скъпи съпруже, ще го направя само след като ти свалиш кожата си. \n\t– Никой досега не се е осмелявал да иска това от мен – изревал страховито Линдворм, но след малко започнал да стене и да се извива и след няколко минути на пода до него лежала голяма змийска кожа. Девойката съблякла първата си нощница и я хвърлила върху нея. \n\t– Скъпа невесто, съблечи си нощницата – казал пак женихът. \n\tА тя отвърнала: \n\t– Скъпи съпруже, ще го направя само след като ти свалиш кожата си. \"Писма от Туве\" Линдворм отново започнал да стене и да се извива и след няколко минути на пода до него лежала втора змийска кожа. Младоженката побързала да съблече втората си нощница и да я хвърли върху нея. Това се повтаряло, докато на пода се натрупали девет змийски кожи, всяка от които била покрита от снежнобяла нощница. Сега се показало огромното, хлъзгаво като на плужек туловище на Линдворм, което изглеждало отвратително. Тогава младата невеста грабнала камшиците, потопила ги в пепеливата вода и започнала да го шиба с всички сили. След това го окъпала във ваната с мляко. Накрая го завлякла на леглото и го притиснала в обятията си. Щом направила това, тя мигом заспала. На следващата сутрин рано-рано кралят и придворните дошли пред спалнята и надникнали през ключалката – искали да разберат какво е станало с девойката. Тъй като не могли да зърнат нищо, най-накрая се осмелили да открехнат вратата и о, чудо! – на леглото спяла невестата, жива и здрава, а до нея лежал не змей, а най-красивият момък, когото били виждали. Кралят изтичал да доведе кралицата и всички в двореца били обхванати от невиждана радост. Вдигнали втора сватба, много по-пищна от първата, и тържествата продължили седмици наред. Никоя булка не била обичана толкова много от краля и кралицата, както тази бедна овчарска дъщеря, защото благодарение на своя разум и смелост тя била спасила от злата магия техния син, принц Линдворм. \n\t  \"Писма от Туве\"", "date": "2019.12.22", "title": "\"Младата невеста грабнала камшиците, потопила ги в пепеливата вода и започнала да го шиба с всички сили\" "}
{"url": "https://clubz.bg/92115-tir_se_obyrna_na_struma_kraj_petrich", "text": "ТИР се преобърна на магистрала „Струма” край Петрич, съобщи Нова тв Заради инцидента вече са се образували колони от автомобили. Първият опит на тежката техника да изтегли тежкотоварния автомобил не се увенча с успех. Работата по освобождаването на пътното платно продължава. \"Движението по път I-1Сандански – Кулата при разклона за  Петрич се извършва временно в една лента поради катастрофирал ТИР. Трафикът се контролира от сигналисти\", съобщават от АПИ.", "date": "2019.12.22", "title": "ТИР се обърна на \"Струма\" край Петрич"}
{"url": "https://clubz.bg/92106-trymp_se_jalva_che_pelosi_dejstvala_nechestno", "text": "Президентът на САЩ Доналд Тръмп се оплака от решението на председателката на Камарата на представителите Нанси Пелоси да забави предаването на процедурата по импийчмънт на Сената, което ще забави процеса в контролираната от републиканците горна камара на Конгреса, предаде Асошиейтед прес, съобщава БТА. След 12 часа заседание: долната камара иска импийчмънт на Тръмп Пелоси отказа да предаде процедурата на Сената, отчасти за да даде по-добри възможности за преговори на демократите в горната камара на Конгреса, докато те се опитват да договорят правилата за процеса. Лидерите на републиканците и демократите в Сената не успяват да се договорят дали ще бъдат допуснати нови свидетели и дали те ще дават показания пред сенаторите, припомня АП. Очаква се Тръмп да бъде оправдан и по двете обвинения, а процедурата да започне следващия месец. Доналд Тръмп: Импийчмънтът повиши моя рейтинг Тръмп похвали републиканците от Камарата за единството в гласуването срещу решението за импийчмънт. Президентът подкани младите консерватори да се противопоставят на \"радикалната левица\", подчертавайки, че \"всеки от вас е на предната линия на борбата за защита на нашия начин на живот\". Доналд Тръмп: Импийчмънтът повиши моя рейтинг", "date": "2019.12.22", "title": "Тръмп се жалва, че Пелоси действала нечестно"}
{"url": "https://clubz.bg/92107-efektyt_na_britanskoto_osvobojdavane", "text": "Гръмкият му призив \"Спрете Брекзит\" се бе превърнал в постоянен фон за всички журналисти пред парламента, докато в Камарата на общините течаха безкрайни и ожесточени дебати. И в студ, и в пек, повече от година Стив Брей и неговите съмишленици развяваха европейските знамена пред камерите на международните телевизионни екипи и протестираха срещу Брекзит. В този съдбовен петък обаче Брей сам застана край загражденията, въоръжен само със син чадър с 12 златни звезди. Съпротивата в и извън парламента се срина. Британският парламент одобри закона за Брекзит на първо четене Борис Джонсън впрегна всичките си ораторски умения, за да постави още в края на тази седмица отново на гласуване проектозакона за излизане от Европейския съюз. Законопроектът предвижда нови моменти - например изключва се възможността за удължаване на преходния период и се намалява ролята на парламента в бъдещите отношения с единния блок. Гласуването премина този път гладко, проектозаконът беше одобрен с 358 на 234 гласа. Премиерът има зад гърба си солидно мнозинство от верни поддръжници, които дължат изборната победа и мандатите си именно на него. Вече нямаше кой да му противоречи. Затова пък брекзитърите изразиха своя триумф над все още останалите противници на Брекзит със заядливи закачки от рода на: Merry Brexmas и „Всичко, което искам за Коледа, не е ЕС“. Премиерът настоя от тук нататък страната да гледа напред. \"Тъжната история от последните три години и половина завърши\", а етикети от сорта на \"римейнъри\" и \"брекзитъри\" остават в миналото, заяви Джонсън. Той каза, че не би искал да чува повече думата \"Брекзит\", а министерството за Брекзит и бездруго ще бъде разпуснато. В трогателно слово премиерът за пореден път възхвали славното бъдеще и независимостта на Великобритания след „освобождаването“ й от ЕС и заяви, че сега пред нея ще се разкрие „океан от възможности“. Борис Джонсън остана непоколебим в позицията си по същество. Според него, краткият срок за преговори с ЕС ще укрепи позицията на британската страна в преговорите с Брюксел. Освен това Джонсън не желае никакво бъдещо привеждане в съответствие с регламентите и правилата на ЕС. Което показва, че всички високопарни приказки за близките отношения с европейските „партньори и приятели“ в бъдеще опират единствено до споразумението за свободна търговия. След гласуването в петък Камарата на общините ще трябва отново да се заеме  с подробностите около закона за излизането от ЕС в началото на идущата година - но това ще са вече само формални процедури. Същото се отнася и за предстоящото гласуване в Камарата на лордовете - вече не съществуват никакви пречки за оттеглянето на Кралството от ЕС в края на януари. След като гласуванията в Лондон приключат, Европейският парламент ще трябва да даде своето одобрение, но това също е просто формалност. Единствено от опозиционната лейбъристка партия, която все още е в шок след тежкото поражение на изборите, отново бяха отправени предупреждения. Според нейни представители, проектозаконът е лош, независимо че Камарата на общините го прие с голямо мнозинство. Проблемите, които ще възникнат след Брекзит тепърва предстоят, предупреди Киър Стамър, който е сред фаворитите за приемник на лидера на лейбъристите Джереми Корбин. Много от колегите му обаче не се солидаризират с неговото мнение: шестима депутати от лейбъристите този път гласуваха за правителството, 32 се въздържаха.  Когато на 31 януари в 23:00 ч. британско време Брекзит официално приключи, дискусиите в Брюксел за бъдещите отношения ще могат да започнат - и то още на 3 февруари. Преговарящ от страна на ЕС ще е отново Мишел Барние, а позицията на Лондон най-вероятно ще защитава Майкъл Гоув. След вота в Обединеното кралство председателят на Съвета на ЕС Шарл Мишел приветства факта, че сега вече има някаква яснота за бъдещето. От друга страна, той посочи, че ЕС настоява за принципа на \"равнопоставеност\", което означава, че Великобритания ще може да има достъп до вътрешния пазар само ако се придържа към европейските регулации и стандарти. В Брюксел важи принципът „достъп до пазара срещу спазване на правилата\". Но ако Борис Джонсън не желае да се съобразява с това, всичко ще се сведе до едно безплодно споразумение за свободна търговия със стоки. ЕС сключва подобни споразумения само с трети страни, които не са особено близки до съюза и не са готови на допълнителни отстъпки. Мнозина все още не искат да повярват, че една страна като Великобритания, която до неотдавна е била член на ЕС, всъщност ще се окаже толкова далеч от останалата част на Европа.  Във всеки случай след вота в петък в Лондон и абсолютната победа на привържениците на Брекзит е ясно, че преговорите вероятно ще са трудни и горчиви. Сега вече ще става въпрос главно за защита на вътрешния пазар, както държавните ръководители на ЕС многократно подчертаваха през последните седмици и месеци. В следващия кръг от драмата за Брекзит държавните ръководители ще трябва отново да демонстрират единство, за да се защитят срещу британско правителство, което заплашва от партньор да се превърне в конкурент.", "date": "2019.12.22", "title": "Ефектът на британското \"освобождаване\""}
{"url": "https://clubz.bg/92070-evroparlamentyt_stava_vse_po_ekologichen", "text": "В началото на тази седмица Бюрото на Европейския парламент - органът, който определя работните правила на институцията - обяви амбициозни екологични цели за следващия парламентарен мандат 2019-2024 година. Това съобщи БТА. Европейския парламент приема ангажимент за позитивен принос в сферата на устойчивото развитие както политически и законодателно, така и оперативно, се посочва в съобщение на ЕП. Председателят на Европейския парламент Давид Сасоли коментира решението на Бюрото: Заместник-председателят Хeйди Хаутала, която отговаря за Система за управление на околната среда в ЕП (EMAS), добави: Новите цели на ЕП за 2024 г., свързани с намаляване на въздействието върху околната среда, включват: Целите засягат и теми като намаляването и управлението на отпадъци, потреблението на вода, възобновяемата енергия и екологичните обществени поръчки. ЕП е първата 100% въглеродно-неутрална институция на ЕС, компенсираща изцяло въглеродните си емисии, които не могат да бъдат намалени; ЕП е постигнал намаление на въглеродните емисии с 37,7% (в сравнение с 2006 г.); 100% 'зелена' електроенергия се използва на трите места на работа от 2006 г. насам; Техническата инфраструктура (термопомпи, охладителни системи и т.н.) е по-ефективна по отношение на използването на енергия; Високоскоростни влакове се използват вместо чартърни полети между Брюксел и Страсбург; Изцяло-електрически автомобилен парк до 2024 г.; Велосипедният парк се разраства непрестанно и са въведени електрически велосипеди/скутери; Потреблението на газ, мазут и централно отопление за ПРВ бе намалено с 20,6% между 2012 и 2018 г.; Потреблението на електроенергия е по-ниско с 14,9 % в сравнение с 2012 г.;[2] Рециклирането на отпадъци се увеличи с 69.1 %; Използването на пластмаса за еднократна употреба се спира поетапно - например, вече по време на срещи не се използват пластмасови бутилки и те също ще бъдат премахнати от всички автомати, барове, ресторанти и други търговски обекти на трите места на работа. Европейският парламент подписа първия си ангажимент за политика в областта на околната среда през 2004 г. и се присъедини към доброволната схема EMAS през 2007 г. Той стана една от първите институции на ЕС и първият парламент в ЕС, получил сертификат от EMAS. Екологичната политика на ЕС се основава на принципа за предотвратяването на емисии и на ограничаването им, когато те са неизбежни. Въпреки това, емисиите не могат да бъдат намалени до нула и когато те не могат да бъдат ограничени допълнително, трябва да се проучват други възможности. Всички неотдавнашни екологични цели бяха постигнати, и дори надвишени, преди съответните им срокове.", "date": "2019.12.22", "title": "Европарламентът става все по-екологичен"}
