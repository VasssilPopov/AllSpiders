{"url": "http://clubz.bg/76341-28_myrtvi_jeni_3_myrtvi_deca_snimki", "text": "Поне 28 мъртви жени и 3 мъртви деца са жертвите от домашно насилие тази година, \"ПИСНА НИ!\", е призивът на протестиращите тази вечер в София, в страната и по света срещу насилието над жени. Няколкостотин души в столицата затвориха тази вечер Орлов мост и пл. \"Княз Александър Батенберг\". Протести се проведоха паралелно и във Варна, както и пред посолства и консулства в Берлин, Букурещ, Кентърбъри, Лондон и Прага.  БСП: Жертвите предизвикват домашно насилие. \"Патриоти\": Виновни са джендърите Според тях предложеният от ГЕРБ законопроект за промени в Наказателния кодекс срещу домашното насилие е \"безспорно нужен, но напълно безполезен, ако не е част от широка рамка\". След обявяването на Истанбулската конвенция за противоконституционна, което според протестиращите \"ни нарежда до Русия и Азербайджан\", управляващите поеха ангажимент да въведат нужните мерки в закона. Първите законови промени, които вече са приети на първо четене, обаче не са достатъчни, смятат протестиращите. Как ГЕРБ ще бори домашното насилие вместо Истанбулската конвенция Според \"Български фонд за жените\" има абсолютно неразбиране на размерите, причините и последиците от страна на политиците. Затова те искат проучвания на проблема, създаване на обща база на МВР за жертви и извършители, въвеждане на образователни програми за превенция, криминализиране на всякакво насилие, основано на пола. И най-вече - създаване на мрежа от кризисни центрове за жертвите на насилие. Как ГЕРБ ще бори домашното насилие вместо Истанбулската конвенция", "date": "2018.11.26", "title": "\"28 мъртви жени, 3 мъртви деца\" (СНИМКИ)"}
{"url": "http://clubz.bg/76338-ek_ne_bila_dostatychno_tvyrda_kym_ungariq_i_bylgariq", "text": "Европейската комисия не е достатъчно твърда към Унгария и България. Това заяви Бас Ейкхаут, шпиценкандидат на Зелените в предаването \"Денят с Веселин Дремджиев\". Той заяви, че концесията в Пирин е незаконна. Но заяви, че може да се стигне и до Европейския съд в Люксембург. Подобни решения имало за Полша, където се изсичали гори, част от \"Натура 2000\". И поясни, че от старите дизелови автомобили трябва да се мине към електрически и да се използва повече градски транспорт. Според Ейкхаут единственото хубаво от \"Брекзит\" е, че в много държави евроскептицизмът е намалял. Това обаче е станало на много висока цена. Според него ръстът на националистите в евроизборите ще бъде не повече 15-120%.    ", "date": "2018.11.26", "title": "ЕК не била достатъчно твърда към Унгария и България"}
{"url": "http://clubz.bg/76333-gostite_mislq_bqha_stypisani", "text": "\"Гостите, мисля, бяха стъписани\" - така определи реакцията на \"вечерята - плюскане\", предизвикала много коментари в социалните мрежи, пред предаването \"Култура.бг\" на БНТ Яра Бубнова, директор на Националния музеен комплекс- Национална художествена галерия. Разпространен във фейсбук клип, който по-късно беше изтрит, показваше пиршество с маси, отрупани с меса, оформени в странни фигури. Събитието и било замислено като пърформанс, провокация от авторката си Ода Жон, но мнозина видяха единствено лош вкус. Според Бубнова вечерята в бившия царски дворец, станала известна като \"голямото плюскане\" и представена като пърформанс, е \"колкото вечеря, толкова и продължение на живописната част от проекта на Ода Жон\". „Голямото плюскане“ – пърформанс или пир по време на чума? \"Това е нещо замислено, конструирано и режисирано от самата художничка\", разясни още Бубнова. Така идеята от живописната изложба, наречена \"Сърцевина\", се свързвала с взаимоотношението на зрителя и с това, \"което говорихме за идеята на Дейвид Хокни за потреблението - че човекът е склонен непрекъснато да потребява, или преведено на прост език: да плюска\". Изложбата на Ода Жон ), или Михаела Дановска, имала още два сегмента - една скулптура, която пътува из България \"Прегръдката\", която \"се показва неслучайно над градовете\" и била \"метафора за примирението\". А на 1 декември, допълни Бубнова, щял да бъде показан и филм за Ода Жон, която била \"много успешен комерсиален творец, работещ с една парижка галерия - \"Темплон\". Бубнова даде подробности и около самата вечеря - била конструирана \"по един начин, при който би трябвало участниците, поканените да са стъписани от действието, в което трябва да вземат участие\". Присъстващите били поканени по списък, изготвен от самата художничка, по нейния замисъл - точно 100 души, \"вероятно разделени поравно мъже и жени\". Проектът бил изцяло на Ода Жон. Художничката собственоръчно направила и поканите - с едно кърваво сърце. При това Ода Жон била вегетарианка. По преценката на Бубнова пърформансът с меса върху гипсови отливки на женски тела предизвикал стъписване. Поканените чужденци по-лесно приели случващото се. След което реши да постави конкретната ситуация в по-широк контекст:", "date": "2018.11.26", "title": "\"Гостите, мисля, бяха стъписани\""}
{"url": "http://clubz.bg/76340-borisov_iska_da_zakrie_agenciqta_za_bylgarite_v_chujbina", "text": "Премиерът Бойко Борисов има идея да закрие Държавната агенция за българите в чужбина (ДАБЧ). Той дори е възложил на някои от министрите си да работят по този въпрос. Това става ясно от стенограмата на последното правителствено заседание. Преди няколко седмици шефът на ДАБЧ Петър Харалампиев и главният секретар Красимир Томов бяха арестувани с обвинение за търговия с влияние и взимане на подкупи. Според Борисов функциите на агенцията могат да се поделят на няколко министерства - МВР, на правосъдието, на културата, образиванието. Наскоро организации на българи в чужбина поиската от премиера да закрие тази агенция. Те настояват да се създаде изборно Национално представителство на българите по света, както и изборни обществени съвети към дипломатическите и консулски представителства.", "date": "2018.11.26", "title": "Борисов иска да закрие агенцията за българите в чужбина"}
{"url": "http://clubz.bg/76339-djanluka_viali_vodi_bitka_s_raka", "text": "Джанлука Виали, величие на \"Сампдория\", \"Ювентус\", \"Челси\" и националния отбор на Италия, разкри, че от година води битка с рака, но вече се чувства \"много добре\". Това разкрива бившият нападател пред в. \"Кориере дела Сера\". Той е написал книга, която иска да послужи за пример, да помага на хората  Виали направи забележителна кариера в Италия и Англия. Със \"Сампдория\" вдигна титлата на Серия А, Купата на купите в Европа (КНК), три Купи на Италия и игра финал за Купата на шампионите срещу \"Барселона\" с Христо Стоичков на стадион \"Уембли\". С \"Ювентус\" триумфира със същите трофеи, а също така в Шампионската лига (наследила КЕШ) и Купата на УЕФА. Приключи с четири отличия с екипа на \"Челси\" в Англия. Беше треньор на лондонските \"сини\" и на \"Уотфорд\" до 2002 г. Не му потръгна в тази професия, след това се подвизаваше като тв анализатор.", "date": "2018.11.26", "title": "Джанлука Виали води битка с рака"}
{"url": "http://clubz.bg/76342-mafiotsko_otmyshtenie_stoi_zad_provaleniq_final_v_buenos_ajres", "text": "Ръката на аржентинската мафия стои зад инцидента, наложил на два пъти отлагането на големия финал за \"Копа Либертадорес\" между \"Ривър Плейт\" и \"Бока Хуниорс\", твърди Орасио Родригес Ларета, кмет на Буенос Айрес, цитиран от Би Би Си. \"Ривър Плейт\" и \"Бока Хуниорс\" няма да играят и днес (СНИМКИ) Реваншът трябваше да се играе в събота, след като две седмици по-рано може би най-големите съперници в клубния футбол направиха 2:2 на стадиона на \"Бока\". Автобусът на \"генуезците\" обаче бе атакуван на път към ст. \"Монументал\" и обсипан с камъни и други предмети. Пострадаха футболисти, начело с капитана Пабло Перес - от сълзотворния газ, използван от полицията, както и от стъкла от счупените прозорци.  Това наложи отлагането на срещата за неделя, а след това и за неопределен период, тъй като лекарите не позволиха на Перес и на неговия съотборник Гонсало Ламардо да излязат на терена. Мачът \"Ривър\" - \"Бока\" отложен с ден заради безредици и ранени играчи (СНИМКИ) Според кмета Ларета, ден по-рано полицията е обизкирала жилището на виден запалянко на \"Ривър Плейт\", свързан с организираната престъпност. Тези фенски фракции в Латинска Америка се наричат \"Барас Бравас\". В тях са най-лудите глави. Но и нещо повече от това. От дома са конфискувани 10 милиона песос (около 200 хиляди евро) и 300 билета за финала. Така на следващия ден хората въпросния мафиот направили опит да провалят мача - и до този момент те успяват, казва градоначалникът. Когато на тренировка дойдат над 50 хиляди души (ВИДЕО, СНИМКИ) Към мнението на кмета се присъединява футболният експерт за Латинска Америка Тим Вайкъри - отново пред Би Би Си. Той потвърждава версията, че \"Барас Бравас\" се занимават и с \"черна борса\" на билети, като изкарват добри пари от това. Кметът Орасио Ларета добавя, че двата водещи аржентински клуба трябва да обединят усилия и да направят \"каквото и да им струва\" в битката за изкореняване на проблема.  В ранния следобед на вторник конфедерацията КОНМЕБОЛ трябва да се произнесе кога да се играе вторият финал. Очаква се това да стане на 8 декември.  \"Бока Хуниорс\" поиска наказание за \"Ривър Плейт\", тъй като по правилника на КОНМЕБОЛ домакинът носи отговорност за организацията преди и по време на мач и при инцидент може да бъде санкциониран с анулиране на резултат, отнемане на точки или дори дисквалификация. \"Ривър Плейт\" взе предимство в първия финал срещу \"Бока\" (СНИМКИ) Депозираната жалба предизвика гняв в \"Ривър\", след като клубът бе уважил желанието на \"Бока\" за отлагане, за да бъдат двата отбора равнопоставени.  Вървят спекулации къде може да се играе реваншът. Някои прогнозират, че това може да стане и в Дубай, където в средата на декември е Световното клубно първенство. Двата отбора ще пътуват до емирството, ще изиграят двубоя, крайният победител ще остане там за шампионата, а загубилият ще се върна в Аржентина.  Такава възможност се отхвърля от \"Ривър Плейт\". Преди часове кметството на Генуа изпрати писмо до двата клуба и до КОНМЕБОЛ с предложение да приеме финала, привлякъл по обясними причини вниманието на целия свят, не само защото се нарича Суперкласико. Ел класико? Не, най-големият мач във футбола е Суперкласико В депешата от италианския пристанищен град се посочва, че корените и на двата клуба са от Генуа. Емигранти от града са основали \"Бока\", а такива имало и сред основоположниците на \"Ривър\", който при това взел белия и червения си цвят от герба. Известно е, че непримиримите съперници са възникнали в един район на Буенос Айрес - \"Ла Бока\", но \"Ривър Плейт\" е преместен в по-престижните и богати квартали на столицата. Оттам и прозвището \"милионерите\", \"пришито\" в началото на 30-те години на миналия век. Прякорът на \"Хуниорс\" пък е \"генуезците\". Към апела на кметството се присъединява и спортният директор на \"Дженоа\" Стефано Анцалоне, който заявява, че клубът предоставя стадиона си и че ще е чест да приеме такъв мач. Поне на този етап е трудно да се повярва, че ще се стигне до такъв вариант. Мачът \"Ривър\" - \"Бока\" отложен с ден заради безредици и ранени играчи (СНИМКИ) Когато на тренировка дойдат над 50 хиляди души (ВИДЕО, СНИМКИ) \"Ривър Плейт\" взе предимство в първия финал срещу \"Бока\" (СНИМКИ) Ел класико? Не, най-големият мач във футбола е Суперкласико", "date": "2018.11.26", "title": "Мафиотско отмъщение стои зад проваления финал в Буенос Айрес"}
{"url": "http://clubz.bg/76337-sova_haris_gerb_i_bsp_sa_s_izravneni_pozicii_za_evrovota", "text": "Позиците на ГЕРБ и БСП са изравнение за предстоящите избори за Европарламент. За управляващата партия биха гласували 21,6 на сто от анкетираните, а за основния ѝ опонент - 21,3 на сто. ДПС е с 5,8 на сто, а \"Обединените патриоти\" - с 4,1 на сто. \"Алфа рисърч\": ГЕРБ губи комфортната си преднина пред БСП \"Макар че до изборите за Европейски парламент остава около половин година, ние вече се намираме в предизборна обстановка. Резултатите от последното национално социологическо проучване на \"Сова Харис\" показват, че е изравнена подкрепата за двете най-масови партии. Разликата е в рамките на допустимата стохастична грешка. Имайки предвид, че на този вид избори активността е традиционно по-ниска, можем да предположим, че и този път до урните ще отидат по-малко от заявилите, че ще гласуват, избиратели. Но дори и да вземем гласовете само на твърдо решилите да гласуват, паритетът пак се запазва. Засега бариерата от над 6% за излъчване на представител в Европейския парламент преминават само трите утвърдени политически субекта: ГЕРБ, БСП и ДПС. \"Афис\": БСП минава ГЕРБ. Макар и с по-малко от процент Според резултатите хипотетично съществуват още три възможности за сформиране на коалиции, които биха могли да преодолеят изборния праг. В него се обсъждат три хипотези как формации, които засега заради доста високия праг за спечелване на евродепутатско място (който варира според избирателната активност, но е над шест на сто), да излъчат представители в Европейския парламент. Особено интересна е третата хипотеза, според която \"Воля\" се комбинира с \"Атака\" за евровота. В изследването присъстват и два въпроса за \"възхода на националистическите формации, който може да допринесе за правилната посока за развитие на ЕС\" и за посещението на Марин льо Пен в България и легитимацията на партия \"Воля\" като носител на национализма. \"Тренд\": ГЕРБ vs БСП - разликата е 1,3 на сто \n\t* Сред политическите лидери с най-голямо доверие се ползва Бойко Борисов - харесван от над една трета от анкетираните. А омбудсманът, БПЦ и президентът са институциите, които се радват на най-голямо одобрение. :Разликата до 100% е за сметка на отговор  . \n\t  :Разликата до 100% е за сметка на отговор  . \n\tВ изследването има и няколко целеви или насочващи въпроса за \"възхода на националистическите движения\", както и за \"легетимацията на партия \"Воля\" чрез посещението на Марин льо Пен в България (Лидерката на крайнонационалистическа френска формация и неуспял кандидат-президент беше в България миналата седмица, а неин домакин беше точно партията на Веселин Марешки). Данните на \"Сова Харис\" сочат, че анкетираните са раздвоени по въпроса дали протестите трябва да продължат. \"Афис\": БСП минава ГЕРБ. Макар и с по-малко от процент \"Тренд\": ГЕРБ vs БСП - разликата е 1,3 на сто", "date": "2018.11.26", "title": "\"Сова Харис\": ГЕРБ и БСП са с изравнени позиции за евровота"}
{"url": "http://clubz.bg/76328-nadzirateli_ne_si_mrydnali_prysta_dokato_p%C3%A1ra_svlichala_kojata_na_osyden", "text": "Двама надзиратели от Бургаския затвор отиват на съд за това, че не са си мръднали пръста, докато лишен от свобода е изгарял нечовешки в охраняваната от тях институция. Софийската градска прокуратура (СГП) е повдигнала обвинение на Стилиян К. и Ангел М. за - престъпление по чл. 122, ал. 1 от НК. Двамата са привлечени като обвиняеми за инцидент от 25 март 2017 г., когато между 7.00 и 7.30 ч. в бургаския затвор, \"чрез бездействие, по непредпазливост са причинили смъртта на лишения от свобода Горанов, настанен в наказателна килия във II зона с повишена сигурност\". По-нататъшното описание, за което съобщават от прокуратурата, не се нуждае от коментар: \"Сутринта на 25.03.2017 г. възникнала повреда на парната инсталация в килията на лишения от свобода, при която имало свободно изтичане /пробив/ на водна пара под налягане с температура 140 градуса по Целзий. При съприкосновението й с тялото на Горан Горанов тя предизвикала тежка термична травма, несъвместима с живота. При аутопсията на трупа на Горан Горанов е установена мацерация на стъпалата със  Експертното заключение сочи, че смъртта е настъпила вследствие на термична травма –  на починалия, причинена от повреда на парната инсталация. Основна роля в леталния изход са термичните промени в дихателните пътища от вдишаната гореща пара.   във всички органи и тъкани, което е довело до бързото развитие на дихателна/кислородна дихателна недостатъчност и развитие на термичния шок. При термична травма се получава дехидратация (обезводняване) на организма и хемоконцентрация (сгъстяване на кръвта), което може да причини инфаркт на миокарда. Смъртта е в пряка причинно-следствена връзка с термичната травма. От прокуратурата допълват, че на служителите е наложена забрана за напускане на страната и предстои внасяне на обвинителен акт в съда. Горан Горанов е известен рецидивист и чест посетител не затвора. През 2017 г. медии цитират, че като причина за кончината му в смъртния акт е записано -  . От ръководството на затвора твърдят, че  В момента излежавал присъда за нападение над надзирател.", "date": "2018.11.26", "title": "Надзиратели не си мръднали пръста, докато пáра свличала кожата на осъден"}
{"url": "http://clubz.bg/76329-rodiha_se_pyrvite_genno_redaktirani_hora", "text": "Китайски учен твърди, че е участвал в създаването на първите генно редактирани бебета близначки, чиято ДНК е променена, така че да се предава на поколенията, съобщи Асошиейтед прес. \n\tАко това е вярно, ще е голям скок за науката и етиката. \n\tАмерикански учен също каза, че е участвал в разработката в Китай. Подобни експерименти обаче са забранени в САЩ именно защото ДНК промените могат да бъдат предадени на поколенията, а и съществува риск да бъдат засегнати други гени. \n\tМного специалисти мислят, че методът е прекалено рисков. Някои порицаха труда като експеримент с хора. \n\tХе Джанкуей от Южния научно-технологичен институт в Шънджън, който е учил в американските университети Райс и Станфорд, каза, че е променил ембрионите на няколко двойки, подложили се на репродуктивно лечение. Досега е имало една бременност с такива ембриони. \n\tЦелта не е била да бъде предотвратена наследствена болест, а да бъде направен опит бебетата да придобият резистентност към зараза с вируса ХИВ.  \n\tПотвърждение на твърденията на Хе няма. Статия за разработката му не е публикувана в научно списание, за което методът да бъде проверен от специалисти. Хе разказа върху какво работи в Хонконг на организаторите на конференция по генно редактиране, която ще започне утре, а преди това даде ексклузивно интервю пред Асошиейтед прес. Нима всички генно манипулирани храни са вредни? Много учени порицаха начинанието като експеримент с хора, който не е оправдан морално. Известният генетик от Харвард Джордж Чърч обаче го защити, защото ХИВ и СПИН са \"основна и нарастваща заплаха за човешкото здраве\". \n\tОт няколко години съществува сравнително лесен метод за редактиране на гени - КРИСПР-кас9. Той се използва върху хора отскоро за лечение на фатални болести, като направените промени остават само за този човек. При редактирането на сперма, яйцеклетка или ембрион обаче промените могат да бъдат наследени.  \n\tКитайският учен каза, че първо е тествал метода с мишки, маймуни и човешки ембриони в лаборатория и е кандидатствал за патенти. Той е избрал да редактира гена CCR5 за ХИВ, защото СПИН е голям проблем в Китай. \n\tВсички мъже, участвали в експеримента, са били заразени с ХИВ, но жените са били здрави. Генното редактиране обаче не е целяло да предотврати малкия риск от предаване на вируса, защото това вече се постига с традиционна медицина. Хе е предложил на двойките шанс да имат дете, което да бъде предпазено от тяхната съдба. \n\tГенното редактиране е направено по време на оплождане ин витро. Когато ембрионите са били на 3 до 5 дена, са проверени дали са с редактирани гени. Двойките са можели да изберат дали да използват редактиран ембрион или обикновен. Редактирани са 16 от 22 ембриона, а от тях 11 са използвани за имплантиране на шест жени, преди да бъде постигнато забременяването с близначките. \n\tИзследванията показват, че едното момиченце има две копия на променения ген, а другото само едно. Данни да са увредени други гени няма. Липсата на гена CCR5 обаче е предпоставка за поява на други заболявания, например западнонилска треска, или човекът да умре от грип.  \n\tИзползването на ембриона само с едно копие на редактирания ген за специалистите е доказателство, че \"главната цел е била да бъде тествано редактирането, а не да бъде избегната болестта\", пише БТА.", "date": "2018.11.26", "title": "Родиха се първите генно редактирани хора?"}
{"url": "http://clubz.bg/76334-lg_vdiga_letvata_v_nadprevarata_s_16_obektiva_v_smartfon", "text": "На всеки няколко години производителите на смартфони се надпреварват по различни критерии. През 2005-2009 г. бе навлизането на сензитивните дисплеи. След това започна поредната циклична надпревара за по-тънък телефон. После пък малките дигитални камери започнаха да се състезават по мегапиксели, както правеха големите дигитални камери по-рано. В последните няколко години започна друго състезание - по броя камери. LG V40 ThinQ излезе наскоро като един от двата шампиона на пазара, с общо 5 обектива - 2 от страната на екрана и три от задната страна. Само Huawei P20 Pro отвърна със същото, макар използвано по различен начин. Смартфоните продължават да мачкат камерите Сега южнокорейците от LG готвят още по-впечатляваща бройка - 16 обектива, съобщи Engadget, позовавайки се на патент за идеята. Те ще бъдат наредени в схема 4х4, като целта е да бъде хванат кадър от няколко перспективи в един шот. Това ще позволява да се снимат 3D видеа и да се манипулират много лесно снимките.  Петте камери на V40 наблягаха на различната широчина на обектива - ако искаш снимаш макро или портретно, ако искаш с нормален обектив, или пък с широк. Три различни обектива, три сензора, на практика - три различни камери. Резултатът обаче не бе чак толкова добър - по-широкоъгълните камери, и вътрешната, и външната, бяха с по-ниско качество на сензора (което е далеч по-важно от мегапикселите). Разбира се, концепция на ниво патент може да се окаже на пазара и догодина, и след 5 години. Добрата новина е, че LG видно не слагат многобройни камери на гърба на смартфоните си просто за разкош, а търсят сериозна употреба на тази възможност.", "date": "2018.11.26", "title": "LG вдига летвата в надпреварата с 16 обектива в смартфон"}
{"url": "http://clubz.bg/76331-nikolaj_mihajlov_se_zavyrna_v_levski", "text": "Николай Михайлов вече официално се завърна в родния си клуб \"Левски\". Преминаването на вратаря на \"Герена\", за което се заговори по-рано този месец, бе обявено днес.  Договорът е до края на сезона с опция за продължаване с още две години. Михайлов премина медицински преглед миналата седмица и започва да се готви под ръководството на треньора Славиша Йоканович. На сина на президента на БФС Борислав Михайлов се разчита да реши проблема с вратарския пост в \"Левски\". От началото на сезона всички вратари, на които се разчита, правят груби грешки - Божидар Митрев, новото попълнение Мартин Полачек, Николай Кръстев... По-вероятно е Михайлов да започне да пази от пролетта. Той призна в интервюта, че има да сваля килограми. Не е бил под рамката от месец май, когато напусна \"Омония\" (Кипър). Заради липсата на игрова практика загуби мястото си в националния отбор. 30-годишният Николай Михайлов е юноша на \"Левски\". До лятото на 2007 г., когато напусна в посока \"Ливърпул\", той записа 15 мача със синия екип. Не успя да пробие в английския футбол, но имаше успешен период в холандския \"Твенте\", с който стана шампион през 2010 г. Избиран е за вратар №1 на \"ниската земя\", има и други отличия. След това мина без особен успех през \"Верона\", турския \"Мерсин\" и \"Омония\". Футболист №1 на България за 2011 г.", "date": "2018.11.26", "title": "Николай Михайлов се завърна в \"Левски\""}
{"url": "http://clubz.bg/76336-evropejcite_se_strahuvat_ot_namesa_v_izborite", "text": "Гражданите на страните от ЕС се опасяват от намеса в изборите за Европейски парламент, които ще се състоят през пролетта на 2019 г. Това се казва в огласено днес проучване на Евробарометър. То е по повод открития днес годишен колоквиум за основните права „Демокрацията в ЕС“. Проучването е проведено на живо с 27 474-ма респонденти в техните домове в 28-те държави от ЕС.  от анкетираните се безпокоят, че  .  се опасяват, че  . А   изразяват загриженост, че   към тях. Огромно мнозинство от европейците (74-81%) смятат, че справянето със заплахите може да стане по някой от следните начни: Той смята, че за да се утвърди легитимността на европейската демокрация, е изключително \n\tважно гражданите да използват правото си на глас. Според еврокомисарката по правосъдието Вера Йоурова проучването потвърждава, че европейците знаят, че предстоящите избори няма да протекат по обичайния начин.", "date": "2018.11.26", "title": "Европейците се страхуват от намеса в изборите"}
{"url": "http://clubz.bg/76335-rusiq_obvinqva_ukrajna_es_i_sasht_che_tyrsqt_konflikt_v_cherno_more", "text": "Руското външно министерство обвини днес Украйна, ЕС и САЩ, че координирано се опитват да предизвикат конфликт в Черно и Азовско море и заплаши със \"сериозни последствия\". В същото време Украйна се готвеше да въведе военно положение, което би дало извънредни пълномощия на изпълнителната власт с оглед на опасността от конфликт Русия. Бившите й президенти в един глас с Москва обаче се противопоставиха, изтъквайки, че това би било посегателство срещу демокрацията преди насрочените за догодина президентски избори. Изявлението следва вчерашен инцидент в Керченския проток, който свързва Черно с Азовско море край анексирания от Русия Кримски полуостров. Руски гранични катери обстреляха украински катери, които се опитаха да преминат през протока на път от азовското пристанище Бердянск към база в Одеса. Русия твърди, че те са нарушили морската й граница с нарочна цел да предизвикат конфликт. Украйна твърди, че обратно, руските сили непредизвикано са обстреляли нейните кораби, ранявайки членове на екипажите им, взели са един от катерите на таран и накрая са задържали незаконно съдовете в пристанището Керч. Очаква се заседание на Съвета за сигурност на ООН, което поискаха снощи и двете страни в конфликта. Украинският президент Петро Порошенко поиска от парламента да въведе военно положение, което би дало на правителството широки извънредни пълномощия. Възстановено е корабоплаването през Керченския проток Руското външно министерство нарича вчерашния инцидент  . Декларацията обвинява Киев в опит да отвлече вниманието от собствените си вътрешни проблеми и добавя, че на фона на предстоящите през 2019 година президентски избори евентуалното въвеждане на военно положение изглежда  . Кърт Волкър, специален представител на американския президент за Украйна, обвини в Туитър Русия, че е нападнала с таран мирно плаващи украински кораби и ги е задържала заедно с екипажите им, а после обвинява Киев в провокации.      Междувременно Порошенко подписа указ от 12 точки за въвеждане на военно положение, който Радата (парламентът) трябва да разгледа тази вечер. Украинският външен министър Павло Климкин каза, че страната му си запазва правото да отговори със сила на руските действия, а демонстранти се опитаха да подпалят сградата на руското консулство в украинския град Харков.  Предшествениците на Порошенко Леонид Кравчук, Леонид Кучма и Виктор Юшченко в общо изявление се противопоставиха на плана за военно положение, изтъквайки, че  Порошенко се е договорил с генералния секретар на НАТО Йенс Столтенберг за извънредно свикване на комисията НАТО-Украйна, съобщи в профила си във Фейсбук президентският прессекретар Святослав Циголко.  Руският външен министър Сергей Лавров заяви пред ТАСС, че страната му вече не се вълнува от перспективата за нови международни санкции срещу нея заради инцидента край Керч.     Той въвежда военно положение за 60 дни, до 25 януари 2019 г., се казва в съобщение на сайта на държавния глава. За да влезе в сила, трябва да бъде одобрен от парламента.  Междувременно, в телевизионна обръщение, Порошенко предложи срокът военното положение да бъде съкратен на 30 дни, смятано от 28 ноември, за да не попречи на предизборната кампания. По решение на Съвета за национална сигурност и отбрана на Украйна на генералния щаб на украинската армия се възлага да организира противовъздушна отбрана  . На граничните войски се възлага засилване на охраната на държавната граница с Русия по административната граница с Крим. Документът влиза в сила в деня на подписването му.", "date": "2018.11.26", "title": "Русия обвинява Украйна, ЕС и САЩ, че търсят конфликт в Черно море"}
{"url": "http://clubz.bg/76330-finansira_li_soros_kampaniqta_na_evrokomisarq_timermans", "text": "Въпросът бе зададен от италиански журналист на брифинг в Еврокомисията. Това стана часове преди обявената от ЕК среща на Тимерманс и Джордж Сорос в Брюксел. Орбан победи: университетът на Сорос се мести във Виена Холандецът е водещият кандидат на Партията на европейските социалисти (ПЕС) за председател на Еврокомисията на изборите за Европейски парламент през март 2019 г. След като се появи съобщението за срещата му със Сорос, в Брюксел моментално плъзнаха слухове за някаква „завера“ между двамата. Най-вероятно те идват от врагове на Тимерманс. От пресцентъра на партията изтъкнаха, че финансирането на предиборна кампания се проверява под лупа. Така през 2014 г. са били следени разходите на кандидатите на двете най-големи партии в Европарламента - Жан-Клод Юнкер на Европейската народна партия (ЕНП) и Мартин Шулц на ПЕС. Той обаче остави без отговор въпроса на унгарска журналистка вярно ли е, че Тимерманс и Сорос се срещат редовно през последните години. Европарламентът даде зелена светлина за лишаването на Унгария от глас Като първи зам.-председател на ЕК Тимерманс отговаря за спазването на върховенството на закона. И една от страните, където този проблем е особено сериозен, е Унгария. През септември Европарламентът даде зелена светлина за започване на процедура по член 7 срещу нея, което може да доведе до лишаването на страната от право на глас в Съвета на ЕС. Правителството на Виктор Орбан е обвинено по 12 пункта. Смята се, че човекът с главна заслуга за тези действия е Тимерманс. Същото правителство води истинска вйна срещу родения в Унгария американски филантроп Джордж Сорос. Поредният етап от нея е опитът да бъде затворен създаденият и финансиран от Сорос Централноевропейски университет (ЦЕУ) в Будапеща. Според приетто през 2016 г. законодателство дейността му е регламентирана. До 1 декември ЦЕУ вероятно ще се премести във Виена. Европарламентът даде зелена светлина за лишаването на Унгария от глас", "date": "2018.11.26", "title": "Финансира ли Сорос кампанията на еврокомисаря Тимерманс?"}
{"url": "http://clubz.bg/76332-insajt_kaca_na_mars", "text": "Космическият апарат \"ИнСайт\" на НАСА е готов да кацне на Марс довечера, след като измина 482 милиона километра за шест месеца, съобщава БТА.  \n\tКацането на \"ИнСайт\"(InSight - Interior Exploration using Seismic Investigations, Geodesy and heat Transport) е насрочено за 20 ч. по Гринуич (22 ч. българско време). Методът за спускането е изпробван и преди. Двигателите ще бъдат запалени, за да намалят скоростта, парашутът ще бъде разгънат и скоростта ще бъде намалена от 19 800 км/ч. до 0 за шест минути, за да може космическият апарат да кацне меко. \n\tНамаляването на скоростта на почти 400-килограмовия апарат в марсианската атмосфера ще започне от разстояние 125 км от повърхността. Спускането ще отнеме 6 мин. На разстояние 12 км от повърхността ще се разтвори парашутът с диаметър 11,9 м. 15 секунди преди кацането апаратът ще разгъне краката си и ще се спусне на повърхността със скорост около 8 км/ч. \n\tСлед кацането ще настъпи 16-минутна пауза, за да може вдигнатият прахоляк да слегне. След това ще бъдат разгънати слънчевите панели. Този процес също ще отнеме 16 минути.  \n\tВръзката с \"ИнСайт\" ще се осъществява както чрез орбиталните апарати, така и с двата миниспътника \"Марс кюб уан\", наричани фамилиарно УОЛ.И и ИВА.  \n\tНАСА не е спускала апарат на Марс от шест години. Предишният апарат, който кацна на Червената планета, е роувърът \"Кюриосити\" - през 2012 г. За него беше използвана различна технология за спускане. Мястото за кацане на \"ИнСайт\" е близо до \"Кюриосити\" - в равнината Елизиум планициа.  \n\tСлед като апаратът кацне, ръката му ще премести двата основни инструмента на повърхността. Досега това не е правено. \n\tЕдиният инструмент ще се опита да проникне на дълбочина 5 м, за да измери вътрешната температура на планетата. Досега измервания са правени най-много на дълбочина 2,5 м, но на Луната от мисията \"Аполо\". \n\t\"ИнСайт\" пренася и сеизмометър, за да провери за първи път дали на Марс има трусове. Друг инструмент ще проследи въртенето на планетата спрямо оста и изместването й, за да бъде разбрано какви са размерът и съставът на ядрото й. \n\tКацането на Марс е много рисково. Успешните мисии до Червената планета, включително орбитиращите и прелитанията, са само 40 процента. НАСА се справя с тази задача най-добре - за три десетилетия има седем успешни кацания и само един провал. Друга държава досега не е успяла да спусне апарат на прашната червена повърхност. Преди две години европейски апарат падна толкова бързо, че изкопа кратер при удара.  \n\tЗа кацането на \"ИнСайт\" НАСА използва технология от сондите \"Викинг\" и спускаемия апарат \"Феникс\".  \n\tНаземният екип се надява двата експериментални малки спътника на \"ИнСайт\" - УОЛ.И и ИВА, които го следват от изстрелването, да дават информация за апарата по време на спускането му. Забавянето в комуникациите между Земята и Марс е осем минути. УОЛ.И и ИВА ще прелетят край Марс и ще застанат на орбита около Слънцето. Ако миниспътниците мълчат, новините за кацането ще осигурят орбитиращите апарати, но по-бавно.  \n\tПървите снимки от мястото на кацането ще започнат да пристигат малко след него. Преди научните инструменти да бъдат инсталирани, ще минат поне 10 седмици. Топлинната сонда ще заработи след още няколко седмици. \n\tПродължителността на мисията \"ИнСайт\" е предвидена за една марсианска година, която е равна на две земни.  \n\tКосмическият апарат \"ИнСайт\" тежи 385 кг. Мисията е с бюджет 1 милиард долара. В нея участват също учени от Франция, Германия и други европейски държави.", "date": "2018.11.26", "title": "\"ИнСайт\" каца на Марс"}
{"url": "http://clubz.bg/76320-avtonomni_kamioni_na_volvo_shte_prenasqt_varovik_video", "text": "Самоуправляващите се коли може да са само на ниво тестове за лични автомобили, но вече навлизат в други употреби - пренасянето на товари например. Първи такъв проект демонстрират от Volvo в своя реклама. Става дума за 6 автономни камиона, които ще пренасят варовик от мина в Норвегия до пристанище на около 5 километра разстояние. Задачата не е вълнуваща, но е любопитен подходът на компанията - те няма да продадат камионите на концесионера на мината. Това е тяхна постоянна услуга - минната компания плаща за всеки тон варовик, който Volvo пренесе. Така те имат силна мотивация да осигурят безпроблемна работа на автономните си машини. Стокхолм тества автономни електробуси Това е един от вероятните модели, които някои компании ще ползват за автономни коли. Проектът завършва последните си тестове и ще започне работа на пълна скорост до края на годината. Машрутът е умишлено кратък и камионите ще го повтарят всеки ден - но пътят не е лек и се минава през тунел. Така Volvo ще могат да калибрират допълнително автономните камиони.    ", "date": "2018.11.26", "title": "Автономни камиони на Volvo ще пренасят варовик (ВИДЕО)"}
{"url": "http://clubz.bg/76322-%E2%80%9Egolqmoto_plyuskane%E2%80%9C_%E2%80%93_pyrformans_ili_pir_po_vreme_na_chuma", "text": "Банкетът след откриването на една изложба в столицата бе най-обсъжданата тема в културата през уикенда. В петък вечерта балната зала в Националната художествена галерия, филиал Двореца, посрещна край две дълги маси гостите на ретроспективната изложба на Ода Жон. Храната на тях бе аранжирана с формите на полегнали жени, оприличени от някои на русалки – голите части от телата им бяха покрити с резени колбаси, а главите бяха от зелки карфиол… Звучи фолклор и опера. Всичко това видяхме на видео, „Площад Славейков“ не присъства на събитието. В неделя клиповете бяха изтрити. Когато кадрите от вечерята тръгнаха из фейсбук, с малки изключения предизвикаха силно раздразнение – по ред причини. Партито бе наречено „Голямото плюскане“ – по името на френско-италианската трагикомедия на режисьора Марко Ферери, в която четирима приятели решават да се самоубият чрез преяждане. Идеята на този филм, разбира се, няма нищо общо с концепцията на банкета в Двореца – заглавието видимо е избрано заради негативната конотация на думата „плюскане“. Възмущението в редица коментари бе, че елитът „плюска“ в позлатения интериор на галерията, докато народът протестира на улицата срещу високите цени на горивата, винетките и изключително ниските доходи на населението. Немалко от ангажираните в темата търсеха аналогия с видеото от рождения ден на Вежди Рашидов в гладните години в началото на промените у нас, когато хора се редяха край прозорците на ресторант „България“, за да наблюдават елита край трапезите с печени прасета. Банкетът в петък вечерта мина без участието на Рашидов, но от онзи рожден ден скулпторът до ден днешен си носи „приза“ „главен мултак“, оставен му тогава в дар от ръководството на групировката „Мултигруп“. Гостите след изложбата в Двореца бяха друга от обсъжданите в социалната мрежа тема – освен някои интелектуалци, мнозина отбелязаха присъствието на един от най-богатите българи, Спас Русев. А куратор на друго „пътуващо“ произведение на авторката   е съпругата на друг от най-заможните ни сънародници – Христина Бобокова. Някои бяха възмутени от избора на място за почерпката, други обаче опонираха с пресен пример от Франция – в началото на този месец българският държавен глава Румен Радев бе гост на вечеря в Музея на импресионистите „Орсе“ в Париж заедно с над 70 световни лидери. Техен домакин бе президентът Еманюел Макрон. А и все пак партита се правят след повечето арт премиери навсякъде по света, също и у нас – с алкохол и изискани блюда. Въпросната вечеря в Двореца обаче предизвика негодувание и от естетическо естество – ако русалките по масите са част от пърформанс, то той не е проява на особено изтънчен вкус, отбелязаха мнозина. Други обясниха, че това е инсталация на тема консумацията на женското тяло в съвременното общество. Сред малцината, които не посрещнаха новината за тази вечеря с гняв, бе изкуствоведката Диана Попова, която публикува следния коментар: Така съвсем на последно място бяха коментарите за Ода Жон и нейната изложба, организирана със съдействието на галерия „Темплон”, Париж, и под патронажа на Френския институт в България. Експозицията се нарича „Сърцевина“ и е определена като своеобразно завръщане в родината на българската художничка, родена с името Михаела Дановска. В залите на галерията са наредени над 50 произведения – живопис, скулптура и акварел. В представянето четем още, че авторката очаква да предизвика у зрителя стъписване, изненада, отвращение, веселие, озадачаване… Целта ѝ е да го въвлече в ребус, визуална загадка, Е, получи ѝ се на Ода Жон – ако не с изложбата, то с вечерята след нея.", "date": "2018.11.26", "title": "„Голямото плюскане“ – пърформанс или пир по време на чума?"}
{"url": "http://clubz.bg/76321-otide_si_posledniqt_imperator_na_italianskoto_kino", "text": "Режисьорът Бернардо Бертолучи, чийто филм \"Последният император\" спечели девет награди \"Оскар\", почина на 77 години от рак, съобщи \"Варайъти\", цитирано от БТА. Бертолучи повлия на поколения кинорежисьори с нетрадиционните си филми като \"Конформистът\" и \"Последно танго в Париж\", в които изследва политиката и сексуалността чрез личен поглед и новаторска операторска работа.  Филмът \"Последният император\" доминира на наградите \"Оскар\" през 1988 г., като печели във всяка категория, в която е номиниран, включително за най-добър филм и най-добър режисьор. Така Бертолучи става първият и единствен италианец с награда \"Оскар\" за най-добър режисьор. Той е печелил също почетна награда \"Златна палма\" в Кан и почетен \"Златен лъв\" на кинофестивала във Венеция.  Филмът му \"Двадесети век (1900)\" е признат за класика в родината му. \"Последно танго в Париж\" предизвиква скандал, но е и много успешен.  Бертолучи снима много в чужбина - в Париж, където е заснет и \"Мечтатели\", в Китай, в Африка - \"Чай в пустинята\", в Бутан - \"Малкият Буда\".  Незабравим е и филмът му \"Открадната красота\". Бернардо Бертолучи е роден на 16 март 1941 г. в Парма в семейство на интелектуалци. Филмът, който го поразява, е \"Сладък живот\" на Федерико Фелини. Баща му, който е поет и кинокритик, му подарява първата му камера, когато е на 15 години. След успеха на \"Последно танго в Париж\" Бертолучи разполага с достатъчно средства за мащабни филми. ", "date": "2018.11.26", "title": "Отиде си \"последният император на италианското кино\""}
{"url": "http://clubz.bg/76317-kakvo_napisa_djambazki_za_barekov_i_siderov_dokument", "text": "Миналия петък евродепутатът Николай Бареков бе поканен от водещия на предаването \"Още от деня\" по БНТ Емил Кошлуков, като първият обяви новина - колегата му в ЕП Ангел Джамбазки написал \"донос\" срещу него и срещу партньора на ВМРО в управлението - лидера на \"Атака\" Волен Сидеров. В основата на това писмо, адресирано до членовете на групата на европейските консерватори и реформисти (ЕКР), Джамбазки посочва, че Бареков се опитва да компрометира личността му, а политиката на Сидеров противоречи на тази на консерваторите. Формалният повод е анонсираната наскоро дружба между бившия тв водещ и лидера на \"Атака\", вследствие на която Сидеров обяви, че ще става консерватор и иска да се присъедини към алианса (Алианс на европейските консерватори и реформисти в Европа (АКРЕ)). ВМРО, на която Джамбазки е заместник-председател, също е на път да стане пълноправен член на АКРЕ. Джамбазки писал \"патриотичен донос\" срещу Сидеров в Европа, съобщи Бареков В петък Бареков зачете в ефир части от писмото. А после Джамбазки коментира, че явно лидерът на \"Презареди България\" го е превеждал с Google преводач. Първият определи текста като \"донос\", а вторият - като \"интрига\".  , изтъкна днес пред бТВ Джамбазки. Какво всъщност пише в това писмо? И каква е предисторията му? След сутрешното участие на Джамбазки Бареков разпространи текста чрез един от профилите си във фейсбук. Автентичността му беше потвърдена и от екипа на Джамбазки. В него евродепутатът от ВМРО разказва, че дълго време е мълчал за проблема, но е решил да го сподели с колегите си, защото можело да пострада репутацията на всички консерватори . После споделя, че партията му, както и той персонално отдавна са обект на негативна кампания, която идва не от опозиционни формации, а отвътре - от консерватора Бареков . За да илюстрира това, Джамбазки е приложил извадки от фейсбук профила на Бареков, които Бареков обаче не е споделил във фейсбук. Но това и не е нужно, защото от години той публикува в социалната мрежа всякакви текстове, коментари, снимки и колажи по адрес на Джамбазки и лидера на \"воеводите\" Красимир Каракачанов, често придружени с обидни квалификации, и всеки заинтересован може да проследи тези статуси. Според Джамбазки целта на Бареков е да се представи като единствения истински консерватор в България. Обединен патриот: Един нормален няма от нас Следва абзац, посветен и на Сидеров. Джамбазки посочва, че с оглед на това, че лидерът на \"Атака\" е част от управляващата коалиция \"Обединени патриоти\", ще се въздържи да го коментира. Но предупреждава колегите си консерватори, че политиката на партията на Сидеров противоречи на тази на групата и контакти на членовете й с лидера на \"Атака\" може да доведат до дискредитиране на цялата ЕКР. Факт, една от най-големите разделителни линии между АКРЕ и \"Атака\" е анексията на Крим. За консерваторите тя е агресия от страна на Руската федерация, докато Сидеров я приветства. През октомври Бареков и Сидеров анонсираха новата дружба в София, като гост на конференцията бе и Ян Захардил – президент на АКРЕ и член на ръководството на ЕКР. Тогава на въпрос на Клуб Z относно разминаването в политиките и може ли \"Атака\" да стане член на АКРЕ предвид това обстоятелство, Захардил бе лаконичен. По думите му имало дълъг път да се извърви до пълноправно членство в АКРЕ, а и една държава членка да е против - такова не може да бъде осъществено. \"Едни малко по-помъдрели момчета\" стават консерватори. Начело със Сидеров Последва официално представяне на \"Атака\" на форум на АКРЕ в Кишинев. Източници на Клуб Z от групата разказаха, че поляците и англичаните, които са сред основателите на Алианса, били твърдо против членство на партията на Сидеров. Процесът е дълъг и трае от половин до една година, така че ще стане ли партията на Сидеров член на АКРЕ ще проследим далеч във времето. Самият Сидеров се въздържа от коментар засега. Такъв направи и днес Бареков. В отговор на запитване на Клуб Z той посочи: Джамбазки също коментира - че не е трябвало да споменава лидера на \"Атака\" в обръщението до колегите си. Паралелно тече още една сюжетна линия - ще се явят ли заедно ВМРО, \"Атака\" и НФСБ във формата \"Обединени патриоти\" на изборите за Европейски парламент през май догодина и ако да - кой ще води листата. Известно е, че Сидеров се е \"цанил\" за тази позиция. Във ВМРО смятат, че това трябва да е Джамбазки най-малкото като най-разпознаваемото лице на Брюксел. Самият Джамбазки предложи въпросът с водачеството на листата да бъде решен на вътрешни избори, в които да участват не само членовете на партиите в ОП, но и всички симпатизанти. Ангел Джамбазки заговори за вътрешни избори при \"патриотите\"   Обединен патриот: Един нормален няма от нас \"Едни малко по-помъдрели момчета\" стават консерватори. Начело със Сидеров Ангел Джамбазки заговори за вътрешни избори при \"патриотите\"", "date": "2018.11.26", "title": "Какво написа Джамбазки за Бареков и Сидеров (ДОКУМЕНТ)"}
{"url": "http://clubz.bg/76323-vyzstanoveno_e_koraboplavaneto_prez_kerchenskiq_protok", "text": "Възобновено е движението на граждански кораби през Керченския проток, предаде ТАСС, цитирана от БТА. Разрешението е било дадено около 5 ч. сутринта българско време, като няколко кораби вече преминават през протока. Движението през протока бе временно преустановено след инцидента от вчера, довел до ескалация на напрежението между Украйна и Русия. ТАСС припомня, че \"според данни на руската Федерална служба за сигурност (ФСС) трите кораба на украинските военноморски сили, нарушилите вчера сутринта руската държавна граница, а именно корабите \"Бердянск\", \"Никопол\" и \"Яни Капу\", вчера вечерта са осъществили пореден опит за незаконни действия в пределите на териториалните води на Руската федерация\". Кораби и катери на пограничните служби на ФСС и на Черноморския флот са поискали от украинските кораби незабавно да спрат, но те не са реагирали на исканията и според данните на ФСС са извършили \"опасно маневриране\". С цел спиране на украинските кораби е било използвано оръжие и те са били задържани в руски териториални води, подчертава ТАСС. От руските власти е образувано наказателно производство за незаконно преминаване през държавната граница на Русия. Трите украински военни кораба, задържани от Русия в Керченския проток, се намират в пристанището Керч, предаде Ройтерс, като се позова на очевидец. В близост до плавателните съдове могат да бъдат забелязани хора във военни униформи. По самите кораби няма видими щети, твърди очевидецът. Порошенко иска военно положение в Украйна след атаката на Русия срещу нейни кораби Председателят на Европейския съвет Доналд Туск осъди   край Кримския полуостров и обеща подкрепа от Брюксел за Киев, предава \"Фокус\". Турция изрази днес безпокойство от инцидента. Ведомството призовава страните да избягват по-нататъшни стъпки, които застрашават стабилността и мира в региона. Полското външно министерство обвини Русия, че с агресивните си действия срещу украинските бойни кораби нарушава международните норми. Днес в Брюксел извънредно заседава комитетът „НАТО-Украйна“ на ниво посланици. Заседанието бе свикано от генералния секретар Йенс Столтенберг по искане на украинския преидент Петро Порошенко Двамата са имали телефонен разговор тази сутрин. И допълни: За разговора си с украинския президент Столтенберг каза: Говорителят на германския канцлер Ангела Меркел призова Русия да освободи украинските моряци и кораби, пленени при морското противопоставяне по кримското крайбрежие. Щефен Зайберт прикани двете страни бързо да започнат диалог за изясняване на случая и намаляване на напрежението. По думите му инцидентът поставя  Зайберт съобщи, че Берлин е в контакт и с двете страни. От германското външно министерство съобщиха, че на предвидената за днес в Берлин среща на политически директори от външните министерства на Германия, Русия Франция и Украйна - т.нар. Нормандска четворка - ще се обсъждат и събитията по кримското крайбрежие. Париж също призова Москва \"възможно най-бързо\" да освободи украинските моряци и да върне конфискуваните морски съдове. Западът трябва да помисли за налагането на нови санкции срещу Русия, каза във Варшава съветникът на полския президент Анджей Дуда по външнополитически въпроси. Китайското външно министерство също призова Киев и Москва да не допускат ескалация на напрежението в Черно море и да разрешат разногласията си чрез диалог. Председателят на комисията по външна политика към горната камара на руския парламент Константин Косачов заяви днес, че   е била замислена, за да може Киев да обяви военно положение. Според руския сенатор това няма да се отрази на двустранните отношения, които и без това са много лоши.  ", "date": "2018.11.26", "title": "Възстановено е корабоплаването през Керченския проток"}
{"url": "http://clubz.bg/76326-po_evtina_grajdanska_otgovornost_za_78_ot_shoforite_pri_sistema_bonus_malus", "text": "Близо 78% от шофьорите у нас би трябвало да получат бонус - по-евтина застраховка \"Гражданска отговорност\", ако бъде въведена системата \"бонус-малус\" при изчисляване на цената. Това показват изчисления на Комисията за финансов надзор, която организира обществено обсъждане на предложението за нов метод за ценообразуване на задължителната застраховка. Q&A: Защо малусът стига 400%, а бонусът само 25% Системат \"бонус-малус\" предвижда въвеждането на скала, чрез която водачите да попадат в различни категории на рисково поведение. Така изрядните шофьори, които не нарушават правилата, биха постигали 25% намаление от стандартната цена на \"Гражданска отговорност\", а тези със сериозни нарушения ще плащат до 400% по-скъпо. Според сметките на КФН така в най-добрия случай шофьорите ще плащат средно 225 лв. годишно, а в най-лошия - 1200 лв. Срещу войната по пътищата: застраховката върви с водача Една година ще е нужна на водач, за да промени мястото си в скалата за оценка на риска към по-добро, стана ясно още по време на обсъждането. Това значи, че за тежко пътно нарушение - например движение със скорост много над ограничението - шофьорът може директно да скочи на +400% за цената на \"Гражданската отговорност\", а след това ще са нужни поне 12 месеца, за да стигна обратно до нулевата база за задължителната застраховка. Проектът за наредба, подготвен от КФН, тепърва започва да се обсъжда. До 10 декември се приемат предложения за изменение на документа, а след това ще се проведе голяма обществена дискусия, за да бъдат изчистени всички спорни текстове, стана ясно още днес.  Борисов спира идеята за таван на обезщетения при смърт на роднина Заради повишаването на цените на \"Гражданската отговорност\" имаше и протести. От ГЕРБ внесоха и приеха промени в Кодекса за застраховането, с които се слага \"таван\" на допустимите обезщетения за нанесени неимушествени вреди на по-далечни роднини и близки на загинал на пътя. Първоначално идеята бе таван да има за всички неимуществени обезщетения, но след обществено недоволство премиерът Бойко Борисов \"спря\" промените, внесени от депутатката Менда Стоянова. И бе предложен по-лек вариант.  КРИБ и АИКБ подкрепят лимита за обезщетения при смърт на пътя Срещу войната по пътищата: застраховката върви с водача Борисов спира идеята за таван на обезщетения при смърт на роднина КРИБ и АИКБ подкрепят лимита за обезщетения при смърт на пътя", "date": "2018.11.26", "title": "По-евтина \"Гражданска отговорност\" за 78% от шофьорите при система \"бонус-малус\""}
{"url": "http://clubz.bg/76325-nad_4000_dushi_iskat_evropejska_proverka_na_kachestvoto_na_pytishtata", "text": "Само за седмица петицията на депутата на БСП Елена Йончева за независима проверка на качеството на българските магистрали в европейска лаборатория събра над 4200 подписа в интернет. „Искаме Европейската комисия и ОЛАФ да направят независима експертиза на участъците от автомагистралите „Тракия\", „Хемус”, „Струма”, „Марица”, изградени през последните 5 години със средства на ЕС”, обяви преди дни Йончева.  Eкспертизата трябва да установи има ли в действителност пропуски в качеството на получения краен продукт. А според автора на петицията „изграждането на некачествени пътища представлява опасност за българските граждани“. Там се припомнят и проблемните участъци край Своге, където през това лято загинаха 20 граждани, както и непрестанните ремонти на участъци от автомагистрали, републикански, първокласни и второкласни пътища.  Според Елена Йончева „фактът, че има толкова голям отпор за независима проверка, говори за страх от констатиране на нередности“. Петицията може да бъде подкрепена  .  ", "date": "2018.11.26", "title": "Над 4000 души искат европейска проверка на качеството на пътищата"}
{"url": "http://clubz.bg/76324-dvorcov_prevrat_li_sa_obvineniqta_kym_silniq_chovek_v_nisan_reno", "text": "Карлос Гон беше уволнение от председателския пост и в \"Мицубиши моторс\" (Mitsubishi Motors) днес, съобщава \"Гардиън\". Седмица по-рано автомобилният бос беше арестуван по обвинения, че е декларирал по-ниски доходи - престъпление, което може да доведе до 10-годишна присъда. Арестуваният шеф на \"Нисан\"отрича да е извършил финансови престъпления Седем от осемте членове на борда на \"Мицубиши\", част от индустриалния съюз, създаден от Гон, в който освен това влизат \"Рено\" и \"Нисан\" (Renault-Nissan), свикаха извънредно заседание, за да решат съдбата на Гон. Няколко дни по-рано той вече беше уволнен като председател на борда на \"Нисан\". Гон, който според други обвинения е използвал активи на компанията за свои лични цели, остава под арест в Токио. Той продължава обаче да отрича всички обвинения, съобщават японските медии. От \"Мицубиши\" съобщиха, че главният изпълнителен директор Осаму Масуко временно поема поста на Гон. \"Рено-Нисан\" е най-големият производител на коли в света 64-годишният Гон имаше славата на визионер, след като спаси \"Нисан\" от фалит през 90-те години, като създаде съюза с \"Рено\". След това \"Нисан\" придоби дял от 34% в \"Мицубиши\" през 2016 г. Автомобилното обединение се превърна в № 1 по продажби на коли, като през миналата година в него бяха произведени 10 600 000 автомобила. В него работят над 450 хил. души по цял свят. Зад завесите изплуват фундаментални различия между членовете на обединението, свързани с правата на \"Рено\" в Алианса, посочват източници, запознати с въпроса. Компанията \"Нисан\" е близо 60 на сто по-голяма от \"Рено\" по продажби, но остава младши партньор в структурата на дяловото разпределение. \"Рено\", откъдето все още не са уволнили Гон, държи 43 на сто от \"Нисан\", а японският производител на автомобили има само 15 на сто от дяловете без право на глас във френската компания. Главният изпълнителен директор на \"Нисан\"  Хирото Сайкава обяви пред служителите си в понеделник, че съюзът с \"Рено\" не е \"равнопоставен\". Седмица по-рано той изнесе дълга тирада с обвинения за \"тъмната страна\" на \"ерата Гон\" в управлението на компанията. В 45-минутна реч пред стотици служители в централата на компанията в Йокохама, която беше предавана на живо и в заводите на \"Нисан\", Сайкава заяви, че иска да изгради отношения с френския автомобилопроизводител, които да отразяват волята на \"Нисан\". \"Рено\" и \"Нисан\" преговарят за обща компания Според разследващите той е декларирал по-ниски доходи с 44 млн. долара през последните пет години. Той отрече обвиненията, като обясни, че не е имал намерения да дава фалшиви данни, съобщава японската обществена телевизия NHK. Грек Кели, бивш директор в \"Нисан\", който е заподозрян, че е участвал в измамата, твърди, че заплатата на Гон е била изплащана правилно. Няма повдигнати обвинения към нито един от двамата мъже. Според японското законодателство заподозрян може да остане в ареста до три седмици по подозрение в престъпление, без да има повдигнато обвинение. Френският министър на икономиката Бруно льо Мер призова \"Нисан\" \"бързо\" да представи обвиненията си срещу Гон, като добави, че той остава шеф на \"Рено\", докато има убедителни доказателства за нарушения. Льо Мер добави, че не вярва в конспиративни теории, че Гон е жертва на \"дворцов преврат\", който искал да спре сливането на \"Нисан\" и \"Рено\". По думите му Франция и Япония искали да заздравят съюза между двете компании. \"Съюзът е в интерес на японците и на французите и се надявам, че за това заздравяване ще се уважават съществуващите разпределения на дяловоте\", каза още той. Задълженията на Гон в \"Рено\" бяха поверени на втория по ранг Тиери Болоре и на директора на съвета Филип Лагайет. Ръководителите на автомобилната група \"Рено-Нисан\" (Renault-Nissan) ще се опитат през тази седмица да защитят съвместната си дейност от назряващата борба за надмощие между автомобилостроителите след изненадващия арест на шефа на обединението Карлос Гон, предаде Ройтерс.  Високопоставени ръководители от двете компании и от третия партньор \"Мицубиши мотърс\" (Mitsubishi Motors) ще присъстват на срещата в средата на седмицата в Амстердам, която е била планирана по-рано още преди задържането на Гон на 19 ноември. Информацията е потвърдена от компаниите. Няма промяна в отношенията ни в обединението, каза говорител на \"Мицубиши\". \"Рено-Нисан\" е най-големият производител на коли в света \"Рено\" и \"Нисан\" преговарят за обща компания", "date": "2018.11.26", "title": "Дворцов преврат ли са обвиненията към силния човек в \"Нисан-Рено\""}
{"url": "http://clubz.bg/76327-dvete_korei_sys_syvmestna_kandidatura_pred_yunesko", "text": "Двете корейски държави представиха съвместна кандидатура за вписване на традиционната корейска борба в списъка на културното наследство на ЮНЕСКО и бяха вписани в него, предадоха световните агенции, цитирани от БТА. Това е безпрецедентна стъпка, която бележи нов етап в сближаването на двете корейски държави. Специалната комисия на ЮНЕСКО, събрала се в Порт Луи, столицата на остров Мавриций, постави традиционната корейска борба в Списъка на нематериалното културно наследство в отговор на \"съвместното предложение\" на Пхенян и Сеул. Двете страни са обединили кандидатурите си, след като преди това са кандидатствали поотделно. Традиционната корейска борба, известна като сирим и сирум, е свързана в основата си със земеделието и земята. Той е едновременно и национален спорт и културна практика. Състезанията се организират периодично по повод фермерски празници и други събития, свързани с цикъла на сезоните. Двете корейски държави досега винаги представяха конкурентни кандидатури пред ЮНЕСКО. \n\tБезпрецедентното обединяване на кандидатурите стана след среща на Азуле с южнокорейския президент Мун Дже-ин през октомври в Париж и след подобни разговори с представители на Пхенян през миналата седмица, се уточнява в изявление на ЮНЕСКО. Организацията работи по други конкретни проекти за помирение, сред които корейски етимологичен речник, обобщаващ лингвистичните практики в Северна и Южна Корея.", "date": "2018.11.26", "title": "Двете Кореи със съвместна кандидатура пред ЮНЕСКО"}
{"url": "http://clubz.bg/76319-sofijskite_advokati_edinodushno_za_otmqna_na_zapreshtenieto_deklaraciq", "text": "Зa пpeмaxвaнe нa зaпpeщeниeтo, ĸoeтo лишaвa пo-cлaбитe cpeд нac oт coбcтвeн избop и вoля, ce oбявиxa cтoличнитe зaщитници нa финaлa нa opгaнизиpaнaтa oт тяx научна ĸoнфepeнция зa aдвoĸaтa ĸaтo oбщecтвeниĸ. Ивайло Данов: Най-подходящото доверено лице е адвокатът – с жизнен опит и правни знания Както Клуб Z вече писа, поредица от събития ознаменуваха в края на миналата садмица 130 г. от първия Закон за адвокатурата у нас и професионалния празник на защитниците. Нaй-гoлямaтa aдвoĸaтcĸa ĸoлeгия - САК, зaяви ĸaтeгopичнa пoдĸpeпa зa пpиeмaнeтo нa   ĸoйтo пpeдвиждa oтмянa нa зaпpeщeниeтo, oпpeдeляно oт мнозина ĸaтo  . Cpoĸът зa oбщecтвeнoтo oбcъждaнe нa пpoeĸтa, пycнaт oт Mиниcтepcтвoтo нa пpaвocъдиeтo, изтече в петък. Cтaнoвищeтo нa coфийcĸитe зaщитници бe пoдĸpeпeнo oт ĸoлeгитe им oт Xoлaндия, Фpaнция, Итaлия, Гepмaния, Πoлшa, Pyмъния, Гъpция, Cъpбия и Maĸeдoния. Адвокати обсъждат помощ за жертвите на насилие и запрещения Eднa oт oбcъдeнитe в paмĸитe нa мeждyнapoднaтa Hayчнa ĸoнфepeнция тeми бeшe нeoбxoдимocттa oт peфopмa  в ypeдбaтa нa дeecпocoбнocттa в Бългapия и тaзи тeмa нe бeшe избpaнa cлyчaйнo, a зa дa ce пocтaви нa oбcъждaнe пpaвнoтo и coциaлнo  пoлoжeниe нa xopaтa c yвpeждaния и интeлeĸтyaлни зaтpyднeния, ĸoитo вмecтo дa пoлyчaт нeoбxoдимaтa личнa и oбщecтвeнa пoдĸpeпa, y нac ca тpeтиpaни пpaĸтичecĸи ĸaтo лицa бeз гpaждaнcĸи пpaвa. Инcтитyтът нa пocтaвянeтo пoд зaпpeщeниe y нac ce ĸpитиĸyвa и възпpиeмa oт мeждyнapoднaтa пpaвнa oбщнocт ĸaтo фopмa нa мoдepнo poбcтвo  В резултат участниците в конференцията единодушно приеха следната \"Πoдĸpeпямe пpиeмaнeтo нa пpoeĸтa нa Зaĸoн зa физичecĸитe лицa и мepĸитe зa пoдĸpeпa, пpиeт oт Mиниcтepcĸи cъвeт Peшeниe № 645 oт 4 aвгycт 2016 гoдинa и впocлeдcтвиe внeceн в 43-тo Hapoднo cъбpaниe, c ĸoйтo щe ce пpизнae дeecпocoбнocттa нa xopaтa c yвpeждaния в Бългapия. Bзeмaйĸи пpeдвид paзвитиeтo нa oбщecтвeнитe oтнoшeния и ypeдбaтa в ocтaнaлитe пpaвни cфepи и cиcтeми y нac cчитaмe, чe пpиeмaнeтo нa тoзи зaĸoнoпpoeĸт e oтдaвнa зaĸъcнялo. У нac вce oщe cъщecтвyвa и ce пpилaгa peжимът нa зaпpeщeниeтo, ypeдeн пpeз 1949 г., въпpeĸи ocтpитe ĸpитиĸи cpeщy cтpaнaтa ни и пpaвния aбcypд, в ĸoйтo ce нaмиpaмe, пopaди нeизпълнeниe нa aнгaжимeнтa ни дa пpивeдeм нaциoнaлнoтo ни зaĸoнoдaтeлcтвo в cъoтвeтcтвиe cъc cтaндapтитe нa Koнвeнциятa нa OOH зa пpaвaтa нa xopaтa c yвpeждaния, paтифициpaнa oт Бългapия и oт Eвpoпeйcĸи cъюз. Cчитaмe, чe cъглacнo Koнcтитyциятa нa Peпyблиĸa Бългapия дъpжaвaтa и нeйнитe инcтитyции ca длъжни дa изпълнявaт фyнĸциитe cи, a имeннo – фyнĸциятa пo гapaнтиpaнo yпpaжнявaнe нa пpaвaтa и cвoбoдитe и зaпaзвaнe дocтoйнcтвoтo нa личнocттa  и фyнĸциятa зa зaĸpилa нa нaй-yязвимитe. Cтaндapтитe зa зaщитa нa чoвeшĸитe пpaвa и дocтoйнcтвo пpoĸлaмиpaни в бългapcĸaтa Koнcтитyция ни зaдължaвaт дa нaмepим eднo пo-дoбpo, пo-cпpaвeдливo и cигypнo peшeниe зa вcичĸи бългapcĸи гpaждaни, гapaнтиpaйĸи paвeнcтвoтo пpeд зaĸoнa зa вcичĸи. Дo мoмeнтa cтpaнaтa ни e извъpвялa гoлямa чacт oт пътя нa peфopмиpaнe нa peжимa нa дeecпocoбнocттa, ĸaтo cлeд cepиoзнo oбщecтвeнo oбcъждaнe и c yчacтиeтo нa cпeциaлиcти oт paзлични пpaвни cфepи, e изгoтвeн зaĸoнoпpoeĸт – (пpoeт нa Зaĸoн зa физичecĸитe лицa и мepĸитe зa пoдĸpeпa, пpиeт oт Mиниcтepcĸи cъвeт Peшeниe № 645 oт 4 aвгycт 2016 гoдинa, ĸoйтo oтгoвapя нa вcичĸи мeждyнapoдни cтaндapти и няĸoлĸo гoдини ce пoлзвa ĸaтo мoдeл oт дpyги дъpжaви, ĸoитo вeчe ca пpoвeли зaĸoнoдaтeлнaтa cи peфopмa дo ĸpaй. Ceгa e нeoбxoдимo дa ce нaпpaви пo-мaлĸoтo – вмecтo дa ce изгoтвя изцялo нoв зaĸoнoпpoeĸт, дa ce изпoлзвa изгoтвeният пpoeĸт нa Зaĸoн зa физичecĸитe лицa и мepĸитe зa пoдĸpeпa, пpиeт oт Mиниcтepcĸи cъвeт Peшeниe № 645 oт 4 aвгycт 2016 гoдинa (ĸoйтo пopaди пpeдcpoчнoтo пpeĸpaтявaнe мaндaтa нa 43-тoтo нapoднo cъбpaниe нe бeшe пpиeт) и cъщият дa бъдe внeceн в 44-тoтo Hapoднo cъбpaниe, зa дa мoжe дa бъдe пpoвeдeнa пpeдвидeнaтa  в Koнcтитyциятa пpoцeдypa пo пpиeмaнeтo мy. Toвa щe дaдe възмoжнocт нa цялaтa пpaвнa oбщнocт в Бългapия – нa нac, aдвoĸaтитe, нa cъдиитe и нa вcичĸи дpyги лицa, ĸoитo ca в дoceг c xopaтa c yвpeждaния, дa дeйcтвaмe cпpaвeдливo, пocтaвяйĸи чoвeшĸитe цeннocти в ocнoвaтa нa пpaвoпpилaгaнeтo – тaĸa, ĸaĸтo Koнcтитyциятa нa Peпyблиĸa Бългapия изиcĸвa. И нaй-вaжнoтo – щe дaдe нeoбxoдимaтa cвoбoдa и пoдĸpeпa нa xopaтa c yвpeждaния, тaĸa чe дa нe бъдaт тpeтиpaни ĸaтo лицa бeз гpaждaнcĸи пpaвa в coбcтвeнaтa cи cтpaнa и дa нe бъдaт жepтви нa „мoдepнo poбcтвo“, ĸaĸвитo ca пocтaвeнитe пoд зaпpeщeниe лицa y нac ĸъм мoмeнтa.\" Адвокати обсъждат помощ за жертвите на насилие и запрещения", "date": "2018.11.26", "title": "Софийските адвокати единодушно за отмяна на запрещението (ДЕКЛАРАЦИЯ)"}
{"url": "http://clubz.bg/76318-ruski_bombardirovachi_vzeli_na_pricel_belgijski_korab", "text": "Кораб на Белгийските военноморски сили (ВМС) в Балтийско море е бил взет на прицел от два бомбардировача Су-24 на руските военновъздушни сили, съобщават медии в Белгия, цитирани от БТА. Инцидентът е настъпил в четвъртък миналата седмица, но подробностите са били огласени за пръв път снощи. Отбелязва се, че самолетите са прелетели на малка височина и под крилата им е било забелязано въоръжение. Белгийски военни коментират, че руснаците се държат все по-предизвикателно, а случаят показва на какви действия са способни. Белгийският кораб участва в учения на НАТО от миналата сряда и преди този случай недалеч от борда моряците са забелязали изплуването на руска подводница. Според белгийското военноморско командване подобни действия лесно могат да излязат от контрол. В описаното опасно сближаване се е намесило командването на втори белгийски военноморски съд, от чийто борд в момента е било направлявано учение по въздушно нападение в сътрудничество с шведските военновъздушни сили. Шведските самолети са били освободени от учебната задача, за да могат да прогонят руските бомбардировачи.", "date": "2018.11.26", "title": "Руски бомбардировачи взели на прицел белгийски кораб"}
{"url": "http://clubz.bg/76311-osven_ako_ne_vi_se_skandira_hajl_ili_da_zdravstvuet", "text": "Говорих с протестиращи в различни краища на страната. Разбрах, кое ги гневи (накратко - наложеният от ГЕРБ феодализъм), както и причините да не могат да формулират списък ясни искания. За такъв списък се иска доста опит, който не им е свойствен. Съобщих за своите наблюдения чрез медиите. Резултатът: доста от обичайните ми съратници ме заклеймиха (обичайното: рубладжия, комунист), а сред обичайните ми опоненти ме разбраха. Става дума за София, де; другаде е по-нормално.  В тази истерична (столична) обстановка всеки опит за добронамереност, честен опит за ориентация в обстановката на място, както и всяко умерено съждение - се таксува като предателство. А това никак не е добре. Прекомерното търсене на идеологическа чистота, в съчетание с наклонността всеки, отклонил се от нея, да бъде таксуван като платен агент на врага - в крайна сметка води там, където едва ли искаме да бъдем. Освен ако на някой след време не му се скандира \"Хайл!\" или \"Да здравствует!\"... Клеймим всеки, който в някой момент не е 100 на 100 съгласен и с най-дребната ни идея; громим се един другиго за всяко различие в анализа на каквото и да е (майките, протестите, ГМО, шистовия газ, ски лифтовете, Костов, златодобива). А утре ще твърдим, че сме някаква разумна, интелигентна и сериозна алтернатива? А не, да речем, истерична групичка пишман-идеолози? Викам да се вземем в ръце, най-сетне. Избори идат и - както е тръгнало - нови горчиви сълзи и взаимни обвинения в предателство.А страната потъва в някакво провинциално средновековие.    ", "date": "2018.11.26", "title": "Освен ако не ви се скандира \"Хайл!\" или \"Да здравствует!\""}
{"url": "http://clubz.bg/76308-pedro_sanches_se_prevyrna_v_glaven_geroj_na_sreshtata_za_brekzit", "text": "Едно име постоянно бе споменавано по време на извънредния Европейски съвет вчера в Брюксел. И то не бе нито на британската премиерка Тереза Мей, нито на председателя на Еврокомисията Жан-Клод Юнкер, нито на когото и да било официален представител на ЕС. Макар срещата на върха да бе посветена на Великобритания и предстоящото й излизане от Съюза, в главен герой на събитието се превърна Педро Санчес. Макар и пак заради „Брекзит“. Човекът, който само преди няколко месеца стана премиер на Испания, без дори някога да е печелил избори и не ще и да чуе за предсрочен вот (вероятно от опасения, че пак няма да спечели), сега се готви за мощен и решителен скок. И причина за това е споразумението за „Брекзит“. Педро Санчес - триумфът на упоритостта До последно Санчес заплашваше с провал Европейския съвет, ако Испания не получи гаранции, че ще има решаващата дума за определянето на бъдещето на Гибралтар след „Брекзит“. Срещата бе спасена след отстъпка от страна на Брюксел и Лондон. Но и Мей, и Юнкер трябваше да обясняват в Брюксел какво точно е гибралтарският въпрос. И той сякаш засенчи проблема за бъдещата граница между Ирландия и Северна Ирландия. Съвсем естествено Педро Санчес се възползва от възможността да натрупа точки у дома. Само седмица след Европейския съвет – на 2 декември, предстоят предсрочни избори за регионален парламент в Андалусия. Тази испанска автономна област е една от малкото останали крепости на испанските социалисти, чийто лидер е Санчес. Проучванията дават нова победа за тях. Нищо чудно сега те да спечелят по-убедително. Такова развитие на събитията би изстреляло нагоре Санчес, известен с прякора Красавеца. Най-късно през 2020 г. в Испания трябва да има всеобщи парламентарни избори. Последните проучвания също дават засилена роля на социалистите, които от 2011 г. са в опозиция и постоянно губеха досега позиции. Мадрид ще преговаря с Лондон за съвместен суверенитет върху Гибралтар След като те загубиха редовните избори през 2015 г. и предсрочните през 2016 г., Санчес бе свален от лидерския пост в партията. На последния вот той дори не можа да спечели депутатско място. Но само 8 месеца по-късно – през лятото на 2017 г., той победи на първичните партийни избори и отново оглави социалистите. А на 2 юни 2018 г. Санчес, без изобщо да е депутат, стана премиер, след като ден по-рано социалистите и съюзниците им свалиха с вот на недоверие премиера консерватор Мариано Рахой. Наистина, направиха го с помощта на каталунските сепаратисти, баските националисти и радикалната левица. Но в политиката е така. Тогава Санчес натрупа точки заради присъдите срещу 29 бизнесмени и бивши функционери на Народната партия (НП) на Рахой за различни престъпления, сред които измами, укриване на данъци и пране на пари. Те получиха общо 351 години затвор. Туск се споразумя с Испания и спаси срещата за Брекзит Сега Санчес се опитва да яхне гибралтарския въпрос. Той иска да се възползва от факта, че близо 96 на сто от жителите на малкия полуостров гласуваха за оставане в ЕС на британския референдум през 2016 г. Гибралтар е болното място на Испания. Тя губи в полза на Великобритания полуострова, наричан още Скалата, с Договора от Утрехт, подписан през 1713 г. Гибралтар е изключително важен заради стратегическото си положение. Който го владее, контролира мореплаването между Средиземно море и Атлантическия океан. Договорът от Утрехт е началото на края на испанското колониално и морско могъщество. Постепенно Испания отстъпва първенството на Великобритания, а в края на XIX губи всички свои владения. И днес чрез Гибралтар Лондон контролира преминаването на корабите. Именно затова Мадрид периодично повдига въпроса за своя изгубен суверенитет над тази земя като една човешка длан. Досега са проведени два референдума за суверенитета върху Гибралтар – през 1967 и 2002 г. Първият вот е за връщане на испанския суверенитет, но запазване на британските паспорти, а вторият – трябва ли да има съвместен британско-испански суверенитет. Резултатите са показателни – съответно 99,64 и 98,97 на сто в полза на запазване на сегашното положение. При влизането си в ЕС през 1986 г. Испания трябваше да подпише споразумение, че се съобразява с британската политика към Гибралтар. Сега обаче ситуацията е различна, изтъкна Педро Санчес вчера в Брюксел. От думите му стана ясно, че Мадрид може да обсъжда в бъдеще съвместен суверенитет с Лондон върху Скалата. Иде „Брекзит“. И последиците за Великобритания съвсем няма да са безоблачни – поне през първите години. Следователно няма да е леко и на Гибралтар. Перо Санчес отлично съзнава това. Сега е моментът той да се възползва от открилите се шансове и да направи своя скок. Трамплинът се нарича Гибралтар. Мадрид ще преговаря с Лондон за съвместен суверенитет върху Гибралтар Туск се споразумя с Испания и спаси срещата за Брекзит", "date": "2018.11.26", "title": "Педро Санчес се превърна в главен герой на срещата за \"Брекзит\""}
{"url": "http://clubz.bg/76313-vlechenie_kym_avtokratite_ili_finansova_motivaciq", "text": "Демократите ще разследват личните финансови връзки  на президента на САЩ Доналд Тръмп със Саудитска Арабия и Русия. Това заяви Адам Шиф, бъдещият председател на комисията по разузнаването на долната камара на Конгреса, цитиран от Франс прес, съобщи БТА. На междинните избори в началото на ноември демократите отнеха на републиканците контрола в Камарата на представителите и това ще им позволи да водят парламентарни разследвания. Новите парламентаристи ще поемат официално функциите си през януари. Според редица наблюдатели престолонаследникът Мохамед бин Салман е замесен в убийството на саудитския журналист. Но Тръмп заяви, че дори принцът да е знаел за убийството, това не би поставило под въпрос \"непоклатимите\" отношения между Вашингтон и Рияд. Тръмп \"открито се похвали с милионите, които прави със Саудитска Арабия. Дали неговият личен интерес определя политиката на САЩ в Залива?\", попита конгресменът демократ, задавайки същия въпрос и за Русия.", "date": "2018.11.26", "title": "Влечение към автократите или финансова мотивация"}
{"url": "http://clubz.bg/76314-obedinen_patriot_edin_normalen_nqma_ot_nas", "text": "Най-разумно е \"Обединени патриоти\" да се явят заедно на евроизборите догодина. Това каза пред бТВ евродепутатът Ангел Джамбазки от ВМРО. Според него най-логично е листата да бъде подредена чрез вътрешни избори. По думите му обаче разговорът как ще се явяват на вота предстои да се проведе. На въпрос дали има ритане по кокалчетата, той заяви: И допълни: Джамбазки коментира и отговора на председателя на ЕП Антонио Таяни до БСП по повод изказването му, че всички от БСП са за разстрел. Таяни изтъква, че членовете на ЕП имат пълното право да критикуват и да питат, но нямат право да използват обиден език. И допълни: Евродепутатът определи като \"глупава интрига на мой колега, която цели да внесе разделение\" информацията, че е писал писмо до групата на европейските консерватори, в което казва да не се срещат с Волен Сидеров. По думите на Джамбазки истинското писмо е друго. Джамбазки заяви, че познава избраната за вицепремиер на мястото на Валери Симеонов – Марияна Николова, и смята, че има качества за вицепремиер.", "date": "2018.11.26", "title": "Обединен патриот: Един нормален няма от нас"}
{"url": "http://clubz.bg/76310-ako_rusiq_beshe_normalna_dyrjava", "text": "След дебати в Държавната дума на Русия бе приет проект за постановление, което ще се приеме през февруари 2019-та – по повод 30-тата годишнина от изтеглянето на съветските войски от Афганистан. По същество документът е ревизия на негативните оценки за афганистанската война, приети през 1989 година от Конгреса на народните депутати на СССР. И всичко това сега се върши под булото на лицемерни дебати, водени уж от уважение към паметта на загиналите в Афганистан войници и офицери. Всъщност обаче става дума за морална и политическа реабилитация на решението от 1979 година за нахлуване в Афганистан, взето от Политбюро на ЦК на КПСС под ръководството на Леонид Брежнев. Същото това Политбюро с решение от 30 юли 1981 година фактически забрани да се увековечава паметта на загиналите в Афганистан войници и офицери. Свободното обсъждане на афганистанската тема и изграждането на паметници стана възможно едва в годините на Перестройката. В юридически смисъл Русия е правоприемник на СССР. Имат ли обаче право сегашните руски власти със задна дата да ревизират и отменят политически решения, приети от висшето ръководство на вече несъществуваща държава?  А и да се извини пред всичките други държави, които по различно време са били в сферата на съветското влияние. За съжаление този процес на преосмисляне на миналото, който едва бе започнал в годините на Перестройката, твърде бързо приключи още в началото на 1990-те години и бе заменен с пълзяща реабилитация на съветското минало, чийто триумф наблюдаваме днес. Ставащото днес ми напомня за печално известния „трупен синод“, проведен в Рим през 897 година срещу бившия папа Формоза. По нареждане на неговия наследник на папския престол, тялото на починалия било ексхумирано, трупът бил изправен пред съда в папски одежди, разпитан и осъден за престъпления, които били уж извършени от папата приживе. В днешна Русия сега правят точно обратното: властите с почести ексхумират прогнилия труп на съветската власт, поставят го на пиедестал и го обявяват за източник на всичко славно и велико, което е било и ще бъде в руската история. А всички, които не са съгласни да приемат зловонния мирис за благоухание, биват заклеймявани като врагове на отечеството и фалшификатори на историята. Как Русия на Путин се превърна в СССР на Брежнев Сантиментите по СССР бяха подхранвани с твърдението, че не всичко в Съветския съюз е било лошо. А днес руската власт фактически заявява, че всичко в Съветския съюз е било хубаво, ако не и идеално. И комсомолът бил прекрасен, и нахлуването в Афганистан – правилно, а това за празните магазини - чиста клевета! В ЧК и СМЕРШ пък служели само безстрашни рицари, които няма в какво да бъдат упреквани. Съдейки по всичко това, премъдрата съветска власт е сгрешила само два пъти - с Крим и с обявяването на Перестройката. През 2018 година цялата руска власт - от президента до дребния местен чиновник - прославя съветското минало. Из цяла Русия трескаво се поставят все нови и нови паметни плочи - ту за 100-годишнината на Комсомола, ту за 100-годишнината на военното контраразузнаване, или за всевъзможни деятели и постижения, които по съветско време са останали незачетени. Да не говорим, че художествената стойност на повечето от тези недозрели монументи е по-ниска и от тази на кичозните градински джуджета. Днешната власт се опитва да увековечи не само СССР, но и себе си като наследник и пазител на всичките му  действителни и измислени победи и достижения. Връщайки се към ревизията на оценките за афганистанската авантюра, трябва да отбележим и още нещо. Путиновите депутати не само реабилитират съветското политбюро, но и оправдават военните авантюри на сегашното ръководство в Донбас, Сирия и другаде. Те казват, че воденето на войни в други страни е законно и правилно – защото така е било винаги и така и ще си остане. Наблюдавайки всички тези игри, е важно да се помни, че те не са в състояние да променят истината:   Още повече, че в самия си край СССР и сам призна част от своите грешки, в това число и нахлуването в Афганистан. Главното е, че никакви документи и постановления на Държавната дума не могат да възкресят онези 15 000 съветски войници, които загинаха в Афганистан. Нито пък другите руски граждани, които и днес загиват в разни безсмислени войни. *Фьодор Крашенинников е руски политолог и публицист, автор на книги за миналото и настоящето на Русия.", "date": "2018.11.26", "title": "Ако Русия беше нормална държава..."}
{"url": "http://clubz.bg/76316-cacarov_za_chetvyrti_pyt_se_sreshta_s_turskiq_glaven_prokuror", "text": "Главният прокурор Сотир Цацаров е на работно посещение в Анкара по покана на турския си колега  В турската столица обвинител № 1 е придружаван от зам. главния прокурор по корупцията Иван Гешев и от завеждащия отдел „Международен“ във ВКП Цветомир Йосифов, допълват от държавното обвинение. Програмата на българската делегация включва също срещи с министъра на правосъдието на Република Турция Абдулхамит Гюл и с председателя на Върховния апелативен съд Исмаил Рушту Чирит. Това е  , след като през юни 2014 г. между прокуратурите на двете страни бе подписано Споразумение за сътрудничество, поясняват от пресцентъра. Цацаров прочете доклада \"Булгартабак\". Започва проверка През септември 2015 г. самият Реджеп Тайип Ердоган прие българския главен прокурор. Тогава имаше доста спекулации, а официалното съобщение на прокуратурата на Република България гласеше сухо, че \"сред обсъжданите теми е била и ситуацията в двете съседни държави и мерките, които всяка от тях предприема във връзка с бежанския поток\". През февруари 2016 г. български медии препечатаха близкия до правителството на Ердоган в. \"Стар\" - че Ахмед Доган и Делян Пеевски имат \"черен печат\" за Турция. В края на 2017 г. пък избухна скандал с доклад на турските тайни служби, в който \"Булгартабак\" бе посочен като основен източник на контрабанда. След дълго пътуване между службите у нас Цацаров каза, че ще го провери, но... Няма да има проверка на \"Булгартабак\" за контрабанда На 3 април 2018 г. главният прокурор обяви, че не е образувано наказателно производство по доклада на въпросното подразделение на турското МВР и не предстои да се образува. Отговорът от подразделението на турското МВР е получен, докладът имал аналитичен характер и е бил за целите на превенция на контрабандата и е представен на Интерпол. В него се споменават марки цигари, но без да се твърдят, че са произведени от \"Булгартабак\", написа в. \"24 часа\", чиито тези много често съвпадат с тези на прокуратурата. Няма да има проверка на \"Булгартабак\" за контрабанда", "date": "2018.11.26", "title": "Цацаров за четвърти път се среща с турския главен прокурор"}
{"url": "http://clubz.bg/76309-poroshenko_iska_voenno_polojenie_v_ukrajna_sled_atakata_na_rusiq_sreshtu_nejni_korabi", "text": "Президентът на Украйна Петро Порошенко заяви, че ще предложи на парламента да въведе военно положение, след като Русия атакува и задържа три украински военни кораба в Черно море, предаде Ройтерс. \n\tСъветът за национална сигурност на Украйна е предложил да се въведе военно положение за 60 дни, предаде ТАСС, като цитира секретаря на Съвета Александър Турчинов.  \n\tПорошенко каза, че парламентът може днес да реши дали да въведе военно положение, което ще ограничи гражданските свободи и ще даде на държавните институции по-големи правомощия, посочва Ройтерс. Според ТАСС Порошенко е призовал депутатите от Върховната рада да се явят на извънредно заседание днес и да утвърдят решението за военно положение. Напрежение между Русия и Украйна в Керченския проток (СНИМКИ, ВИДЕО) Европейският съюз и НАТО приканиха Русия и Украйна да действат максимално сдържано, за да се намали напрежението в Азовско море и призоваха Русия да възстанови свободното преминаване през Керченския проток, предаде Франс прес. Събитията в Азовско море показват до какво може да доведе \"пренебрегването на основните правила на международното сътрудничество\", се казва в декларацията. ЕС отбелязва, че   се посочва в заключение в декларацията. НАТО заяви, че подкрепя напълно суверенитета и териториалната цялост на Украйна, включително правата й на корабоплаване в териториалните й води, съобщи АФП. НАТО призова Русия и Украйна към сдържаност и намаляване на напрежението в Азовско море, предаде ТАСС, като цитира изявление на говорителката на НАТО Оана Лунджеску. И се допълва: Русия ще нахлуе в Украйна, прогнозира полският премиер Съветът за сигурност на ООН ще се събере днес на извънредно заседание заради военното напрежение между Украйна и Русия, която задържа три украински военни кораба в Керченския проток, предаде Франс прес, като се позова на дипломати в ООН. \n\tИзвънредно заседание на Съвета за сигурност е поискано и от Украйна, и от Русия, уточняват дипломатите, предаде БТА. Русия ще нахлуе в Украйна, прогнозира полският премиер", "date": "2018.11.26", "title": "Порошенко иска военно положение в Украйна след атаката на Русия срещу нейни кораби"}
{"url": "http://clubz.bg/76312-ne_sme_sami_i_slovakiq_nqma_da_podpisha_pakta_za_migrantite", "text": "Словакия потвърди вчера, че няма да подпише Глобалния пакт на ООН за миграцията, подобно на редица други страни, между които Чехия и Полша, предаде ДПА, цитирана от БТА. Пактът, който се очаква да бъде подписан на среща на върха в Мароко на 10 и 11 декември, има за цел да регулира глобалната миграция, но редица страни заявиха, че няма да го подпишат, напомня ДПА. В петък външният министър Мирослав Лайчак заплаши, че ще подаде оставка, ако правителството откаже да подпише пакта на ООН, защото той не би приел правителството да се поддаде на натиска на десни популисти. Пелегрини каза, че е уведомил Лайчак за решението си и изрази надежда, че външният министър ще го приеме и ще продължи да служи на страната си въпреки личното си мнение. Страните, отхвърлили досега Пакта за миграцията, са Австралия, Австрия, България, Естония, Израел, Полша, Съединените щати, Унгария, Хърватия, Чехия и Швейцария, отбелязва ДПА.", "date": "2018.11.26", "title": "Не сме сами! И Словакия няма да подпиша пакта за мигрантите"}
