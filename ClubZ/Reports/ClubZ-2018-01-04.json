{"url": "http://clubz.bg/62530-koj_dava_naj_malko_pari_v_es_za_drehi_i_obuvki", "text": "През 2016 г. 4,9 на сто от разходите на домакинствата в ЕС са били за дрехи и обувки. Това са 395, 4 млрд. евро или 2,7 на сто от БВП на ЕС. На всеки гражданин на ЕС се падат по 800 евро годишно. Така се оказва, че гражданите на евросъюза дават малко повече пари за дрехи и обувки отколкото за здравето си. Това сочат данните на Евростат. Най-много средства отделят в Естония - близо 7 на сто от разходите на хората от балтийската държава са за дрехи и обувки. С близки проценти до Естония са Португалия, Италия, Австрия. Най-много са се ограничили да харчат за дрехи и обувки в Литва и в двете най-засегнати от финансовата криза страни в ЕС - Гърция и Испания. Между 2006 и 2016 г. делът на тези разходи в общите харчове на домакинствата е намалял в повечето държави от ЕС, отчитат от Евростат. Най-големият спад за този десетгодишен период е в Литва, следват Гърция и Испания, Ирландия, Франция, Кипър и Малта. Обратният процес за този десетгодишен период се наблюдава в Полша, Латвия, Великобритания, Унгария и Люксембург.  В България няма съществени промени - ние все си харчим най-малко в целия ЕС.", "date": "2018.01.04", "title": "Кой дава най-малко пари в ЕС за дрехи и обувки?"}
{"url": "http://clubz.bg/62542-unishtojeni_li_sa_ruski_samoleti_v_siriq", "text": "Унищожили ли са ислямисти руски бойни самолети в сирийската база \"Хмеймим\" или не? Министерството на отбраната в Москва се ограничи със съобщението, че тази новина е фалшива. Тя бе публикувана днес във в. \"Комерсант\". Ведомството обаче призна за минометен обстрел и за двама убити в резултат на него руски военнослужещи вечерта на 31 декември 2017 г. \"Комерсант\" само твърдеше, че може да има десетина ранени, но не съобщаваше за жертви. Ислямисти убили двама руски военни в Сирия Днес следобед военният кореспондент Роман Сапонков пусна в  си в социалната мрежа \"В контакте\" няколко снимки на повреден бомбардировач \"Су-24М\". Руският канал Directorate 4 уточнява, че на снимката се вижда разрушен десният стабилизатор на \"Су-24М\" и това, че хидросистемата му е пробита от шрапнел. По-рано Роман Сапонков заяви, че информацията му е от хора край \"Хмеймим\" и няма потвърждение от други източници. Тази вечер журналистът написа в профила си: Той признава, че цяло денонощие, след като е получил информацията, се е съмнявал в нейната достоверност. Но е решил все пак да я пусне. Русия призна с три дни закъснение за паднал хеликоптер в Сирия Късно вечерта в небето над най-голямото сирийско пристанище Латакия е била забелязана руска \"летяща военна болница\". Новината съобщи също в мрежата \"В контакте\" фотографът Ахмад Алфарви. Той публикува снимка на самолет \"Ил-76МД\", известен още като \"Скалпел-МТ\". Край Латакия има само едно летище и то е именно \"Хмеймим\", където се намира руската военновъздушна база. Вчера от руското Министерство на отбраната съобщиха с тридневно закъснение за друг инцидент в Сирия, станал също в навечерието на Нова година. На 31 декември 2017 г. се разбил руски военен хеликоптер Ми-24, като при инцидента са загинали и двамата членове на екипажа. По изчисления на медиите от началото на военната кампания на Кремъл в Сирия на 30 септември 2015 г. са загинали повече от 60 руски военнослужещи. Министерството на отбраната обаче до този момент потвърждава само за близо 40 смъртни случая. Русия призна с три дни закъснение за паднал хеликоптер в Сирия", "date": "2018.01.04", "title": "Унищожени ли са руски самолети в Сирия?"}
{"url": "http://clubz.bg/62534-oon_shte_izprati_vojnici_v_iztochna_ukrajna", "text": "Германия и Франция предлагат   обяви германският външен министър Зигмар Габриел. \"Сините каски\" трябва да да защитават териториалната цялост на Украйна.  , заяви Габриел Киев след среща с украинския си колега Павло Климкин. Мисията трябва да започне работата си преди президентските избори в Русия на 18 март, смята германският министър. 9% от европейските граждани  , сочат данни на Евростат. В България те са най-много - цели 39% от хората стоят на студено. В най-добро положение са Люксембург и Финландия, където едва 2% от населението се изправени пред този проблем. Процентът на хората, които се лишават от отопление, е започнал да спада, отчита европейската статистика. След \"Брекзит\" и  , смята бившият британски премиер Тони Блеър.  , каза той в интервю, публикувано в германския в. \"Ди Велт\". Популизмът в Европа ще завладее нови територии, ако не се решат проблемите, довели до решението Великобритания да излезе от ЕС, предупреждава Блеър. Според него блокът не бива да се бои от реформи - например временно спиране на свободното придвижване на хора в държавите от Съюза. Руската държавна компания  , твърди \"Файненшъл таймс\". По данни на шефа на \"Газпром\" Алексей Милер през 2017 г. компанията е увеличила добива на природен газ с 12.4% до 471 млрд. куб. метра. Експортът за Стария континент е нараснал с 8.1% до 193.6 млрд. куб. метра. За да защити пазарния си дял, \"Газпром\" обаче ще трябва да намали цените, защото Европа започва да внася газ от САЩ, Катар и други страни-износителки на втечнен природен газ (LNG), твърди още изданието. , заяви днес говорител на институцията в отговор на въпрос за ветото на президента Румен Радев на антикорупционния закон. Това се случва главно чрез механизма за сътрудничество и проверка, а чрез последния доклад от ноември  са отправени много ясни препоръки, изтъкна говорителят на ЕК.", "date": "2018.01.04", "title": "ООН ще изпрати войници в Източна Украйна"}
{"url": "http://clubz.bg/62538-simeonov_v_protestite_za_bansko_sa_nameseni_pari_ot_shvejcariq_i_avstriq", "text": "Това заяви днес пред бТВ вицепремиерът Валери Симеонов, чийто ресор е икономиката. Той носеше и снимки на опашки пред лифта в Банско. Вече официално: \"Юлен\" информира екоминистъра за втората кабинка Той говори броени минути, след като \"Юлен\" информира за проекта си за втори лифт в Банско и минути преди началото на протеста в София и други градове срещу застрояването на Пирин. За протестите той прозря два мотива: Валери Симеонов сподели, че на 20 декември е била открита 8-километрова писта върху глетчер в Швейцария. А на 26 декември в Австрия бил пуснат кабинков лифт, чиято линия е дълга 16 километра. Икономист и екоактивист в лют спор за Банско Така че протестите у нас били опит за саботиране на зимния туризъм. И много правилно икономистът Владимир Каролев определил тази сутрин тези хора като паркетни еколози. На въпроса не слага ли клеймо, той отвърна, че някой трябва да го направи. И призова да спрем да си играем на толерантност. След което Симеонов се скара на водещата, че оставила Сандов да сипе клевети по негов адрес. Според вицепремиера абсолютна лъжа е, че ще бъдат изсечени вековни гори. Всички такива гори са в резервати. Няма да има разширяване на концесионната територия. Не се засягат и местообитания, защото те влизат в защитените територии. Икономист и екоактивист в лют спор за Банско", "date": "2018.01.04", "title": "Симеонов: В протестите за Банско са намесени пари от Швейцария и Австрия"}
{"url": "http://clubz.bg/62543-a_dali_protivnicite_na_konvenciqta_tolerirat_domashnoto_nasilie", "text": "Насилието над жени и домашното насилие са брутално посегателство върху правата на човека и са огромен проблем в световен, европейски и национален план. Според Световната здравна организация около 35% от жените по света са били подложени на физическо и/или сексуално насилие през 2016 г. Данните на Агенцията за човешките права на Европейския съюз показват, че в Европа 1 от 3 жени над 15 г. е била подложена на физическо и/или сексуално насилие поне веднъж в живота си. Информацията за насилието над жени в България е не по-малко стряскаща – според проучване на „Алфа Рисърч“, всяка четвърта жена в България е жертва на домашно насилие. Българските неправителствени организации, които се занимават със защита на жени жертви на домашно насилие, предоставят още по-драстични данни - според национално представително изследване на фондация “Партньори България”, една от всеки 3 жени в България е подложена на насилие. Някои от тези случаи приключват със сериозни физически наранявания и дори със смърт. Що е то Истанбулска конвенция – въпроси и отговори Според данни от съдебната статистика 35 % от случаите на убийства и опити за убийства на жени са извършени от настоящ или бивш интимен партньор на жертвата. Насилието, основано на пола, включва още побоища, изнасилвания, обиди и унижения, ограничаване на свободата, изолиране на жертвата, следене и преследване на жертвата, финансов натиск, унищожаване на имущество, заплахи и физическо насилие към близки. И БСП против Истанбулската конвенция Можем ли да замълчим при тези тревожни факти? Убедена съм, че не! Като застъпник за правата на българските граждани заявявам, че насилието не може и не трябва да бъде толерирано. Затова настоявам, че конвенция, която осигурява защита срещу домашното насилие и насилието, основано на пола, трябва да бъде в сила и за България. Истанбулската конвенция е важен инструмент на Съвета на Европа срещу насилието над жени и домашното насилие. Тя задава европейски стандарт, подкрепян от държавите членки на ЕС и от самия ЕС, който я подписа на 13 юни 2017 г.  , а 17 са я ратифицирали.   членки на Съвета на Европа,  Подкрепата към нея от страна на европейските държави е обяснима, защото тя осигурява завършена правна рамка и цялостна политика с конкретни мерки за превенция, защита на жертвите и преследване на насилниците. Затова кампанията срещу Истанбулската конвенция, която се развива в момента, е трудно обяснима – дали тези, които се обявяват против Конвенцията толерират домашното насилие? Да разбираме ли, че тези, които са против ратифицирането на Истанбулската конвенция, са съгласни жени и деца да бъдат бити и насилвани, да няма строги санкции за насилниците или да не се изграждат кризисни центрове в подкрепа на жертвите? Това е сърцевината на Конвенцията - криминализиране на редица актове, свързани с домашно насилие и насилие, основано на пола, мерки за защита от насилие (забрана на извършителя да приближава пострадалото лице, жилището, местоработата и местата за социални контакти и отдих на пострадалото лице при условия и срок, определени от съда; задължаване на извършителя на насилието да посещава специализирани програми; насочване на пострадалите лица към програми за възстановяване), осигуряване на консулска и друга защита и подкрепа за българските граждани, жертви на насилие зад граница, предоставяне на специализирани услуги за подкрепа на жени, жертви на насилие и техните деца (денонощна безплатна телефонна линия; консултативни центрове за пострадали от домашно насилие или насилие, основано на пола или центрове за защита от сексуално насилие; кризисни центрове за пострадали от домашно насилие или насилие, основано на пола). Мога да се съглася обаче, че кампанията срещу ратифицирането на Истанбулската конвенция стана възможна, заради липсата на предварителен обществен дебат, в който да бъдат обяснени смисъла, значението и последиците от тази ратификация, както и заради липсата на дебат относно необходимите промени в националното законодателство. И СДС против Истанбулската конвенция: ерозирала традиционните ценности В становище Министерството на правосъдието подкрепих внасянето на Истанбулската конвенция, но само след направени промени в националното законодателство и продължавам да отстоявам тази позиция. Още повече, че предложенията са готови. В Министерството на правосъдието специална работна група от представители на институциите и неправителствени организации изготви конкретни предложения за промени в Наказателния кодекс и в Закона за защита от домашното насилие. В контекста на дебата „за и против“ ратифицирането на Истанбулската конвенция тези законодателни промени трябва да бъдат обсъдени и то възможно най-скоро. Затова призовавам Министерството на правосъдието да ги включи в пакета ратификационни документи, които предстои да изпрати в Народното събрание. Само така ще бъде проведено аргументирано обсъждане на конкретните промени в националното законодателство, на последиците от ратифицирането и ще бъдат пресечени спекулациите по темата. В този дебат ще бъдат обсъдени и резервите, които Република България може да направи във връзка с ратифицирането, тъй като тези резерви също дават възможност опредени разпоредби да бъдат изключени от приложното поле на Конвенцията за нашата държава. Убедена съм, че по този начин институциите ще успеят да разсеят нагнетяваните страхове в обществото и ще осигурят адекватна защита на жертвите на домашно насилие. Така България ще ратифицира Истанбулската конвенция с вярата на цялото ни общество, че насилието срещу жените и домашното насилие не бива да бъде толерирано, а трябва да бъде категорично осъдено. И БСП против Истанбулската конвенция И СДС против Истанбулската конвенция: ерозирала традиционните ценности", "date": "2018.01.04", "title": "А дали противниците на Конвенцията толерират домашното насилие?"}
{"url": "http://clubz.bg/62531-globa_za_turska_televiziq_pokazala_momicheta_po_shorti", "text": "Турският регулатор на електронните медии глоби телевизионна програма с близо 1 милион лири (266 000 долара) за кадри с момичета, танцуващи по шорти по време на състезание, предаде Ройтерс. Това е станало, след като зрители се оплакали от насилие над деца. Наказаната програма е ТВ8. Кадрите били от шоуто \"Ето ви талант\". В него група момичета на възраст от 7 до 11 години танцували по шорти и фланелки без ръкави. В Нова Турция: изваждайте забрадките! Действията на турския Висш съвет за радио и телевизия (ВСРТ, или RTUK) вероятно ще разгневи още критиците на властта, отбелязва Ройтерс. Те обвиняват президента Реджеп Ердоган и оглавяваната от него управляваща Партия на справедливостта и развитието (ПСР), че се опитват да отхвърлят светската държава и правата на малцинствата, гейовете и жените. Според ВСРТ кадрите на ТВ8 нарушили неговите етични правила за излъчване. Каналът бил глобен със сума, равняваща се на 2 на сто от приходите му за реклама. Според регулациите \"програми със съдържание, което може да навреди на физическото, умственото и морално развитие на децата и младежта, не могат да бъдат излъчвани\". Получените от надзорния орган сигнали били за \"неморално\" шоу. От турското Министерство на семейството и социалната политика заявили, че децата \"танцували с дрехи, които не били характерни за етапа от техните развитие и възраст\". От ВСРТ глобили и няколко музикални канала за излъчване на видеозаписи, представляващи \"една идея по-малко от еротичен филм\", допълва в. \"Хюриет\".", "date": "2018.01.04", "title": "Глоба за турска телевизия, показала момичета по шорти"}
{"url": "http://clubz.bg/62533-deputat_ot_bsp_otiva_na_syd_za_kupuvane_na_glasove_za_100_lv", "text": "Софийската градска прокуратура (СГП) внесе в Софийския градски съд (СГС) обвинителен акт срещу депутата Манол Генов от БСП и Николай Христев, на когото той дал пари за купуване на гласове. Генов е обвинен за това, че на неустановена дата в средата на месец март 2017 г. в гр. Асеновград (преди предсрочните парламентарни избори - б.р.) предоставил имотна облага (парична сума в размер на 100 лв.) на свидетел. Сумата е била предадена на свидетеля чрез обвиняемия Христев и друго лице, за да бъде дадена на жители на гр. Асеновград, с цел да бъдат склонени да упражнят избирателните си права в полза на Манол Генов като кандидат за народен представител - престъпление по чл.167, ал.4, пр.2, във вр. с ал.2, пр.2 от НК. Цацаров иска имунитета на депутат от БСП заради купуване на гласове Николай Христев е обвинен за това, че в периода от неустановена дата в средата на месец март 2017 г. до 25 март 2017 г. в гр. Асеновград, при условията на продължавано престъпление с 2 деяния, предоставил имотна облага (парична сума с общ размер 900 лв.) на две различни лица от гр. Асеновград, за да бъде дадена на другиго – жители на гр. Асеновград, с цел да бъдат склонени да упражнят избирателните си права в полза на Манол Генов като кандидат за народен представител. Първото деяние е извършено на неустановена дата през месец март 2017 г. и предоставената сума е в размер на 500 лв., а второто на 25 март 2017 г., като предоставената сума е в размер на 400 лв. - престъпление по чл.167, ал.4, пр.2, във вр. с ал.2, пр.2, във вр. с чл.26, ал.1 от НК. Още при първото оповестяване на случая през юни стана ясно, че причина за искането на имунитета на Генов е разследване, според което депутатът със съучастника си е  за да гласуват за него и партията му. Генов сам си даде имунитета и каза: Когато се разбра за акцията, прокуратурата твърдеше и съвсем отделно престъпление: Не става ясно каква е съдбата на това обвинение. Предстои насрочване на делото от съда.", "date": "2018.01.04", "title": "Депутат от БСП отива на съд за купуване на гласове за 100 лв."}
{"url": "http://clubz.bg/62541-rosen_jelev_angelov_zapodozreniqt_za_ubijstvoto_v_novi_iskyr", "text": "Това е съобщението, разпространено от МВР тази вечер по повод разследването на шесторното убийство в Нови Искър. Полицията разпространи и снимката на мъжа:   Убийството в Нови Искър: търсят рецидивист, наел вила в Луково По неофициална информация - мъжът е осъждан, през 80-те години е изтърпял присъда за педофилия. Заподозреният за шесторното убийство е регистриран в МВР за блудство. Установено е и че Ангелов непрекъснато е сменял местожителството си. Знае се и че заподозреният е добър планинар. Според данните, непотвърдени още от МВР, издирваният е поддържал непрекъснати отношения с една от жертвите - Кети Кюхова.", "date": "2018.01.04", "title": "Росен Желев Ангелов - заподозреният за убийството в Нови Искър"}
{"url": "http://clubz.bg/62536-oblekcheniq_pri_izdavaneto_na_svidetelstva_za_sydimost", "text": "Неосъжданите българи вече няма да има нужда да предоставят на администрацията свидетелства за съдимост. Това съобщават от Министерския съвет. Редът и начинът за предоставяне на електронни свидетелства за съдимост по служебен път между Министерството на правосъдието и администрации на органите на изпълнителната власт се уреждат в проект за изменение на Наредба №8 за функциите и организацията на дейността на бюрата за съдимост. Той е публикуван за обществено обсъждане от правосъдното министерство.  С промяната в тази наредба получаването на електронно свидетелство за съдимост по служебен път ще важи за българите с чисто съдебно минало. Свидетелствата ще се издават по заявление от централните и териториалните органи на изпълнителната власт чрез длъжностни лица, оправомощени да получават достъп до данните за съдимост. Министерството на правосъдието ще бъде компетентно да издава електронните свидетелства по служебен път и след подаване на онлайн заявление по образец. Няма да се събира държавна такса, а  срокът за получаване на свидетелството е до 3 работни дни. Облекчение ще има и при подаване на заявления за издаване на свидетелства за съдимост на гише в районните съдилища. Ще отпадне изискването гражданите да предоставят  . Проектът е в изпълнение на влезлите в сила от началото на годината промени в Закона за ограничаване на административното регулиране и административния контрол върху стопанската дейност. С него се променят текстове в 68 нормативни акта, като отпада изискването неосъжданите граждани да предоставят на администрацията свидетелства за съдимост. Законодателните промени са част от последователната политика на правителството за намаляване на административната тежест върху гражданите и бизнеса чрез премахване на изискването за представяне на някои официални документи на хартиен носител, отбелязват от пресслужбата на МС.", "date": "2018.01.04", "title": "Облекчения при издаването на свидетелства за съдимост"}
{"url": "http://clubz.bg/62540-dvama_golemi_propuskat_otkritoto_pyrvenstvo_na_avstraliq", "text": "Бившият №1 в света Анди Мъри и Кей Нишикори ще пропуснат Откритото първенство на Австралия по тенис, официално обявиха и двамата. Шотландецът и японецът доскоро лекуваха контузии и още не са готови за новия сезон. Те бяха заявени и за надпреварата в Бризбън, където по-рано днес Григор Димитров започна с труден успех защитата на титлата си. Григор спаси два мачбола за труден успех в Бризбън Първият за годината турнир от Големия шлем стартира на 15 януари. Мъри лекува травма в хълбока. Той не е играл от \"Уимбълдън\" насам, където беше детрониран. Кей Нишикори също не беше на корта няколко месеца през 2017-а. Азиатецът разкри, че е излекуван, но още не е готов физически за 5-сетови мачове, каквито може да има в Мелбърн. Така на ниво ATP той и Мъри се очаква да стартират годината през февруари.", "date": "2018.01.04", "title": "Двама големи пропускат Откритото първенство на Австралия"}
{"url": "http://clubz.bg/62524-bylgarite_stoqt_naj_mnogo_na_studeno_v_es", "text": "9 на сто от гражданите на държавите членки на ЕС не могат да си позволят да отопляват домовете си. Това сочат данните на Евростат за 28-те страни в съюза. Най-много те са били през 2012 г. - 11 на сто. Процентът на хората, които се лишават от отопление, е започнал да спада, отчита европейската статистика. Ситуацията е твърде различна в отделните държави. Най-големият процент от хора, които не могат да си позволят топлина у дома, е в страната, която в момента председателства ЕС. В България 39 на сто стоят без отопление. Това е над четири пъти повече от средния процент за съюза. Следват Литва и Гръция с по 29 на сто, Кипър - 24 на сто и Португалия - 22 на сто. В най-добро положение откъм топлина са в Люксембург и Финландия. Само 2 на сто от населението в двете държави стои на студено.  ", "date": "2018.01.04", "title": "Българите стоят най-много на студено в ЕС"}
{"url": "http://clubz.bg/62520-sinq_i_kyrvava_luna_se_sychetavat_v_kraq_na_qnuari", "text": "Пълно лунно затъмнение ще се съчетае с второто пълнолуние през месеца - синята луна, на 31 януари за първи път от 150 години, съобщи Фокс нюз Синята луна на 31 януари, подобно на вълчата от началото на месеца, ще е суперлуна - пълната луна се нарича така, когато е на по-малко от 364 000 километра от Земята. Когато Луната е в най-близката си точка до Земята (перигей), тя изглежда с 14 процента по-голяма и с 30 процента по-ярка, отколкото когато е в най-далечната (апогей). Заради затъмнението тя ще е червена (или кървава), макар и яркостта й да намалее, когато навлезе в земната сянка. Само една нощ преди пълнолунието Луната ще е в най-близката точка на орбитата си около Земята. Лунното затъмнение ще продължи 3,5 часа, като пълното ще е 77 минути. То ще е пълно над страните от Тихоокеанския басейн - от Аляска и Северозападна Канада до Централна и Източна Азия, Индонезия, Нова Зеландия и Австралия. Тъй като ще е посред нощ, в зависимост от това откъде се наблюдава, ще е или на 31 януари, или на 1 февруари. Лунното затъмнение ще е частично над Централна Северна Америка, Западна Азия, Индия, Близкия изток и Източна Европа, пише сайтът Спейс. От Северна Америка ще го наблюдават сутринта на 31 януари, а от противоположната част на света - когато Луната изгрява.  Следващото съчетание на синя и кървава луна ще е през 2028 г. Следващата синя луна за тази година ще е на 31 март.", "date": "2018.01.04", "title": "Синя и кървава луна се съчетават в края на януари"}
{"url": "http://clubz.bg/62532-balykov_stana_menidjyr_na_etyr_ot_anglijski_tip", "text": "Красимир Балъков беше представен днес като главен мениджър на родния си клуб \"Етър\" (Велико Търново). За назначението на един от \"четвъртите в света\" се заговори още преди дни. Целта пред Бала също е ясна - \"Етър\" да оцелее в Първа лига. А ако постигне повече - толкова по-добре, както се изрази величието. Интересна обаче е позицията на Балъков. Той ще има цялата спортно-техническа власт в \"Етър\" по британски маниер. Ще води тренировките, мачовете, ще отговаря за селекцията, а също така и за връзката на клуба с общината. В щаба му влиза досегашният играещ треньор Станислав Генчев, а също така неговите помощници Илиян Киряков и Калоян Чакъров. Няма да се разчита повече на Иван Вутов, който беше използван най-вече заради лиценза \"УЕФА Про\", какъвто Генчев не притежава, за разлика от Балъков. Бала беше селекционер в ЦСКА-София. Той опроверга информациите, че заплатата му ще е баснословна за клуб като \"Етър\". Краси увери, че не е воден от парите, а от желанието да помогна на отбора, от който някога тръгна в големия футбол. \"Виолетовите\" се събират на 8 януари и заминават на лагер в Дряново. Предвиден е лагер и в Анталия, вече са уредени повечето контроли.", "date": "2018.01.04", "title": "Балъков стана мениджър на \"Етър\" от английски тип"}
{"url": "http://clubz.bg/62545-pirin_e_v_beda_spasete_go_sega_i_vikove_ostavka_videosnimki", "text": "Хиляди хора в София и в цялата страна излязоха на протести заради променения от правителството План за управление на Националния парк \"Пирин\". Надсловът - \"Да защитим Пирин\". Най-многобройни бяха демонстрациите в столицата, в Пловдив и във Варна. Протести имаше в още няколко български града.   Коалиция \"За да остане природа в България\" организира протести в десет града срещу правителственото решение от 28 декември, което, според обясненията на управляващите, разрешава строителство на спортни съоръжения в ски зоната над Банско, която е 2% от територията на парка, и строителство на водохващания за питейна вода в 45% от територията. Според недоволните обаче изграждането на нов лифт не е икономически обосновано, а в хода на процедурата са допуснати закононарушения в полза на концесионера \"Юлен\". В София шествието от бул. \"Витоша\" през Министерския съвет и оттам към парламента и \"Орлов мост\" премина в скандирания \"Оставка\" и плакат \"Граждани срещу мафията\". Шествието имаше и музикален акомпанимент - \"Хубава си моя горо\" в изпълнение на гайдар и с подкрепа от младежи с барабани.  Екозащитници в Пловдив изразиха недоволството си от приетите от правителството промени в плана за управление на национален парк „Пирин“. Във Варна протестиращите се заканиха да продължат, докато гласът им бъде чут и настояватда бъде запазен статута на парк „Пирин“ като световен обект на ЮНЕСКО. В Русе протест имаше въпреки дъжда, а хората скандираха „Да върнем Пирин на децата ни“. Демонстрация, макар и по-малобройна, имаше и във Велико Търново.    Както е трацидия у нас в последните години - на протеста граждани от общини край Банско и самото курортно градче организираха контрапротест на пътя Е-79. В подкрепа на правителственото решение, втория лифт и развитието на ски туризма в региона. Според бТВ на място са били жители от 14 общини, редом с представители на местните власти, депутати. Според контрапротестиращите  разрешаването на строителството в Пирин е необходимо заради развитието на туризма и ще им донесе поминък. От репортаж на телевизията се разбра, че протестиращи са били извозени от Банско до международния път Е-79 с автобуси, платени от сдружението \"Бъдеще за Банско\", което е и инициатор на проявата. Изненадващо \"спонтанен\" протест в защита на строежите в Пирин имаше и в Поморие. Тази демонстрация бе организирана от социация \"Българско Черноморие\". Ето още снимки и видео от протеста в София от нашия фоторепортер Веселин Боришев:    ", "date": "2018.01.04", "title": "\"Пирин е в беда, спасете го сега\". И викове \"Оставка\" (ВИДЕО+СНИМКИ)"}
{"url": "http://clubz.bg/62521-dsb_i_da_bylgariq_vlastta_obslujva_stroitelni_meraci_na_oligarsi", "text": "Пет извънпарламентарни партии, сред които ДСБ и \"Да, България\", заявиха в декларация, че не са против изграждането на втори лифт в Банско. От партиите изтъкват обаче, че това може да стане само при спазване на закона, след екологична оценка и правен анализ, гарантиращ прозрачна и конкурентна концесионан процедура.  , се казва в декларацията. Според партиите решението  Ето пълния текст на декларацията:", "date": "2018.01.04", "title": "ДСБ и \"Да, България\": Властта обслужва строителни мераци на олигарси"}
{"url": "http://clubz.bg/62527-grigor_spasi_dva_machbola_za_truden_uspeh_v_brizbyn", "text": "Григор Димитров започна 2018 г. на сингъл с много труден успех срещу 128-ия в света австралиец Джон Милман на осминафиналите на турнира в Бризбън. Българинът изтръгна успеха с обрат - 4:6, 7:6(8), 6:3 за два часа и половина. Той спаси два мачбола в тайбрека на втория сет, а в третия реализира и затвърди ключов пробив. В Бризбън първата ни ракета защитава титлата си от миналата година. В следващия кръг Димитров, който допусна много грешки днес, но прояви здрави нерви и характер, излиза срещу британеца Кайл Едмънд (№50). Досега Григор и Едмънд са играли само веднъж на ниво ATP - през миналата година във Вашингтон и първата ни ракета измъкна труден успех с 2:1 сета. Срещата им в Бризбън е в петък и ще започне след 11 часа наше време, което означава, че Гришо има малко време за почивка. В предишните дни той постигна две победи на двойки в австралийския град, където му предстои полуфинал. Григор Димитров е полуфиналист на двойки Днес още първите геймове показаха, че Гришо го чака тежък мач срещу съперник, който няма какво да губи и има подкрепата на публиката. Все пак третият в световната ранглиста проби първи за 2:1, но последва моментален рибрейк. Играта на българина не вървеше или по-точно вървеше тежко - типично като за първи двубой не само на турнир, а и за годината. Трудно влизаше първият сервис на Димитров, той направи и огромен брой непредизвикани грешки. При 5:4 за Милман хасковлията допусна нова двойна грешка, което доведе до сетбол за австралиеца, който не чака нова покана и поведе след 6:4. Във втория сет нещата на централния корт се развиваха по аналогичен начин. Григор проби за 3:2, но феновете му отново не си отдъхнаха. Отговорът от съперника му дойде бързо - 3:3. Така се стигна до тайбрек, в който Милман набързо поведе с 3:0. Последва 3:3. Стигна се до два мачбола за 128-ия на планетата. За късмет на Димитров това ставаше при негов сервис, а той не се предаде. И когато получи втора възможност да изравни сетовете, се възползва - 1:1 след 7:6 и 10:8. В третия сет Григор подобри представянето си. Той направи брейк за 3:1, а този път не допусна рибрейк, като показа по-стабилна игра на сервис геймовете си. Затвърди за 4:1 и не изпусна инициативата до края. Джон Милман изигра един от силните мачове в кариерата си. Получиха му се страхотни отигравания при зрелищни разигравания. Добрата новина за Григор е, че измъкна двубой, в който играта не му вървеше. Или това е едно от нещата, които той промени през миналата година с помощта и на треньора Дани Валверду. А за формата му в началото на сезона е рано да се коментира.", "date": "2018.01.04", "title": "Григор спаси два мачбола за труден успех в Бризбън"}
{"url": "http://clubz.bg/62522-toni_bleyr_ima_opasnost_i_drugi_dyrjavi_da_napusnat_es", "text": "Тони Блеър, лидер на Лейбъристката партия от 1994 до 2007 г. и британски премиер от 1997 до 2007 г., се опасява, че след \"Брекзит\" и други държави ще пожелаят да напуснат съюза. Според него \"Брекзит\" трябва да бъде използван, за да се намерят отговори на проблемите, довели до решението Великобритания да излезе от ЕС. Наред с това излизането на Великобритания от ЕС трябвало да доведе до промяна в мисленето, което щяло да е от полза и за двете страни. Същевременно ЕС не трябвало да гледа на Brexit като на нещо окончателно. В решаващата за излизане на Великобритания от съюза 2018 година политическото ръководство на Европа не бивало да свива рамене и да изпада във фатализъм. Според Блеър ЕС не бива да се бои от реформи, като например временно спиране на свободното придвижване на хора в държавите от Съюза. Висшият британски политик смята също, че при разумни и необходими реформи британците щели да се помирят с Европа, а европейците като цяло щели да се сплотят. Бившият премиер на Великобритания апелира към останалите 27 членки на ЕС по време на преговорите по излизането на страната му от съюза да държат вратата за членство отворена. Това щяло да е подкрепа за проевропейските сили във Великобритания. По адрес на привържениците на \"Брекзит\", които гледат на евентуално отхвърляне на излизането на Великобритания от ЕС като на измяна на демокрацията, Блеър заявява: ", "date": "2018.01.04", "title": "Тони Блеър: Има опасност и други държави да напуснат ЕС"}
{"url": "http://clubz.bg/62523-vtoroklasnici_slagat_nosii_zaradi_gostite_ot_bryuksel", "text": "Патриотичните почини заради европредседателството на България избуяват. Всеки първи понеделник от месеца до края му, който изтича през юни, второкласници от столичното 3-то СУ \"Марин Дринов\" ще се обличат в български национални носии.  Родителите на децата от 2 \"а\" клас на столичното училище \"Марин Дринов\", техните родители, учителката им и те самите решили да посрещнат българското европредседателство по нетрадиционен начин - тържествено, съобщи БНТ. За първи път сложили носиите тази сряда, тъй като понеделник е бил неучебен ден поради новогодишната ваканция. Репортажът на БНТ показва колко знаят децата за Евросъюза и как  Второкласниците и тяхната учителка имат и друга идея - министрите и евродепутатите, които ще посетят България, да заседават също с българска национална носия. А защо това да не стане и униформа на второкласниците, реторично пита репортерката на БНТ в края на репортажа.", "date": "2018.01.04", "title": "Второкласници слагат носии заради гостите от Брюксел"}
{"url": "http://clubz.bg/62529-v_uchilishta_v_sofiq_kolko_pari_poluchavat_mama_i_tati", "text": "Анкета сред деца в близо стотина начални училища в столицата смути родители. Във въпросника, изготвен за целите на Столичната община в борбата й с мръсния въздух, деца от II до V клас се питат какви са доходите на родителите им, както и на коя улица и номер живеят. Анкетата е анонимна, а целта й е да достигне до 6000 домакинства в София. Други родители допълват, че дори и анкетата да се води анонимна, класният ръководител не би пропуснал да хвърли едно око на улицата и номера, попълнени от детето, за да се ориентира за кого става въпрос. Има и гласове за сезиране на Агенцията за закрила на детето. Някои са притеснени дори, че дете може да се смути, че в дома на другарчето му по чин имат по-високи доходи. Родители питат и каква е гаранцията, че събраните данни няма да се използват за други цели. Трети пък нямат проблем с въпросника, донесен от децата им вкъщи и дори го адмирират, още повече, че е посветен на каузата подобряване на качеството на въздуха в София. И насърчават всички граждани да участват активно в подобен род допитвания.  Анкетата е изготвена от неправителствената организация Фондация \"Енергийна агенция Пловдив\" по проекта на Столичната община \"Програма за управление на качеството на атмосферния въздух на територията на Столична община\". От СО молят Регионалното управление на образованието-София, с началник Ваня Кастрева, да сведе въпросника на директорите на училищата. Кастрева   в най-малко в 5 паралелки да бъдат раздадени въпросници, чрез които да бъдат анкетирани родителите на децата. Конкретно проучването е за това какви енергийни източници за отопление и вода се използва в софийските домакинства. От фонцадията обясниха пред Клуб Z, че този род проучвания са добра европейска практика за събиране на подобна информация и тя вече е прилагана в България. \"Енергийна агенция Пловдив\" работела за първи път със Столичната община, но е пускала подобни въпросници в Пловдив, Бургас, Видин, Смолян и др. градове.  На въпрос трябва ли да се анкетират деца, от фондацията посочиха, че а) било образователно за самите деца и б) във възрастта в началното училище най-добросъвестно се попълвали анкетите. Методиката била предложена на общината от НПО-то,  , а самото попълване е доброволно и не противоречало на образователния закон. От фондацията казаха още, че са спечелили поръчката с конкурс, но отказаха да назоват на каква стойност е. Самата поръчка не се открива на сайта на общината или на Агенцията по обществените поръчки. Иначе сред целите, които НПО-то само си е поставило, освен \"разработване на стратегии, програми и планове за действие за енергийна ефективност, възобновяеми енергийни източници и управление на мобилността на местно и обшинско и регионално ниво\", е записано и \"предоставяне на информация, обучения и лобиране за използването на ВЕИ\" (възобновяеми енергийни източници). Ваня Кастрева не отговори на многобройните ни позвънявания.  Ето кои столични училища (засега) са включени в допитването: 160 ОУ, 171 ОУ, 172 ОУ, 176 ОУ, 177 ОУ, 179 ОУ, 83 ОУ, 84 ОУ, 155 ОУ, 191 ОУ, 200 ОУ, 201 ОУ, 202 ОУ, 5 ОУ, 50 ОУ, 52 ОУ, 64 ОУ, 86 ОУ, 152 ОУ, 115 ОУ, 116 ОУ, 156 ОУ, 159 ОУ, 162 ОУ, 75 ОУ , 92 ОУ, 147 ОУ, 48 ОУ, 58 ОУ, 59 ОУ, 60 ОУ, 100 ОУ, 61 ОУ, 62 ОУ, 70 ОУ, 146 ОУ, 175 ОУ, 42 ОУ, 49 ОУ, 106 ОУ, 124 ОУ, 43 ОУ, 199 ОУ, 53 ОУ, 72 ОУ, 109 ОУ, 148 ОУ, 78 СУ, 33 ОУ, 106 OУ,103 ОУ, 16 ОУ, 63 ОУ, 102 ОУ, 141 ОУ, 82 ОУ, 4 ОУ, 65 ОУ, 89 ОУ, 150 ОУ, 163 ОУ, 46 ОУ, 67 ОУ , 76 ОУ, 136 ОУ, 20 ОУ, 41 ОУ, 104 ОУ, 126 ОУ, 107 ОУ, 120 ОУ, 122 ОУ, 139 ОУ, 25 ОУ, 34 ОУ,142 ОУ с РЧО, 43 ОУ, 45 ОУ, 112 ОУ, 129 ОУ, 6 ОУ, 38 ОУ, 11 ОУ.", "date": "2018.01.04", "title": "В училища в София: Колко пари получават мама и тати?"}
{"url": "http://clubz.bg/62526-ubijstvoto_v_novi_iskyr_tyrsqt_recidivist_nael_vila_v_lukovo", "text": "Най-вътрешният кръг разследващи вече е \"сглобил\" историята, която стои зад безпрецедентното шесторно убийство в Нови Искър - остават доказателствата. Това загатнаха източници на Клуб Z, след като стана ясно, че от сутринта близкото до Нови Искър с. Луково е блокирано от полиция и жандармерийски части. Стълпотворението на мястото е буквално потресаващо - излъчиха основните телевизии. Става въпрос за личен състав полиция, извозван направо с бусове, поне 4 камионетки на жандармерията, джипове с началници, оперативни работници и др. Търсеният е   казаха нашите източници. Става въпрос за човек, който е етнически българин, допълниха те. Според наши данни - той е сериозно познат на полицейската система. По информация на \"24 часа\" мъжът се казва Росен на над 50 г. По-късно бе уточнено в различни медии, макар все още неофициално, че фамилията на заподозрения е Ангелов. Според данните до момента мъжът е лежал в затвора за изнасилване, блудства и други сексуални престъпления. Село край Нови Искър \"почерня\" от полиция Според предположения, едва ли ще излезе, че историята е \"мафиотска\" и засяга фирмите на покойния Неделчо Юнаков - работна теза № 1, което изтъкна вчера главният секретар на МВР Младен Маринов. Проверяват убития Неделчо Юнаков от Нови Искър за ДДС измами Луково е много близо до гр. Нови Искър, макар че двете са буквално по ръба от двете страни на границата между София-град и областта. След като петима - Неделчо Юнаков, синът му Георги, доведената дъщеря Нанси и гаджето й Боби, както и бабата, бяха открити убити във фамилната къща в града, майката Кети бе намерена в гората на километри - именно в посока на Балкана. Масираната кампания днес се ръководи обаче от СДВР. Полицията и спецчастите са с дългоцевно оръжие, което става само с извънредна заповед на ръководството. Проверяват убития Неделчо Юнаков от Нови Искър за ДДС измами", "date": "2018.01.04", "title": "Убийството в Нови Искър: търсят рецидивист, наел вила в Луково"}
{"url": "http://clubz.bg/62528-aktivi_za_133_miliarda_osvetiha_v_cyurih", "text": "През 2017 г. Цюрих, най-големият и най-богат кантон в Швейцария, отчита трикратно увеличаване на гражданите, укрили данъци, които са се предали на властите, предаде Ройтерс.  \n\tФинансовият департамент на кантона съобщи, че 6150 данъкоплатци са обявили м.г. скрити активи, което надминава тройно рекорда от 2016 г. и е извадило на светло доходи за 1.3 млрд. швейцарски франка ($1.33 млрд.).  Властите засега са успели да обработят само половината от случаите, но очакват сумата да се увеличи. Над 100 страни се включват в програмата за автоматичен обмен на данъчна информация на Организацията за икономическо сътрудничество и развитие като част от световната кампания за борба с укриването на данъци. Целта на споразумението е да гарантира, че властите на страната, в която гражданите дължат данъци, имат данни за офшорните им сметки.  Швейцария, най-големият световен център за управление на офшорни активи, тази година ще получи за първи път информация от други страни, която ще започне с данни, събрани през 2017 г.  \n\tПрез 2010 г. страната въведе разпоредби, които позволят на данъкоплатците еднократно да обявят недекларирани активи, без да ги заплашва глоба. В България Наказателният кодекс предвижда от 1 до 6 години и глоба до 2000 лв. за укрити данъци в особено големи размери. Цюрих съобщи, че данъчната служба увеличава персонала на подразделението, което се занимава с данъчни \"самопризнания\", благодарение на което броят на обработените случаи се е удвоил до 3800 годишно. Заради тези усилия постъпленията в хазната са се увеличи с допълнителни 104 млн. швeйцарски франка.  От подобни дела кантонът Люцерн е събрал допълнително 15.5 млн. франка налози м.г., отчитайки увеличаване на броя на делата, но и намаляване на декларираните суми.", "date": "2018.01.04", "title": "Активи за $1.33 милиарда осветиха в Цюрих"}
{"url": "http://clubz.bg/62535-veche_oficialno_yulen_informira_ekoministyra_za_vtorata_kabinka", "text": "Вече официално - концесионерът на ски зоната в Банско - \"Юлен\" АД, информира министъра на околната среда и водите Нено Димов за намеренията си да строи втори кабинков лифт. Днес двете страни се срещнаха в екоминистерството. На министъра бе представен идейният проект за втори лифт, който преди дни концесионерът показа в медиите, посочиха от МОСВ. От \"Юлен“ АД заявили, че ще наемат проектанти, които да определят по геодезичен начин точното трасе за втората кабинка и да изготвят мотивирано предложение. Като следваща стъпка концесионерът предвижда да се обърне към кмета на община Банско с искане за започване на процедура по изготвяне на Подробен устройствен план (ПУП), който подлежи на екологична оценка. Участниците в срещата уверили Димов, че ще бъдат спазени всички процедури, предвидени в екологичното законодателство, допълниха от ведомството на Нено Димов. \"Юлен\" показа проекта за втори лифт над Банско (КАРТА) Отделно концесионерът разпространи до медиите позиция: ", "date": "2018.01.04", "title": "Вече официално: \"Юлен\" информира екоминистъра за втората кабинка"}
{"url": "http://clubz.bg/62518-zakonoproekt_v_kaliforniq_samo_chisti_koli_sled_2040_g", "text": "От 2040 г. всяка нова кола в щата Калифорния, САЩ, няма да излъчва каквито и да е емисии. Това предвижда нов законопроект, съобщи Engadget. Той ще забрани купуването на нови автомобили с двигатели с вътрешно горене. Идеята е на депутата от местния парламент Фил Тинг от Сан Франциско. Китайски автогигант минава само на електромобили И отбелязва, че колите, които се движат с изкопаеми горива, са отговорни за близо 40% от емисиите на парникови газове на Калифорния. Забраната влиза в сила далеч в бъдещето - на 1 януари 2040 г., ако бъде приета. Тя ще се комбинира с политиката на губернатора Джери Браун, който иска в щата да има 1,5 млн. \"чисти\" автомобили до 2025 г. Крайната цел е до 2050 г. вредните емисии да се намалят с 80% спрямо 1990 г. В момента в Калифорния има около 300 000 електромобила, но елиминирането на продажбата на автомобили с изкопаеми горива, дори за 22 години, е тежка задача. Около 2,1 млн. автомобила са продадени за 2016 г., и едва 1,9% от тях са били без никакви емисии. Най-големият проблем е инфраструктурата за зареждане на електромобилите, но зареждачките както в Калифорния, така и в цялата страна бавно.", "date": "2018.01.04", "title": "Законопроект в Калифорния - само чисти коли след 2040 г."}
{"url": "http://clubz.bg/62519-germaniq_predlaga_oon_da_prati_miroopazvashti_sili_v_iztochna_ukrajna", "text": "Германия и Франция ще предложат на Съвета за сигурност на ООН изпращане на мироопазваща мисия в Източна Украйна, обяви германският външен министър Зигмар Габриел. Въоръжените сили на организацията трябва да защитават териториалната цялост на Украйна, каза още той. Зигмар Габриел беше на планирана визита в украинската столица, където се срещна с колегата си Павло Климкин. Двамата са обсъдили мерки за запазването на териториалната цялост на Украйна и Габриел смята, че Сините каски биха изгали жизненоважна роля и ще донесат \"продължително спиране на огъня\" в Източна Украйна. Президентските избори в Русия не трябва да са фактор при решението на ООН за установяване на мироопазваща мисия. ЕС към Украйна: Първо реформи, после преговори за членство Руският президент Владимир Путин подкрепя установяването на мисия на ООН, но само по разграничителната линия между украинските сили и сепаратистите в Източна Украйна. Кремъл твърдо се противопоставя на присъствие на чуждестранни военни по границата между Русия и украинските територии, които не се подчиняват на властта в Киев или на територията, контролирана от сепаратистите. Западните съюзници на Украйна обаче искат по-значима роля на мироопазнащите сили на ООН в потушаването на конфликта, при който са убити над 10 300 души от 2014 г. Посещението на германския министър в Киев е няколко дни след като Вашингтон обяви, че ще доставя оръжия на Украйна, включително противотанкови ракети - решение, което разгневи Москва. Според Климкин обаче, оръжията ще бъдат използвани само с отбранителни цели при евентуална провокация от страна на Русия. Габриел обаче постави решението на САЩ под въпрос: Двамата външни министри трябваше да посетят разграничителната линия между украинските сили и сепаратистите в Източна Украйна, но пътуването беше отменено заради лошото време. Очаква се то да се състои по-късно този месец, когато Габриел и Климкин ще посетят офис на Организацията за сигурност и сътрудничество в Европа и няколко населени места.", "date": "2018.01.04", "title": "Германия предлага ООН да прати мироопазващи сили в Източна Украйна"}
{"url": "http://clubz.bg/62513-trymp_zaplashva_bivshiq_si_strateg_sys_syd_zaradi_razkritiq_v_kniga", "text": "Адвокатите на американския предизент Доналд Тръмп обвиниха бившия главен стратег на Белия дом Стив Банън, че е нарушил споразумение за конфиденциалност с разкритията си в книга и го заплашиха с дело. Банън е дал интервю за бившия колумнист в \"Гардиън\" Майкъл Улф, в което разкрива подробности за предизборната кампания и първите дни от мандата на Тръмп. Адвокатите на Тръмп поискаха книгата да не излиза на пазара. Юристите на Тръмп са изпратили писмо до Банън, с което го \"съветват\" да се въздържа от подобни коментари и заплашват със съдебни дела. Според говорителката на Белия дом Сара Сандърс \"95% от интервютата в книгата\" на Улф са направени по молба на бившия главен стратег. Расист и антисемит стана главен стратег на Тръмп Книгата  на бившия коментатор на \"Гардиън\" Майкъл Улф, която излиза на пазара следващия вторник, описва любопитни задкулисни ситуации. Книгата е написана въз основа на над 200 интервюта с Тръмп, с висши представители на Белия дом и други лица.  В нея Стив Банън нарича и   срещата от юни 2016 г. на група руснаци със сина на Доналд Тръмп и с водещи представители на предизборната кампания на баща му, предаде агенция Ройтерс, цитирана от БТА. Банън твърди, че разследването за евентуален сговор между хора от кампанията на Тръмп и Русия ще се фокусира върху прането на пари. Той изразява изумление от срещата, състояла се в \"Тръмп тауър\" в Ню Йорк. На нея е присъствала руската адвокатка Наталия Веселницкая, за която се твърди, че е предлагала компрометиращи сведения за кандидат-президента на Демократическата партия Хилъри Клинтън. В срещата са участвали и зетят на Тръмп Джаред Къшнър и шефът на предизборния щаб Пол Манафорт - първият обвиняем по разследването за руската намеса в американските избори. Първият обвиняем по делото за руската връзка в САЩ съди прокурора Доналд Тръмп заяви, че Банън е загубил разсъдъка си. Стив Банън бе ръководител на кампанията на Тръмп в месеците преди неговото избиране за президент. Той обаче зае този пост след срещата, която коментира в книгата. Когато Тръмп стана президент на САЩ, Банън стана главен стратег на Белия дом - пост, от който бе уволнен през август. Книгата обаче съдържа и други неочаквани разкрития, като това, че  , а самият Тръмп, както и повечето хора в щаба му, гледал на участието в надпреварата като на трамплин за кариера в телевизията или политиката, предава БТА. Според Улф настоящата първа дама Мелания Тръмп била ужасена от перспективата за победа на съпруга си. Когато в нощта след изборите станало ясно, че Тръмп всъщност печели пред Клинтън и отива в Белия дом, Мелания избухнала в сълзи и то не от радост. Директорът по комуникациите на първата дама отхвърли тези твърдения и каза, че книгата трябвало да се продава на щанда за преоценена фантастика. Според Улф дъщерята на президента Иванка Тръмп и зет му Джаред Къшнър са сключили сделка кой от тях един ден да се кандидатира за президент. Иванка хранела надежди първата жена президент на САЩ да е не Хилари Клинтън, а тя. Първият обвиняем по делото за руската връзка в САЩ съди прокурора", "date": "2018.01.04", "title": "Тръмп заплашва бившия си стратег със съд заради разкрития в книга"}
{"url": "http://clubz.bg/62510-i_kat_vleze_v_borbata_s_mrysniq_vyzduh_v_sofiq_spira_stari_koli", "text": "И КАТ става част от усилията на Столичната община и Министерството на околната среда да се пребори мръсният въздух в столицата. От днес столичните пътни полицаи започват акция за замервания на МПС-тата за вредни емисии с газанализатори. Амбицията на министър Нено Димов е с такива устройства да бъдат оборудвани катаджиите в цялата страна. Столичната КАТ бе оборудвана със седем газанализатора, закупени от общината за 70 000 лева. Идеята е да се замерват автомобилите още при регистрацията им в КАТ, както и при проверки на пътя. На пътя фокус ще са старите автомобили. Коли, надвишаващи нормите още при прегледа пък няма да бъдат регистрирани. Желаещите превантивно да проверят колко замърсяват автомобилите им, ще могат да направят това в рамките на следващия месец в КАТ. Столичани излизат днес срещу мръсния въздух На официалното предаване на уредите присъстваха кметът Йорданка Фандъкова и екоминистърът Нено Димов. По думите й анализите сочели, че около 60% от замърсяването идва от автомобилите, а около 40 на сто - от битовото отопление. Фандъкова посочи още, че се надява на по-строг контрол от страна на пунктовете, които извършват годишните технически прегледи, които също правят замервания на МПС-тата. Какъв въздух дишаме днес? Проверете сами Зам.-директорът на СДВР Антон Златанов пък даде заявка, че замърсяващи въздуха коли изобщо няма да бъдат регистрирани. Той посочи още, че през последните години кражбите на катализатори са намалели. На въпрос дали в следствие от новите мерки пак ще се увеличат, Златанов увери, че успоредно с акцията с газанализаторите, патрулиращи полицаи ще обръщат специално внимание през нощта на паркингите. Началникът на \"Пътна полиция\" Тенчо Тенев пък допълни, че фокус на уличните проверки ще са старите автомобили. Ако се установи, че са големи замърсители, ще бъдат спирани от движение до отстраняване на проблема, даде заявка той. Нено Димов пък обеща да лобира пред правителството за отпускане на средства за газанализатори за цялата страна, както и за това МВР да може да стане бенифициент по ОП \"Околна среда\". План Б на София: Мръсен въздух - билетче за левче Темата с мръсния въздух в София се поставя все по-активно от гражданите като централна за столицата. С приемането на бюджета си за 2018 г., \"Московска\" 33 разписа и специален план за подобряване на чистотата на въздуха, предвиждащ евтин билет за градския транспорт и скъпи паркинги в центъра на града в най-критичните дни. В същото време столичани се оплакват от неадекватно подаване на информацията за въздуха и създадоха своя мрежа за измервания. Няколко столични квартала пък многократно излизаха на протест заради замърсения от горенето на отровни материали в близост въздух. По традиция през зимата заради отоплителния сезон, скача и нивото на фини прахови частици във въздуха. От \"Московска\" 33 обещаха т.нар. Зелена карта, която онлайн ще локализира какъв вид отопление се използва в даден район и замърсител ли е то. Какъв въздух дишаме днес? Проверете сами План Б на София: Мръсен въздух - билетче за левче", "date": "2018.01.04", "title": "И КАТ влезе в борбата с мръсния въздух в София, спира стари коли"}
{"url": "http://clubz.bg/62517-bryuksel_raboti_sys_sofiq_v_borbata_s_korupciqta", "text": "Това заяви днес говорител на Европейската комисия, предаде БТА. Румен Радев наложи вето на антикорупциония закон (МОТИВИ) Така говорителят отговори на въпрос, свързан с наложеното от президента Румен Радев вето на закона за противодействие на корупцията и за отнемане на незаконно придобито имущество.", "date": "2018.01.04", "title": "Брюксел работи със София в борбата с корупцията"}
{"url": "http://clubz.bg/62515-poslanik_makarov_kakvo_bi_bila_bylgariq_bez_dejstviqta_na_aleksandyr_ii_snimki", "text": "Това заяви днес в приветственото си слово руският посланик у нас Анатолий Макаров, предаде \"Фокус\". Той участва в молебена в църквата \"Света Неделя\" по повод 140 г. от освобожождаването на София, извършено от руските войски. Той допълни, че днес понякога може да се чуе, че не бива да се живее с миналото, че е крайно време да се зареже благодарността към руските освободители и да се премине към новите идеали.   Според него да помним подвига на нашите предци не означава да живеем с миналото. А означава да бъдем благодарни потомци, достойни за свободата и щастието, извоювани с цената на многохилядни жертви.      ", "date": "2018.01.04", "title": "Посланик Макаров: Какво би била България без действията на Александър II? (СНИМКИ)"}
{"url": "http://clubz.bg/62507-vsichki_kompyutyrni_ustrojstva_po_sveta_s_opasna_uqzvimost", "text": "Почти всички компютърни устройства по света имат ключови уязвимости в процесорните си чипове, съобщи БиБиСи. Става дума както за компютри, лаптопи, така и за смартфони, таблети и други - уязвимостта е хардуерна и засяга чипове, произвеждани от гигантите Intel, AMD и ARM. Само първите две компании са произвели повечето процесори за последното десетилетие. Уязвимостите позволяват хакването на лични данни, макар досега да няма нито един сигнал за такъв случай. Те са две - кръстени Meltdown и Spectre. Първата позволява на приложенията да четат произволна област от паметта на процесора, включително и паметта на ядрото, тоест достъп до каквито и да е данни. Тази уязвимост е налице при процесорите на Intel и ARM64. Втората пък се открива и в чипове на AMD и дава възможност да бъдат получени данни от различни приложения, работещи на процесора, но не и ядрото. Най-много са засегнати чипове на Intel, чиито акции получиха сериозен удар след съобщаването на новината. Според източници на БиБиСи проблемът е известен в технологичните среди от 6 месеца, но всички запознати, от програмисти и разработчици до експерти за сигурност, са подписали споразумения за неразкриване на информация. Планът е бил в този период да се работи за премахване на проблемите. Планът е сработил - още през декември Apple частично са запушили уязвимостта чрез пач за macOS, а ядрото на Linux е обновено. Обновена е и мобилната операционна система Android. Специалистите препоръчват да обновите операционната система на устройството си.", "date": "2018.01.04", "title": "Всички компютърни устройства по света - с опасна уязвимост"}
{"url": "http://clubz.bg/62506-mrysen_kyrvav_i_s_mnogo_seks", "text": "Известният сценарист Дейвид Скарпа заяви, че ще преобрази прочутия блокбъстър с Елизабет Тейлър и Ричард Бъртън в \" , съобщава британският \"Телеграф\". Скарпа, написал сценария на един от най-популярните филми в сезона на наградите \"Всичките пари на света\" на Ридли Скот, е бил прикрепен към злополучния проект за Клеопатра, който различни холивудски асове се опитват да реализират от няколко години. Римейкът вече привлече вниманието на режисьори от тежката категория като Дейвид Финчър и Анг Лий, но в крайна сметка бе поверен на Дени Вилньов, който направи продължението на \"Блейд рънър\" (2017) и \"Първи контакт\" (2016). Стоящото зад проекта студио \"Сони\" ще се опита да овладее историческото разточителство на оригинала от 1963 г., който беше толкова бомбастичен, че почти докара до фалит \"Туентиът Сенчъри Фокс\". Скарпа има по-различни планове. Пред \"Холивуд рипортър\" сценаристът бе по-обстоятелствен: Неговата версия на \"Клеопатра\" можела да предложи по-феминистки поглед към египетската царица. Скарпа може да е решил за гледната точка на Клеопатра, но преди да стигне дотам, ще трябва да се съобрази и с гледната точка на Вилньов, както подчертава пред Collider: Относно ролята на Клеопатра имена на актириси засега не се споменават официално. Но в някои от имейлите, изтекли при разбиването на пощата на \"Сони\" през 2015-а, имаше намеци, че Анджелина Джоли би искала да играе Клеопатра, режисирана от Дейвид Финчър.", "date": "2018.01.04", "title": "\"Мръсен, кървав и с много секс\""}
{"url": "http://clubz.bg/62509-izrael_vyrvi_kym_smyrtna_prisyda_za_terorizym", "text": "Парламентът на Израел прие на първо четене проектозакон, предвиждащ смъртна присъда за терористите, предаде Нюз.Ру-Израел. \"За\" гласуваха 52-ма депутати от Кнесета. 49 бяха против. Проектозаконът е по идея на партията \"Наш дом Израел\" на министъра на отбраната Авигдор Либерман. От парламентарната трибуна той бе подкрепен и от премиера Бенямин Нетаняху. Ердоган е на ръба да върне смъртната присъда Според проекта терорист може да бъде осъден на смърт само с обикновено мнозинство, а не с пълно единодушие от страна на членовете на съдебния състав, каквото е изискването сега. Смъртната присъда в Израел де юре не е отменена, но де факто не се прилага и не се иска от прокурорите. За цялата 70-годишна история на еврейската държава там са изпълнени само две екзекуции. През 1948 г., по време на войната за независимост, на смърт за измяна е осъден капитан Меир Тувински. Впоследствие обаче той е напълно реабилитиран. През 1962 г. е обесен нацисткият военнопрестъпник Адолф Айхман, считан за бащата на Холокоста. Той е похитен от Аржентина и докаран в Израел. ЕС осъди гласуването в Кнесета.", "date": "2018.01.04", "title": "Израел върви към смъртна присъда за тероризъм"}
{"url": "http://clubz.bg/62511-selo_kraj_novi_iskyr_pochernq_ot_policiq", "text": "Село Луково в близост до Нови Искър, където беше извършено брутално шесторно убийство, почерня от полиция и спецчасти, предадоха няколко телевизии. По неофициална информация акцията е свързана с безпрецедентното престъпление, което стана в новогодишната нощ. Трупът на Кети от Нови Искър - в геран, похлупен с капак В селото пристигнаха няколко буса с полицаи, предаде бТВ. Според Нова тв участват дори и военни. От МВР нито отрекоха, нито потвърдиха, че операцията е свързана с жестокото престъпление. Според кмета на селото Румен Колев има много полицаи във вилната зона, при това те са от 7 ч. там. Издирват непознато за него лице, видял е снимката му. Проверяват убития Неделчо Юнаков от Нови Искър за ДДС измами Извършителят все още не е установен, след като разследващите категорично отхвърлиха битувалата първоначално хипотеза за масово убийство и самоубийство на някой от фамилията. На брифинг в сряда главният секретар Младен Маринов направи паралел с фирмената дейност на Неделчо Юнаков. Справка в Търговския регистър показва, че жертвата Неделчо Юнаков е бил управител на фирмата \"Бау Консултинг Мениджмънт\". Тя е била прехвърлена на мъж от Лом на име Камен Благоев. Според регистъра, той притежава десетки фирми.  \"Бау Консултинг Мениджмънт\" е била изпълнител по европроект по ОП \"Регионално развитие\", започнат през 2012-а година.  Не е намерено и оръжието, но се знае, че убиецът е боравил професионално с него. Местил е телата, преди да напусне местопрестъплението. Трупът на Кети от Нови Искър - в геран, похлупен с капак От разказите на роднините на едно от убитите момчета – 18-годишният Боби Иванов, става ясно, че е можело да е има и седма жертва – 12-годишно момче, което в последния момент се е отказало да празнува с простреляното семейство. Именно то е открило телата на убитите. Бивши МВР шефове: Убийството е лично - 95% ги разкриват Луково е от най-предпочитаните от столичани \"виладжийски\" села по Искърското дефиле. То е почти веднага след гр. Нови Искър, но вече е на територията на София-област.  Проверяват убития Неделчо Юнаков от Нови Искър за ДДС измами Трупът на Кети от Нови Искър - в геран, похлупен с капак Бивши МВР шефове: Убийството е лично - 95% ги разкриват", "date": "2018.01.04", "title": "Село край Нови Искър \"почерня\" от полиция"}
{"url": "http://clubz.bg/62502-i_sds_protiv_istanbulskata_konvenciq_erozirala_tradicionnite_cennosti", "text": "Съюзът на демократичните сили (СДС) разпространи декларация срещу решението на българското правителство да предложи на Народното събрание да ратифицира Истанбулската конвенция. СДС, който е част от Реформаторския блок, предлага „добрите мерки от Истанбулската конвенция, без спорните параграфи“, да бъдат приети в националното законодателство и по този начин да бъде гарантирана защитата на жените и децата от насилие. Срещу приемането на Истанбулската конвенция се обявиха още \"Обединени патриоти\" и БСП. И БСП против Истанбулската конвенция СДС предупреждава, че според текстове на Истанбулската конвенция, държавите, които я ратифицират, „ще трябва да дават статут на бежанец на всеки чужденец, който в родината си е преследван заради „особености на пола”. Това ще улесни легалното пребиваване в Европа на хора, които ще се позовават на трудно доказуеми причини за тяхното основание да търсят убежище“. Що е то Истанбулска конвенция – въпроси и отговори СДС призовава Българската православна църква също да изрази позиция.   Ето цялата декларация на СДС: Що е то Истанбулска конвенция – въпроси и отговори", "date": "2018.01.04", "title": "И СДС против Истанбулската конвенция: ерозирала традиционните ценности"}
{"url": "http://clubz.bg/62505-severnokorejska_raketa_padnala_vyrhu_grad", "text": "Севернокорейска балистична ракета паднала върху град при неуспешно изстрелване и нанесла сериозни щети на индустриални или селскостопански постройки. Това разкрива специализираното американско издание \"Дипломат\", като се позовава на правителствен източник от САЩ. Инцидентът станал още на 28 април 2017 г., но се разкрива едва сега. Тогава имало и още две неуспешни изстрелвания. Ако Северна Корея изстреля ракета по САЩ... (АНИМАЦИЯ) Ракетата със среден обсег \"Хвасон-12\" се издигнала на не повече от 70 километра височина след изстрелването й. Тя прекарала във въздуха само 1 минута, след което поради повреда изгаснали двигателите на първата й степен. И се стоварила върху град Токчхон, където живеят 237 000 души. Възможно е взривяването на ракетата да е било доста силно поради големия обем неизразходвано гориво. Не се казва нищо за жертви. Журналистите смятат, че дори да ги е имало, те са били малко на брой, тъй като ракетата паднала върху постройките в извънработно време. Провалът от 28 април заслужава по-сериозен анализ, отбелязва \"Дипломат\". Причината е, че Северна Корея продължава да извършва изпитания на различните си балистични ракети от редица нови полигони, открити през 2017 г. Така Пхенян вероятно иска да покаже гъвкавостта на ракетните си войски. Ракети са били изстрелвани дори от забранена за достъп зона на летище \"Сунан\" в Пхенян, което е главен входен и изходен пункт за гражданската авиация. Оттам в страната влизат и повечето чужденци с изключение на китайците. И затова има сериозен риск подобни инциденти да се случат в небето над столицата или други по-гъстонаселени райони на КНДР. С тези заплахи може да бъде обяснено дори защо Северна Корея е избрала пристанищния град Синпо за първоначално място на първия от неуспешните теста на \"Хвасон-12\" през април. При провал на ранен етап при полет над море шансовете да бъдат поразени хора или инфраструктура са доста по-малки. След тези случаи в Синпо не са извършвани изпитания. През април повечето съобщения за провала на изстрелването били, че КНДР е изстреляла една ракета, която е паднала по време на полета. Тихоокеанското командване на САЩ съобщило, че ракетата била изстреляна близо до летище \"Пукчхан\", откъдето преди това не е правено такова нещо. Изпитанието на 28 оприл всъщност било третото за \"Хвасон-12\". По-късно ще стане ясно, че тази ракета е основна част от междуконтиненталната балистична ракета \"Хвасон-14\", показана след няколко месеца. Въпреки трите неуспеха през април \"Хвасон-12\" била изстреляна успешно на 14 май. Севернокорейският лидер Ким Чен Ун присъствал и на трите неуспешни опита. Това става ясно от снимки, показани на тържествен концерт през юли в чест на успеха с \"Хвасон-14\". И не крие радостта си при изстрелванията.", "date": "2018.01.04", "title": "Севернокорейска ракета паднала върху град"}
{"url": "http://clubz.bg/62512-turskiqt_mvr_shef_prizova_da_se_chupqt_krakata_na_dilyrite", "text": "Турският министър на вътрешните работи Сюлейман Сойлу призова полицаите да чупят краката на наркодилърите, като заяви, че той поема отговорността за подобни действия, предаде Анадолската агенция. \"Нека ме обвинят. Каквото и да е престъплението, дори и да е затвор за 5, 10 или 20 години, аз ще застана зад него. Търговците на наркотици по нищо не се различават от терористите и трябва да бъдат третирани по същия начин\", заяви Сойлу. Той съобщи, че поставената извън закона Кюрдска работническа партия (ПКК) и военните й крила печелят 1.5 милиарда долара годишно от търговията с наркотици. Турският вътрешен министър предупреди, че увеличеното с 87% производство на опиум в Афганистан през миналата година ще доведе до увеличаване на контрабандата през Турция. Обвързването на ПКК с трафика на дрога датира още от 80-те години на миналия век, когато и тогавашната социалистическа власт в България си \"партнираше\" с Кюрдската работническа партия. Според европейски анализатори от края на 90-те години ПКК започва да генерира приходи от 300 млн. до 500 милиона долара годишно от търговията с дрога. Трафикантите са задължени да плащат данък на ПКК, която контролира и двете страни на границата между Турция и Иран и част от тази между Турция и Ирак. Дори и през 2013 г. трафикантите на дрога казват, че е невъзможно да пресекат границата, без да плащат на ПКК и че само тези, свързани със самата Кюрдска работническа партия, са освободени от налога.  България все така остава основен канал за трафика на наркотици от Югоизточна Азия към Европа, констатира неизменно всеки ежегоден доклад на Държавния департамент на САЩ. Въпреки че още от времето на тоталитарния режим страната ни е на пътя на дрогата, МВР и митниците не представят данни за заловените наркотици, които стават все по-малко. Последните известни са от 2016 г., когато стана ясно от отговор на тогавашния вътрешен министър Румяна Бъчварова, че страната ни е поставила антирекорд по заловени наркотици - 50 грама кокаин и 63 килограма хероин.", "date": "2018.01.04", "title": "Турският МВР-шеф призова да се чупят краката на дилърите"}
{"url": "http://clubz.bg/62514-ne_minavajte_kym_rumyniq_syrbiq_ili_makedoniq_borete_se_tuk_za_svoeto", "text": "В Северозападна България искали да се отделят, за да минат към Румъния. Вероятно искат да се спасят, преди някой „отгоре” да ги е раздал на свои приятели като порции. Защото точно това се случва в останалата част от Отечеството ни любезно: раздават го на порции, които биват изяждани. Корпулентно се наливат шкембета, а от порцията остават някакви грозни огризки. Преди вече десет години решаваме да правим обучение в Банско. Решихме да проверим, все пак, за какво иде реч предварително, преди да ангажираме хотели и зали. Тръгваме в средата на април. Наоколо пробива първата нежна зеленина на пролетта. Минаваме последния баир преди Банско и пред нас се ширва... Мордор – там, където преди това беше зеленият, уютен Хобитън. В десет града се вдигат срещу строителство в Пирин Нагоре по отсрещния баир са плъзнали легион бетонни кутийки – лошо копие на софийската Малинова долина. Над тях начеващата пролетна зеленина е разрязана от огромна кафява рана. Склонът е одран и съставен единствено от кал. По-надолу, калта се разпределя на по-тънки потоци, навлизайки в строежите. Това са улиците на новопостроения „световен курорт”. Калта и бетонът заковават погледа така, че не забелязваме нито градчето, свито в подножието на бетоните, нито – величествения Пирин, ширнал се наоколо. Ужасът хипнотизира... Буквално ми секна дъхът. Все едно някой ме беше ударил в слънчевия сплит. Обърнахме колите обратно към София. Никога повече не стъпих в Банско. Няма и да стъпя. Не искам инфаркт. След като изключих Банско от списъка, населяващ онова, Вазовото „Отечество любезно, как хубаво си ти!”, се разделих с 90 процента от морето; със Созопол вече се бях разделил в момента, в който заприлича на краен квартал на Пазарджик. По-миналата година, пак пролетно време, се наложи да шофирам от Бургас до Несебър, където имах работа. Пътят, както помните, минава по бреговата линия. Отдясно, както си караш на север, е морето. Банско иска нови хиляди декари за строителство Ама – не е. Единственото море, което видях, беше заливът преди Ахелой. След това вдясно от мен се проточи безкрайна върволица от строежи – тип „Слънчака”. Преплетени помежду си, стиловете „мутро-барок”, „мутро-брутализъм” и „мутро-модерн” не допускаха погледът да стигне до морската шир. И така – километър след километър. Все едно – „Слънчака” се е пръснал като цирей и е залял всичко на десетки километри наоколо. Два пъти бях убеден, че просто съм пропуснал Несебър и съм в дебрите на самия Слънчак. Чак спирах да се обадя по телефона на несебърци, да ги питам, дали не съм се загубил. Не бях. Просто Слънчака вече започва над Бургас и очевидно свършва (ако свършва) някъде преди Бяла; нямах силите да проверя лично, защото си спомних удара, който бях получил в Банско. И тази част от моето Отечество е била раздадена като порции и съответно – усвоена като такива. Вместо Вазовото „пред всеки поглед нови, по-нови красоти” – мутро-бетон. Отказах се. После се наложи да зарежа и Варна. Бях преди три години и на място се запознах с пораженията, нанесени от 20-годишната деспотия на българо-руска силова групировка. Варна не прилича на български град. Имаме, у нас в България, градове всякакви – развити, развиващи се, западнали и западащи, дори на практика изоставени. Но Варна е друго – пост-съветски град. Прилича повече на Ташкент, Омск или Конюргенч, отколкото на Бургас, да речем, или дори на Карлово. Всичко – от оръфаните тротоари, през неразбираемото шофиране на местните и феноменалните цени на такситата, та до киселите физиономии и ръмжащия дискурс на персонала в магазините и кафенетата – всичко е пост-съветско. Чак се учудих да видя полицейска кола с надпис „Полиция”, а не – „Милиция”. Цяла Варна е дадена, като порция, на местни сатрапи. И тя е усвоена, а онова, което е останало за нас, гражданите на Отечеството – е тъжна руина. Простих се, преди 4-5 години, и със Седемте рилски езера. Напълно незаконният лифт, поддържан от всички власти за последното десетилетие и половина, всеки почивен ден бълва върху крехката екология на езерата чудовищно количество двукраки, облечени в лъскави анцузи с бели кантове и въоръжени с варени пилета и бири в двулитрови пластмасови бутилки. Отиват до Бъбрека, изяждат пилето, изпиват бирите и се смъкват обратно надолу с лифта. Вестници, салфетки, пластмасови чаши, както и празните бутилки от бири остават, разбира се, на брега на езерото. Година-две ги събирахме след тях, докато не разбрахме – няма смисъл. Повече са от нас, а и не можем да сме там непрестанно. Изоставих и езерата. И те вече не са мои; защото са порции. Отечеството ми се свива като шагренева кожа, разпределяно на порции и парчета между всякакви негодници и измамници. Какво – след пет, десет, петнадесет – години ще е останало от онова, което Вазов описва така: „Що нямаш ти? Що липсва под синий ти покров / в случай, че Бог би искал Едемът да премести / и своя рай прекрасен при Емус да намести?” Верно, Хемус засега стои, макар баирите покрай Панагюрище да са одрани от златодобивници, а реките край Пирдоп и Златица – отровени от хвостохранилища (запомнете: от всички хвостохранилища в България изтичат отрови). И – какво? Да стоим и да гледаме, как все по-голяма част от нашето Отечество е раздавано като порции и превръщано в купчина опасни отпадъци? Да се надяваме, че до нас няма да стигне? Че накрая, каквото и да стане, ще можем да се оттеглим сред баирите на някой последен останал ни къс от Татковината? И – вижте Вазов отново – „ние в теб, майко, ще умрем чужденци”? Онези, които изяждат нашето Отечество, къс по къс, за да поддържат шкембетата си – те няма да се спрат. Не се надявайте. Алчността няма граница. Ще се спре само тогава, когато не остане нищо за изяждане. Все пак нещо е останало; късове от Отечеството, до което хищниците не са се добрали. Трънско стои, защото гласува на референдум да не бъде одрано и изядено от златодобивници. Странджа стои, защото гражданите не допуснахме, преди години, да й бъде отнет защитения статут, та да бъде гората изсечена, а бреговата линия – бетонирана а ла Слънчака от Корал до Резово. Самият Корал стои, въпреки кметско-милиционерския тормоз върху онези, които го пазят от багерите. Велинград стои, преборил мераци за преминаване от балнеолечение и минерални води към минно дело. Струма продължава да си тече, където винаги е текла, защото преди години бяха преборени мераците тя да бъде прехвърлена към София. Дори Миндя, за Бога, стои, защото преди време бе преборена конспирацията на шест общини да си изсипват боклука в река Веселина. Забелязвате ли закономерността? Онова, което имаме останало от любезното ни Отечество, така възхищавало Вазов (и не само) – то стои, защото е опазено. От граждани, вдигнали се срещу плановете на властта да раздаде тяхното общо наследство като порции на свои приближени изедници. Където из Отечеството ни любезно видите Вазовото „тук весели долини, там планини гиганти / земята пълна с цвете, небето със брилянти” – виждате го, защото някой се е преборил да го опази. Не е допуснал Отечеството му да става на порции за негодниците. Да си вземем, прочее, Отечеството обратно от усвоителите на порции. То е наше. Не е храна, предназначена да им отглежда коремите. Наше е. Мое и твое е. Можем да го имаме и да го предадем на децата си – както са правили нашите героични дядовци и прадядовци – само, ако не си го даваме. Моето – нашето – Отечество не е бетон или кубометри дървесина. То е онова, описано от Вазов:   Не минавайте, хора, към Румъния, Сърбия или Македония. Борете се тук, за своето. Банско иска нови хиляди декари за строителство", "date": "2018.01.04", "title": "Не минавайте към Румъния, Сърбия или Македония. Борете се тук, за своето"}
{"url": "http://clubz.bg/62495-ikonomist_i_ekoaktivist_v_lyut_spor_za_bansko", "text": "Икономистът Владимир Каролев и активистът, участващ в протестите за защита на Пирин, Асен Генов влязоха в остра словесна схватка тази сутрин по Нова тв. Поводът бе спорът за втория ски лифт в Банско. В десет града се вдигат срещу строителство в Пирин Според Генов това, което става в Банско, е олигархичен модел. Само десет дни на сезон имало задръствания. Решението на правителството за втория лифт е в нарушение на няколко закона, смята Генов. И заяви, че вместо да се строят съоръжения, можело пътят до пистите да се даде на концесия и туристите да се извозват с електробуси, за да се пази природата. И нарече опонента си \"паркетен еколог\". На което участникът в протестите за защита на Национален парк \"Пирин\" отвърна, че икономистът не е стъпвал в Банско. Той изтъкна, че в една значително по-малка страна като Словакия има няколко пъти повече лифтове, писти за ски и друга инфраструктура за зимни спортове. Нено Димов: Няма инвестиционно намерение за втори лифт на Банско Асен Генов обвини Каролев, че имал интереси в Банско, защото имал запориран хотел в курорта. И обеща да покаже документи за това. В резултат икономистът явно излезе от равновесие и започна да говори на висок тон: Нено Димов: Няма инвестиционно намерение за втори лифт на Банско", "date": "2018.01.04", "title": "Икономист и екоактивист в лют спор за Банско"}
{"url": "http://clubz.bg/62504-biznes_i_sindikati_gotvqt_protesti_sreshtu_skypiq_tok", "text": "Бизнес и синдикати подготвят протести срещу по-скъпия ток за индустрията, който се вдига с 60% от февруари т.г. Предприемачи предупредиха, че поскъпването ще вдигне цените на храните и други стоки, ще доведе до фалити, замразяване на доходите, загуба на работни места в редица отрасли. Пред БНР председателят на Асоциацията на индустриалния капитал (АИК) Васил Велев съобщи, че представители на работодателите са провели среща в Министерството на енергетиката, на която са изложили своите искания. Те настояват да се нормализира начинът на работа на електроенергийната борса, като се увеличи предлагането на електроенергия и се разследват спекулативни, по думите на Велев, сделки. В края на миналата година работодатели отново предупредиха, че търговци на електроенергия се опитват да наложат по-високи с 30 до 60% цени на тока. Тогава от Асоциацията на търговците на ток отговориха, че поскъпването на тока за индустрията е резултат от по-високите цени на световните борси на въглищата, природния газ и петрола през изминалата година. На българския пазар има 150 лицензирани търговци на ток и обвиненията за картел и спекула са необосновани, казаха оттам. Кой колко плаща за ток и газ в Европа Освен поскъпналия ток за индустрията на прицел са и повишените цени на водата в 14 области - Смолян, Варна, Пловдив, Силистра, Кърджали, Русе, Перник, Монтана, Шумен, Сливен, Бургас, Ямбол, Враца, София-град, като най-голямо е увеличението в Ямбол, където за кубик вода от 1 януари ще се плаща с 20% повече. В средата на декември м.г. омбудсманът Мая Манолова сезира прокуратурата за решението на Комисията за енергийно и водно регулиране (КЕВР). С декларация до главния прокурор и до Комисията за защита на потребителите днес от Дискусионния клуб за социална местна политика на БСП алармират, че се готви \"финансова измама в особено големи размери срещу потребителите на вода в София и други селища\".  От 1 януари софиянци ще плащат с близо 9% по-скъпа вода - 2.354 лева за кубик с ДДС, съгласно обявените от \"Софийска вода\" ", "date": "2018.01.04", "title": "Бизнес и синдикати готвят протести срещу скъпия ток"}
{"url": "http://clubz.bg/62494-islqmisti_ubili_dvama_ruski_voenni_v_siriq", "text": "Двама руски военнослужещи са убити при минометна атака срещу военновъздушна база в Сирия, съобщи днес Министерството на отбраната в Москва. Нападението било извършено с настъпването на мрака вечерта на 31 декември 2017 г. Това станало в \"Хмеймим\" - главната руска база на ВВС в арабската република. По-рано в. \"Комерсант\" съобщи, че ислямисти в Сирия унищожили 7 руски самолета при нападение срещу \"Хмеймим\" часове преди настъпването на новата 2018 г. Над 10 военнослужещи може да са били ранени, твърди изданието, като се позовава на два военно-дипломатически източника. Според тях са унищожени 4 бомбардировача Су-24, 2 изтребителя Су-35С, един транспортен самолет Ан-72. Минометен снаряд улучил склад за боеприпаси, който се взривил и бил унищожен. Това е най-голямата загуба на бойна техника за Русия от началото на военната кампания в Сирия на 30 септември 2015 г. Министерството на отбраната реагира часове по-късно с новината за двамата убити военнослужещи. От военното ведомство обаче нарекоха фалшивата новина за унищожените самолети. Унищожени ли са руски самолети в Сирия? Но вечерта военният кореспондент Роман Сапонков пусна в  си в социалната мрежа \"В контакте\" няколко снимки на повреден бомбардировач \"Су-24М\". Вчера от министерството съобщиха с тридневно закъснение за друг инцидент, станал също в навечерието на Нова година. На 31 декември 2017 г. се разбил руски военен хеликоптер Ми-24, като при инцидента са загинали и двамата членове на екипажа. По изчисления на медиите от началото на военната кампания на Кремъл в Сирия са загинали повече от 60 руски военнослужещи. Министерството на отбраната обаче до този момент потвърждава само за близо 40 смъртни случая. Русия призна с три дни закъснение за паднал хеликоптер в Сирия \"Комерсант\" прави две заключения от атаката в \"Хмеймим\", за която съобщава. Първото е, че сега обявеното на 1 декември 2017 г. от президента Владимир Путин изтегляне на руски самолети и военна техника ще бъде спряно и част от авиацията ще бъде върната. Второто е, че ако базата е била обстрелвана от бойци, които Русия счита за подкрепяни от САЩ, това ще доведе до сериозно изясняване на отношенията. Най-малко 23-ма цивилни са убити вчера в обсадения анклав Източна Гута, близо до Дамаск. Повечето са загинали при руски въздушни удари, се казва в съобщение на Сирийския център за наблюдение на правата на човека, цитиран от АФП. Според организацията 18 цивилни са убити при руски удари по град Мисраба. Останалите са загинали при обстрел от сирийските правителствени сили по други два града. Сред жертвите има три деца, 11 жени и един доброволец от работещата в бунтовнически райони организация \"Белите каски\". Има и десетки ранени. Русия призна с три дни закъснение за паднал хеликоптер в Сирия", "date": "2018.01.04", "title": "Ислямисти убили двама руски военни в Сирия"}
{"url": "http://clubz.bg/62497-severozapadyt_bylgarskata_katalunq_ili_provinciq_na_rumyniq", "text": "Дали Видин, Враца и Монтана ще станат Барселона, а Северозападна България - Каталуня. Този въпрос възникна, след като местни жители организират подписка за отделяне на Видин, Враца и Монтана от България, съобщи Нова тв. Тяхната идея е или да станат автономна област, или да се присъединят към Румъния. Организаторът на протеста и инициатор на подписката Борис Каменов заяви, че един от мотивите му е регионът да се спаси от корупцията в България. Той припомни как населението в този регион е организирало Чипровското въстание срещу Османската империя, както и Септемврийското въстание от 1923 година. Каменов приведе тези примери като доказателство, че хората от Северозапада винаги са се борили за \"истинска демокрация\". Чипровското въстание от 1688 г. обаче е въстание на местните българи католици, на които по това време Османската империя отнема даденото им преди това право на самоуправление. А Септемврийското въстание до голяма степен е резултат от външен натиск от страна на Коминтерна. Антисепаратисти цепят Барселона от Каталуня Каменов обясни, че според него Северозападът, който е най-бедният регион в ЕС, трябва да стане част от Румъния заради по-ефективната румънска съдебна система и по-резултатната борба с корупцията. Негов съмишленик изтъкна факта, че в Северозапада няма работа. Каменов обясни, че ако регионът получи независимост, ще се обърне към Румъния с предложение за присъединяване към нея. Според него на Северозапада му трябва човек като Карлес Пучдемон, лидер на сепаратистите в Каталуня. Според закона за референдумите, чл. 9, ал 2, т.1, на референдуми не могат да се подлагат въпроси от компетенциите на Велико народно събрание. Според чл. 158 от Конституцията една от тези компетенции е решаване на въпроса за изменение на територията на България.", "date": "2018.01.04", "title": "Северозападът - българската Каталуня или провинция на Румъния?"}
{"url": "http://clubz.bg/62499-bivshi_mvr_shefove_ubijstvoto_e_lichno_95_gi_razkrivat", "text": "Според него убийството е добре обмислено, но няма почерк на свързано с организираната престъпност. 95% от тези престъпления се разкриват, подчерта и бившият зам. вътрешен министър от предния мандат на ГЕРБ Филип Гунев. По думите му то няма почерк на свързано с организираната престъпност. Проверяват убития Неделчо Юнаков от Нови Искър за ДДС измами Основната версия, по която работят разследващите обаче, е свързана с дейността на убития баща в семейството Неделчо Юнаков, каза вчера главният секретар на МВР Младен Маринов. Той говори за съпричастност към кухи фирми, \"които чистят ДДС\".  Също пред бТВ майката и бабата на единствения несвързан с родата - 18-годишният приятел на Нанси - Боби Иванов, казаха, че му звънели да му честитят около 0:05 ч. в новогодишната нощ и телефонът бил затварян. Според тях убиецът е натискал червената слушалка в този момент.  Вчера и зам. главният прокурор и директор на НСлС Борислав Сарафов обяви, че убийството е извършено в самата новогодишна нощ. Двете жени казват, че Боби щял да празнува със свои съученици, но в последния момент решил да остане с приятелката си Нанси, защото нея не я пускали да празнува с приятели. Нашият решил да празнува с Нанси и това го погубило, коментира бабата на момчето. Сред жертвите щяло да има още едно момче – Тони, но в последния момент баща му отишъл на работа и той останал при баба си.  ", "date": "2018.01.04", "title": "Бивши МВР шефове: Убийството е лично - 95% ги разкриват"}
{"url": "http://clubz.bg/62496-sofijskiqt_universitet_plashi_s_protest_zaradi_otneta_sgrada", "text": "Академичният съвет на Софийския университет „Св. Климент Охридски“ заплашва, че ще излезе на протест на 22 януари, ако правителството на Бойко Борисов не вземе мерки срещу собственото си решение да отнеме една от сградите на университета в полза на съдебната власт. Досега зданието на столичния булевард \"Ал. Стамборлийски\" бе предназначена за обучение на студенти по медицина.  За подготвяния протест съобщи членът на Академичния съвет Симеон Георгиев след извънредно заседание вчера, цитиран от БНР. До края на деня днес се очаква съветът да гласува списък от пет искания към кабинета. Конкретният повод за недоволството на представителите на Алма матер са две действия на правителството от последните дни на 2017 г. На 20 декември бе взето решение властта да отнеме от СУ сграда, предоставена на университета през 2011 г. в замяна на отстъпването на сградата на ул. \"Шипка\" 6 на Съюза на българските художници. Тогава правителството обеща и пари за ремонт на закритата Софийска техническа гимназия, за да може в нея да се обучават студентите по медицина. Такива пари така и до момента не са били отпускани.  С последното си решение Министерският съвет реши въпросното здание да бъде отнето от СУ и предоставено на органите на съдебната власт.  Втори аргумент за протест е публикуването на класация за научната дейност в страната за 2016 г. от страна на управляващите, като въпросното подреждане трябвало да се използва за разпределяне на държавното финансиране за наука, съобщи тогава \"Медиапул\". Ръководството на Софийския университет настоява правителството да компенсира учебното заведение с друга сграда, като всяка година да се осигурява адекватно финансиране за поддържане на сградния фонд на университета. От Алма матер искат и целеви средства за библиотеката на университета, както и да се отмени \"карикатурната\" класация на научната дейност. От Академичния съвет предупреждават, че ако исканията им не бъдат удовлетворени до 22 януари или няма твърд ангажимент за това, ще се премине към протестни действия. Тепърва ще се решава какви да са те, но сред вариантите присъстват спиране на обучението на студентите, шествия, опаковане на университета в черно, а е имало предложение и за забрана представители на правителството да влизат в сградите на висшето училище, съобщи още \"Медиапул\".", "date": "2018.01.04", "title": "Софийският университет плаши с протест заради отнета сграда"}
{"url": "http://clubz.bg/62483-zashto_protestirashtite_v_iran_skandirat_imeto_na_shaha", "text": "Вече седмица не стихват протестите в Иран. Демонстрациите започнаха на 28 декември с протести срещу високите цени, безработицата, инфлацията, буксуващата икономика и икономическата политика на президента Хасан Рухани. Между лозунгите на протестиращите обаче се промъкват имената на Реза Шах Пахлави и неговия син Мохамед Реза Пахлави. \" \" и \" \" са сред виковете на площадите в столицата Техеран, североизточния град Машхад, където започнаха протестите, както и в други градове в Иран. Реза Шах Пахлави, управлявал между 1925 и 1941 г., е основател на династията Пахлави, последната, която управлява преди Ислямската революция от 1979 г. и установяването на Ислямската република. Синът му Мохамед пък е последният шах на Иран. Той напуска страната през 1979 г. и умира година по-късно в изгнание. Настъпва зимата на иранското недоволство Връзката с монархията е изненадваща. Значи ли това, че гражданите на Иран искат връщане на монархията? Съвсем не, смятат международните наблюдатели. Ако съществуват изобщо роялистки тенденции в Иран, те не трябва да се възприемат като желание за възстановяване на монархията, смята социоложката Амели Мириам Шели. Реза Шах реформира тогавашна Персия и изгражда облика на Иран преди Ислямската революция. Той е настроен антирелигиозно и отнема много от правомощията на ислямските духовници. След като е свален от Антихитлеристката коалиция заради отказа му в страната да бъдат разположени съюзнически войски, синът му продължава реформаторската му линия.  Мохамед Реза Пахлави разширява гражданските права на жените, които вече могат да гласуват. Той въвежда изискване за образование на ислямските свещеници, като така си създава врагове сред религиозната общност. Иран - как религиозни протести преляха във всенародни демонстрации Последният шах е свален по време на Ислямската революция, водена от аятолах Хомейни. Споменаването на името му е немислимо в Ислямската република. Сега обаче то се появява в лозунгите на протестиращите редом с виковете \" \" (президента Хасан Рохани - б.р.) и: \" \" Това свидетелства, че за избухналото недоволство има много причини - буксуващата икономика, провалът на икономическата политика на президента, финансовите ангажименти към съюзниците на Иран в Близкия изток, вместо да се инвестират средства в местната икономика и неразвитата инфраструктура. Още през лятото много ирански жени пък обявиха бойкот на смятаното за традиционно ислямско покривало, наричано \"чадор\", в социалните мрежи. Според анализатори това говори за желанието на много иранци да се освободят от религиозните догми. Най-възрастният син на последния ирански шах, който сега живее в САЩ, реагира на протестите в туитър: Иран - как религиозни протести преляха във всенародни демонстрации", "date": "2018.01.04", "title": "Защо протестиращите в Иран скандират името на шаха?"}
{"url": "http://clubz.bg/62500-kak_klasirash_sypernik_na_plejofi_i_darqvat_na_fondaciqta_ti_250_000", "text": "Това е любимата история на спортните медии в Америка тези дни. Разбира се, имаше много съспенс. Куотърбекът (този, който подава топката) на \"Синсинати Бенгълс\" Анди Долтън и неговият тим биха \"Балтимор Рейвънс\" в последния кръг на редовния сезон на Националната лига (НФЛ) по американски футбол и класираха за плейофите \"Бъфало Билс\". \"Синсинати\" не играеше за нищо - само за честта си, а \"Бъфало\" е на елиминации за първи път от 17 години. И благодарните фенове на \"бизоните\" до момента са превели на фондацията на Долтън четвърт милион долара. Може и да не разбирате тази игра и тя да ви е много далечна, но ще схванете какво се случи. И какво продължава да се случва тези дни. В неделя последният рунд на сезона в НФЛ се игра часове преди Нова година. \"Бъфало Билс\" и \"Балтимор Рейвънс\" спореха за едно място за плейофите от Американската конференция. \"Бизоните\" гостуваха на \"Маями Долфинс\" и спечелиха с 22:16. За да играят и през януари трябваше да се случи още нещо - изгубилият шансове за елиминациите \"Синсинати Бенгълс\" да победи \"Балтимор Рейвънс\" като гост. Тимът на \"Бъфало\" бързо се прибра в съблекалнята и трескаво почна да гледа по телевизията развръзката в другия двубой. \"Бенгълс\" водеше почти през целия мач, при това със солиден аванс, но както често се случва в този спорт, \"Рейвънс\" направи обрат към края. И вече надушваше постигането на целта. Оставаха 53 секунди, а \"Синсинати\" трябваше да преодолее 12 ярда в последен възможен опит за атака, за да продължи напред. Резултатът беше 27:24 за \"гарваните\". Тогава куотърбекът Долтън даде повече от 30-метров пас към съотборника си Тайлър Бойд, който не само овладя топката и премина необходимата дистанция, а и отбеляза тъчдаун (6 точки) между трима защитници. И \"Бенгълс\" поведе с 31:27 (след още една допълнителна точка). Съблекалнята на \"Билс\" в Маями избухна, трудно е да се опише какво се случваше там. Остана защитата на \"Бенгълс\" да спре последната атака на \"Балтимор\". Това се случи - \"Бъфало\" продължава, \"Рейвънс\" отпада. В американския футбол един отбор се гради около куотърбека и за изстрадалите радостта фенове на \"Бъфало\" Анди Долтън стана герой наравно с техните любимци. И те бързо намериха начин как да му се отблагодарят. В щатските спортове повечето звезди имат благотворителни каузи - те считат това за свой дълг, тъй като печелят милиони. Анди и съпругата му Джордан притежават фондация, която носи техните имена. Те подпомагат тежко болни деца. Имат например програма, която предостая на семейства по 2000 долара месечно за закупуване на медикаменти и осигуряване на процедури. Самият Долтън често посещава училища , болници и специализирани центрове и лично участва в акциите на организацията си. В първите часове на 2018 г. Анди Долтън научи от своите сътрудници, че към фондацията му са потекли десетки хиляди долари. Той разбра това и от туитър - профилът му бе засипан от благодарствени съобщения на запалянковци на \"Билс\". Много от тях превеждат по 17 долара - броят на годините,  които \"Бъфало\", загубил четири поредни Супербоула в средата на 90-те (негативен рекорд), не е играл в плейофите. На 2 януари дарителите са над 7000, а дареното от тях се равнява на $170 000. Тази сума надвишава годишния бюджет на фондацията. Допреди 10 часа средставата набъбнаха на $250 000. Говорителка на организацията \"Анди и Джордан Долтън\" коментира, че това ще разшири дейността и ще помогне на още много семейства, тъй като на фондацията често се налага да връща молби за помощ. Анди Долтън записа видеа, с които благодари на феновете на \"Билс\". Нещо повече, нае рекламни площи в Бъфало, щата Ню Йорк, за да го направи и чрез билбордове. А запалянковците на \"бизоните\" насочиха вниманието си и към Тайлър Бойд, човекът, който овладя историческия пас. Нападателят няма фондация, но посочи къде иска да бъдат пращани парите - към организация за подпомагане на млади спортисти. За часове към нея са преведени над $20 000. Анди Долтън, Тайлър Бойд и \"Бенгълс\" вече са във ваканция. Техният тим завърши с баланс 7 победи и 9 загуби. А в неделя \"Бъфало Билс\" гостува на \"Джаксънвил Джагуарс\" в първия кръг от елиминациите на НФЛ. Ако славните някога \"бизони\" поднесат изненада и спечелят, благотворителността към Долтън и Бойд най-вероятно ще продължи...", "date": "2018.01.04", "title": "Как класираш съперник на плейофи и даряват на фондацията ти $250 000"}
{"url": "http://clubz.bg/62501-dps_lobira_za_procesa_na_prisyedinqvane_na_turciq_kym_es", "text": "По време на председателството на Съвета на ЕС ДПС ще акцентира върху продължаването на процеса на присъединяването на Турция към съюза. Това се казва поздравлението на лидера на партията Мустафа Карадайъ по случай днешния й рожден ден. ДПС е основано на 4 януари 1990 г. До неотдавна отношенията между ДПС и Анкара бяха чувствително охладнели, но напоследък се наблюдава затопляне, което се видя и от новогодишното приветствие на почетния председател на движението Ахмед Доган. Стоплиха ли отношенията ДПС и Турция? За пореден път Карадайъ изтъкна, че за установяване на мир и стабилност на Балканите движението предлага българския етнически модел. И допълни, че негов автор е Доган. Български етнически модел. Оригиналът и версията на Ахмед Доган Ето пълния текст на поздравлението на Карадайъ: Български етнически модел. Оригиналът и версията на Ахмед Доган", "date": "2018.01.04", "title": "ДПС лобира за процеса на присъединяване на Турция към ЕС"}
{"url": "http://clubz.bg/62498-bansko_iska_novi_hilqdi_dekari_za_stroitelstvo", "text": "Въпреки обясненията на екоминистерството, че строителството в Пирин ще се осъществява само за ски писти и съоръжения и за водохващания за питейни нужди и нито една \"керемида\" няма да се поставя без съответните екоразрешителни, днес на  излизат граждани вече не само в столицата, а в цялата страна. Междувременно стана ясно, че община Банско е привела в действие стария си план отпреди пет години, с който се предвижда мащабно строителство в осем местности по границите с Национален парк \"Пирин\", като го е обосновала с бъдещия втори лифт. Зелена светлина за него правителството даде именно с измененията в плана за управление на парка, срещу които са и протестите. Ден 2 от решението за Пирин: \"Знаят ли министрите какво са гласували?\" В средата на декември, докато течаха броженията около обявеното намерение на кабинета за втората кабинка, регионалната екоинспекция в Благоевград се е произнесла по искане на общината за преценка необходимо ли е извършване на екологична оценка за предвидения подробен устройствен план - план за регулация и застрояване (ПУП-ПРЗ) на осемте местности с обща площ 1894 дка. Става въпрос за Гуровица, Свети Иван, Грамадето, Кошерината, Карантията, Средореко, Асаница и Герачени улици. Идеята тези бивши земеделски местности да бъдат преобразувани в квартали на Банско и съответно урегулирани е от лятото на 2013 г. и има съответните  на общинския съвет. Оттогава датира и искането на община Банско за изменения в плана за Пирин, разрешаващ строителството на втория кабинков лифт. И двете намерения бяха замразени до зимата на 2017-а. Правителството вече се произнесе по плана - на 28 декември м.г. Преди това се е произнесла екоинспекцията. Тя е  , че трябва да се извърши екологична оценка, защото при прилагането на ПУП-ПРЗ, искан от общината,  В десет града се вдигат срещу строителство в Пирин Териториалният обхват на плана е в следните селищни образования: Гуровица с площ 194.19 дка, Свети Иван с площ 219.10 дка, Грамадето с площ 425.00 дка, Кошерината с площ 186.65 дка, Карантията с площ 71.70 дка, Средореко с площ 254.50 дка, Асаница с площ 193.95 дка, Герачени улици с площ 349.00 дка.  С одобрен ПУП са 840 дка, в т.ч зони с реализирано строителство - 565 дка, свободни зони с одобрен ПУП – 275 дка. За инфраструктура са предвидени терени от 176 дка, а като свободни зони или земеделски земи - 878 дка. РЗП на реализираното строителство е 750 дка, от които в експлоатация 630 дка и в строеж 120 дка. Целта е  Нено Димов: Няма инвестиционно намерение за втори лифт на Банско В решението си екоинспекцията в Благоевград посочва, че осемте местности, макар и да не попадат в обхвата на защитените по закон и по \"Натура 2000\" зони, граничат с такива. Следователно  Според екоинспекторите има риск от \"фрагментиране на природните местообитания\", \"прекъсване на биокоридори\", \"вероятност за промяна на ландшафта\", промени във вида, числеността и структурата на популациите и др. Докато довечера природозащитници протестират в различни градове на страната, кметът на Банско Георги Икономов също свиква контрапротест. По стара традиция той ще се проведе на разклона при Симитли.    В десет града се вдигат срещу строителство в Пирин Нено Димов: Няма инвестиционно намерение за втори лифт на Банско", "date": "2018.01.04", "title": "Банско иска нови хиляди декари за строителство"}
{"url": "http://clubz.bg/62508-pochti_polovinata_gaz_v_evropa_idva_ot_gazprom", "text": "Руската държавна компания \"Газпром\" осигурява 40% от синьото гориво, което Европа потребява, става ясно от публикация във \"Файненшъл таймс\". За да защити пазарния си дял, \"Газпром\" ще трябва да намали цените предвид факта, че Европа започва да внася газ от САЩ, Катар и други страни-износителки на втечнен природен газ (LNG). При втория мандат на американския президент Барак Обама САЩ пуснаха на пазарите шистовия си газ под формата на втечнен природен газ, след откриване на първия терминал в Луизиана. По данни на шефа на \"Газпром\" Алексей Милер през 2017 г. компанията е увеличила добива на природен газ с 12.4% до 471 млрд. куб. метра. Експортът за Стария континент е нараснал с 8.1% до 193.6 млрд. куб. метра.  За втора поредна година \"Газпром\" съобщава за рекорден експорт на синьо гориво, въпреки откритите в Полша и Литва терминали за втечнен газ и проблеми по газопровода, който доставя суровина на Германия - \"Северен поток-2\". В опит да се справи с конкурентния натиск на газовия пазар в Европа, през декември м.г. руското правителство одобри предложението на енергийното министерство и освободи \"Газпром\" от ценовата регулация при продажбата на газ, който отива за експортни проекти на LNG. През 2015 г. Литва започна да получава първите доставки на втечнен газ от Норвегия на терминала в пристанището Клайпеда на Балтийско море, чието откриване беше сред националните приоритети на малката балтийска република. Естония и Украйна също обсъждат втечнения газ като вариант. ЕС vs Русия: Кой ще снабдява с природен газ Западните Балкани? В края на миналата година държавната газова компания на Полша подписа 5-годишен договор за внос на втечнен природен газ (LNG) от САЩ през балтийския си терминал в Швиноуйшче в опит да намали енергийната си зависимост от Русия. От миналата година и Литва получава американски втечнен газ благодарение на договор с тексаската компания Cheniere Energy. ", "date": "2018.01.04", "title": "Почти половината газ в Европа идва от \"Газпром\""}
{"url": "http://clubz.bg/62503-ledena_epoha_v_raq_na_syrfistite", "text": "Невиждани поне от 3 десетилетия снегове и ледове сковаха югоизточните щати на САЩ. Трите - Южна Каролина, Джорджия и Флорида, които обикновено се свързват с летни забавления, палми и сърфисти,  са засегнати от небивали виелици и студове.  Финли Борк на 7 кара \"буги борд\", който обикновено се ползва да шпориш атлантическите вълни край плажа. А така изглежда паркът \"Ф. Д. Рузвелт\" във възпятата от Брус Спрингстийн Филаделфия Гледка от савана, Джорджия - там чакат помощ. Този фотограф пък се вдъхновява от църквата Нотр дам в гр. Саут бенд, Индиана. Гледките са от Южна Каролина, която иначе... е на юг. Разбира се, най-щастливи са децата, свикнали обикновено на живот в стил \"спасители на плажа\".", "date": "2018.01.04", "title": "Ледена епоха в рая на сърфистите"}
{"url": "http://clubz.bg/62482-v_deset_grada_se_vdigat_sreshtu_stroitelstvo_v_pirin", "text": "Тази вечер в десет български града ще протестират срещу приетото на 28 декември 2017 г. решение на Министерски съвет за отваряне за строителство на 48% от територията на Национален парк \"Пирин\", което е много повече от едно трасе за лифт.  Версията на властта е по-различна - според Министерството на околната среда строителство на спортни съоръжения е разрешенето на 2,6% от територията на парка, а в останалите 45% от площта ще може да се изграждат само съоръжения за водохващане за питейни нужди. Отговорите на Нено Димов за Банско. И нечутите въпроси (ВИДЕО) Граждани и активисти от \"За да остане природа в България\" ще протестират за трети път в защита на Национален парк \"Пирин\" и срещу посегателствата върху българската природа, както и против корупцията, непрозрачното взимане на решения и държавната подкрепа за бизнеси, които източват в офшорни фирми спечеленото в ущърб на българската природа.  В София протестното шествие започва в 18.30 часа от паметника на Алеко Константинов на кръстовището на бул. Витоша и бул. Патриарх Евтимий. Поради слухове за готвен контрапротест от хора от Банско, които ще бъдат докарани с автобуси в София, от Club Z се обърнахме към Столична община, но оттам заявиха, че не са уведомени за друга подобна акция. Основните искания на протестиращите са за отмяна на решението на МС и за оставка на министъра на околната среда и водите Нено Димов. Еколозите посочиха, че с решението на Министерския съвет се погазват Законът за защитените територии и европейската директива за природните местообитания. Нено Димов: Ще се застроят само 2,6% от парк \"Пирин\" Протестът е срещу подмяната на процеса на обществено обсъждане за промени в плана за управление на Национален парк \"Пирин\" - подадени са хиляди граждански становища срещу строителството в парка, които и досега не са заведени и нямат отговор.  Къде ще са протестите: София – 18.30 ч, паметникът на Алеко Константинов на кръстовището на бул. Витоша и на бул. Патриарх Евтимий Пловдив - 18.30 ч, площад \"Стефан Стамболов\" Варна - 18.30 ч, пред сградата на Общината Бургас – 18.30 ч, Часовника Русе - 18 ч, Халите Стара Загора – 18 ч, сградата на Областната администрация (Синдикалния дом) Велико Търново – 17 ч, площад \"Майка България\" Дупница – 17.30 ч, площад \"Свобода\" Свищов – 18.15 ч, пред беседката в градската градина Свиленград - 17.30 ч, Пощата Нено Димов: Ще се застроят само 2,6% от парк \"Пирин\"", "date": "2018.01.04", "title": "В десет града се вдигат срещу строителство в Пирин"}
{"url": "http://clubz.bg/62493-lud_mach_mejdu_arsenal_i_chelsi_sydbata_ne_izbra_pobeditel", "text": "Ако не сте гледали, а обичате тази игра - много сте пропуснали: \"Арсенал\" и \"Челси\" направиха велик мач във Висшата лига и завършиха 2:2. Преди Коледа обявихме сблъсъка между \"топчиите\" и \"Ливърпул\" за мача на сезона в Англия, но още първите дни на новата година коронясаха друг сблъсък на ст. \"Емиратс\". Предколедно - \"Арсенал\" и \"Ливърпул\" направиха мача на сезона Клиширано казано, победител може да е всеки един от двата тима. \"Арсенал\" поведе и направи страхотни пропуски. \"Челси\" обаче бързо изравни и стигна до пълен обрат, а в допълнителното време първо допусна 2:2, след което изтърва победата с поредното изтървано положение от Алваро Мората. Луд мач, в който е трудно да се преброят и да опишат головите ситуации пред двете врати. Първото полувреме по чудо завърши 0:0. Ще се запомнят пропуските на Мората и Сеск Фабрегас за \"Челси\", както и на Алексис Санчес за \"Арсенал\". При една негова акция топката се удари последователно в двата странични греди, преди да се озове в ръцете на Тибо Куртоа. След почивката домакините натиснаха, буквално всяка тяхна атака носеше проблеми за гостите. Така логично се стигна до попадението на Джак Уилшър в 63-тата минута. \"Челси\" отвърна и бързо върна гола. Еден Азар си заработи дузпа и изравни в 67-ата. Последва нова размяна на опасни атаки. Двубоят вървеше към 1:1, когато \"сините\" удариха още веднъж, това стана в 84-тата - 2:1 чрез Маркос Алонсо. \"Арсенал\" не се предаде и имаше думата за финален щурм. Малко преди края на 4-минутното продължение защитникът Ектор Бейерин технично порази целта за 2:2. В ответната атака - и последна за \"Челси\" в мача, Мората изскочи за пореден път сам срещу Петер Чех, но отново не успя да го предолее. Голям мач както на Чех, така и на Куртоа. Ако двамата вратари не бяха на висота, двубоят можеше да завърши 6:6, да речем. \"Челси\" е трети с 46 точки - на една зад \"Манчестър Юнайтед\" и на цели 16 от лидера \"Манчестър Сити\". \"Арсенал\" заема седмата позиция с 39.", "date": "2018.01.04", "title": "Луд мач между \"Арсенал\" и \"Челси\", съдбата не избра победител"}
{"url": "http://clubz.bg/62492-pyrviqt_obvinqem_po_deloto_za_ruskata_vryzka_v_sasht_sydi_prokurora", "text": "Първият обвиняем по делото за руската намеса в президентските избори в САЩ заведе дело срещу специалния прокурор Робърт Мълър. Бившият шеф на предизборния щаб на президента Доналд Тръмп Пол Манафорт оспорва правомощията на Мълър и твърди, че американското правосъдно министерство е нарушило закона, като го е назначило. Делото е заведено в съда във Вашингтон, където се гледат делата срещу Манафорт и неговия съдружник Рик Гейтс. Те са обвинени в заговор срещу Съединените щати, пране на пари, укриване на средства в чуждестранни банки, отказ от регистрация като \"чуждестранен агент\", фалшиви показания по закона за регистрация на чуждестранните агенти и лъжесвидетелство. Обвинителните актове са подписани лично от специания прокурор Робърт Мълър. В какво е обвинен Манафорт и каква е връзката му с Русия Разкритията за престъпленията на Манафорт и съдружника му са направени по време на разследването за руска намеса в американските президентски избори, но се отнасят за по-ранен период. Те са лобирали за бившия украински президент Виктор Янукович и партията му, без да се регистрират, като за това са получили много пари, укривани в офшорни зони. Според адвокатите на Манафорт Мълър е превишил пълномощията си, като ги е обвинил, защото престъпленията им нямат общо с руската намеса в президентските избори. Заместник главният прокурор Род Росънстийн, който е разрешил на специалния прокурор да разследва всякакви престъпления, които излязат наяве по време на разследването на руската връзка, също е превишил правомощията си. И двамата са нарушили правилата за работа на специалния прокурор, твърдят още адвокатите на Манафорт. Шефът на щаба на Тръмп е обвинен в заговор срещу САЩ Призиви за прекратяване на разследването отправиха и някои републиканци със същия аргумент, а президентът Доналд Тръмп отрича изобщо да е имало руска намеса в изборите. Шефът на щаба на Тръмп е обвинен в заговор срещу САЩ", "date": "2018.01.04", "title": "Първият обвиняем по делото за руската връзка в САЩ съди прокурора"}
{"url": "http://clubz.bg/62440-shte_se_izpravi_li_barselona_sreshtu_katalunq", "text": "Барселона не е Каталуня и това ще бъде решаващо за бъдещето на испанската автономна област. Това прогнозираха пред Клуб Z анализатори, запознати до най-малки подробности със ситуацията там. Няма никакво значение, че сепаратистките партии, взети заедно, спечелиха абсолютно мнозинство на предсрочните регионални избори на 21 декември 2017 г. Те обаче победиха в по-слабо развитите части на Каталуня - провинциите Йеида и Жирона. А привържениците на единна Испания в лицето на либералната партия \"Сиудаданос\" (\"Граждани\") взеха индустриалните райони - провинциите Барселона и Тарагона. Особено в Барселона победата им е доста убедителна. Което хич не е малко. Сепаратистите отново с абсолютно мнозинство в Каталуня И ще се получи добре познатата у нас картина - София не е България. Тази мантра ни повтарят всеки път, когато на власт е правителство, приемано неособено радушно от Запада. В столицата по една или друга причина са събрани най-прозападно ориентираните хора. На два пъти тя свали правителства, които имаха силна подкрепа извън нея, но не и в нея. Особено това на Жан Виденов, чиято партия отгоре на всичко бе спечелила абсолютно мнозинство. Кабинетът \"Орешарски\" бе доста по-лесен за бутане, но това едва ли би станало без протестите в София. Подобни вълнения вероятно се задават в Каталуня. Наскоро се появи шеговито искане провинциите Тарагона и Барселона да се отцепят от независима Каталуня и да останат в Испания като автономна област Табарния. Макар и неофициална, петицията много бързо събра над 25 000 подписа. Но има и сериозни предпоставки Барселона наистина да се изправи срещу останалата част на Каталуня. Фирми масово си тръгват от Каталуня На първо място, прави се всичко възможно партия \"Сиутаданс\", както се нарича местният филиал на \"Сиудаданос\", да формира правителство. Все пак е първа парламентарна сила. И макар да се очаква трите сепаратистки партии да гласуват против, от управляващата в Испания Народна партия призоваха лидерката на \"Сиутаданс\" Инес Аримадас да не се отказва. Победата на тази партия в Каталуня никак не е случайна. Тя е основана през 2006 г. именно в Барселона. Лидерът й в национален мащаб Албер Ривера, макар и каталунец, не само е противник на сепаратизма, но бе сред хората, които най-много настояваха испанският премиер Мариано Рахой да задейства член 155 - временно отнемане на автономията на Каталуня, разпускане на нейните парламент и правителство и насрочване на избори. Самата Инес Аримадас се води \"чужда\". Тя е от Андалусия и живее в Каталуня едва от 2006 г. насам, когато е била 25-годишна. Но това показва, че поне в Барселона не виреят само сепаратисти. Да не забравяме, че в града, както и в едноименната провинция, има стотици хиляди преселници от други части на Испания. Не са малко и потомците на хората, дошли още през 50-те и 60-те години на ХХ век, когато регионът се индустриализира. Уязвимото място на сепаратистите са пукнатините, появили се в техните редици още след задействането на член 155 на 27 октомври 2017 г. Главната отцепническа сила - коалицията \"Заедно за Каталуня\" на уволнения премиер Карлес Пучдемон, поне засега не дава знаци, че ще иска да обяви независимост още със заклеването на новия парламент в Барселона. Каталуня: никой не отстъпва Републиканската левица на Каталуня (РЛК), отцепила се от коалицията на Пучдемон, се надяваше и се очакваше да бъде първа сепаратистка сила. Това не се получи и сега тя като че ли малко се е кротнала. Твърдо за независимост сега и веднага е крайно лявата Кандидатура на народното единство (КНЕ). Поради което на моменти е на нож срещу \"Заедно за Каталуня\" и РЛК. От една страна, тази формация е твърде малка - има само 9 депутати. От друга страна обаче, точно с тях сепаратистите оформят абсолютното си мнозинство от 70 души в 135-членния парламент. Против сепаратистите играят някои сухи статистически данни. Като например следните: И още, и още... Всичко това логично би довело до изправянето на Барселона срещу Каталуня. Остава да видим дали наистина ще се случи. Фирми масово си тръгват от Каталуня Каталуня: никой не отстъпва", "date": "2018.01.04", "title": "Ще се изправи ли Барселона срещу Каталуня?"}
