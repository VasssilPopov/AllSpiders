{"url": "http://clubz.bg/67331-oslepeli_ot_zloba_i_prostashtina_oglusheli_ot_omraza_chuvame_li_tqh_%E2%80%93_apostolite", "text": "Това каза тази вечер в традиционната си, чакана всяка година с огромен интерес реч, кметът на Панагюрище Никола Белишки по повод 142-та годишнината от Априлското въстание. „Не потъпкаха нито вярата, нито достойнството си, нито клетвата си. Славно свършиха панагюрци, никой от тях не сложил оръжие, дори когато краят бил ясен, те гордо защитавали градеца ни, после всяка махала, после всяка къща, биели се лъвски жадните за свобода срещу жадните за плячка. А воеводата Бенковски казал на топчията: Не бой се топчийо, твоят топ гърмя от баира срещу султана, неговият екот ще се чуе из цяла Европа и той ще донесе нам свобода. И Господ чул молитвата на топчията. Страшно било въстанието, така, както страшно било 5-вековното робство. И потекла луда Яна кървава. Като житни класове посечени падали деца, жени и старци. Оплискал се в алено вековният калдъръм. Пурпурно светели пожарите, превръщащи домове в пепелища в зеления балкански градец, сред цъфналата в бяло пролет. И по волята на Бог и чрез жертвите на най-достойните и невинните, от праха на мъртвите възкресихме държавата си“, заяви той. „Минута мълчание, минута време, в което ще се опитаме да ги потърсим в безвремието, за да можем да се докоснем до тяхната сила, вяра и дух, до саможертвата, която направиха, за да ни има нас днес и да се наричаме българи. Минута на равносметка, минутка на размисъл. „Достатъчна ли е тази минута днес, да се замислим имаме ли вяра, единение, национален идеал, защото ако ги няма онази свобода от знамето скоро ще е смърт. Достатъчна ли е тази минута, за да си припомни, че тази свобода, за която те умряха днес, ние трябва да изживеем достойно, да я изпълним с малки човешки добрини, вяра, любов, духовност, да я градим с дела и смисъл за България.", "date": "2018.05.01", "title": "\"Ослепели от злоба и простащина, оглушели от омраза, чуваме ли тях – апостолите\""}
{"url": "http://clubz.bg/67329-batka_v_adidas_ubi_avtomat_za_velosipedi_v_burgas_video", "text": "Неизвестен мъж стреля по автомат за велосипеди в Бургас. Случката се разиграва посред бял ден в неделя, но за нея се разбра днес, съобщи бТВ. Н охранителните камери се вижда как неизвестен едър левент в анцуг се приближава до съоръжението и стреля. За щастие няма пострадали минувачи. Съоръжението в кв. \"Славейков\" обаче е със счупено стъкло. Точно срещу него е входът на популярен спортен център, а мястото е изключително оживено. От община Бургас разпространиха видеозапис с призив, който разпознае мъжа, да сигнализира.   Щетата се оценява на над 2000 лева.  . По време на стрелбата спортният център е бил пълен с хора. Как Очите излиза на вечеря в Слънчев бряг: бронежилетка, мечове, брадви, палки и ножове В Бургас има 14 велостанции. От общината се надяват извършителят да бъде разпознат от записите. От полицията коментираха, че са предали записите на прокуратурата и по случая вече има образувано досъдебно производство.", "date": "2018.05.01", "title": "Батка в Адидас \"уби\" автомат за велосипеди в Бургас (ВИДЕО)"}
{"url": "http://clubz.bg/67330-parlamentyt_v_armeniq_blokira_opozicioner_%E2%84%96_1_za_premier", "text": "Парламентът на Армения блокира избирането на опозиционера Никол Пашинян за служебен премиер, съобщи Би Би Си. Той получи подкрепата на 45 депутати при необходими 53 гласа в 105-местния парламент и не бе избран, въпреки че беше единственият кандидат. Четири неща, които трябва да знаем за протестите в Армения В своята реч пред депутатите преди гласуването Пашинян обяви, че ще се присъедини към протестиращите в центъра на Ереван, ако не бъде утвърден за служебен министър-председател. Пашинян води продължаващите вече седмици протести, които доведоха до оставката на Серж Саркисян. След десет години като президент той се оттегли заради законовите ограничения за президентските мандати. Тогава стана премиер на фона на промени в държавното управление, отслабили президентската власт и засилили тази на премиера.  По-рано Пашинян предупреди, че ако не бъде избран, това ще доведе до политическо цунами. В негова подкрепа гласуваха всички 47 депутати от опозицията, но той имаше нужда от гласовете на поне шестима членове на управляващата Републиканска партия, които не получи. Днешното решение обаче отново предизвика в центъра на Ереван многохилядни протести.", "date": "2018.05.01", "title": "Парламентът в Армения блокира опозиционер № 1 за премиер"}
{"url": "http://clubz.bg/67326-karakachanov_kani_ninova_na_bira_kato_bylgarka", "text": "Трима министри дадоха днес пресконференция по повод... наближаващата годишнина от началото на управлението на кабинета \"Борисов 3\" - 4 май. Поне това се разбра от анонсите им, както и за да честитят 1 май, който за тях се оказал работен, докато социалистите решили да празнуват на жълтите павета.  Вицепремиерите Красимир Каракачанов и Томислав Дончев, както и финансовият министър Владислав Горанов описаха част от постиженията и обобщиха състоянието на държавата, отговориха на въпроси \"по всякакви теми\" и, разбира се, коментираха проявите на БСП от деня. Нинова: \"Изчезваме като нация, хора, изчезваме като народ\" (РЕЧ) Военният министър Каракачанов съобщи, че на пó следващото заседание на Министерския съвет ще влязат за обсъждане новите проекти за модернизацията на армията - за закупуване на нов вид изтребители за ВВС и на нови машини за пехотата. Това решение се очаква много отдавна, след като в началото на мандата почти завършената процедура за купуване на изтребители бе прекратена, а за целта решението бе \"прехвърлено\" на Народното събрание. Формално - съобщаването на тази новина и темата на срещата на министрите на 1 май е била именно модернизацията на въоръжените ни сили, като преди това тримата са разговаряли и с премиера Бойко Борисов.  Решено: тръгва втори опит за купуване на изтребители и бойна техника Горанов пък направи анализ на състоянието на икономиката и на доходите в първата година от кабинета \"Борисов 3\" - отбелязвайки и ръста на минималната работна заплата, въпреки че работодателите бяха против, намаляването на държавния дълг - в случай, че дойде ляво правителство, \"което поиска да харчи\" и т.н. И Дончев заяви, че може да изброи много постижения на действащия кабинет.  След което Каракачанов обяви: Румен Радев: У нас трудът е недооценен Владислав Горанов, след като цитира числата за икономиката, заплатите, фиска, дълга и т.н., направи и политически анализ: Горанов разкритикува левицата и  опитите чрез институционално противопоставяне да се гради усещане за нестабилност в държавата. Това обаче нямало да донесе политически дивиденти никому. Той благодари на президента Радев, когато критикува властта и намира правилните аргументи за това (понякога), оцени ролята на държавния глава у нас заради мажоритарния му избор, което го поставя в специфична позиция. След което припомни, че в миналото е имало опити на хора от президентската институция да се върнат в политиката, но това е претърпявало провал. Не назова кого има предвид.  БСП поведе марша срещу бедността и корупцията (ВИДЕО) Решено: тръгва втори опит за купуване на изтребители и бойна техника Румен Радев: У нас трудът е недооценен БСП поведе марша срещу бедността и корупцията (ВИДЕО)", "date": "2018.05.01", "title": "Каракачанов кани Нинова на бира... като българка"}
{"url": "http://clubz.bg/67328-bylgarka_e_sred_zaginalite_pri_burq_v_alpite", "text": "Броят на загиналите от скиорската група от 14 човека, намерени вчера в швейцарските Алпи, вече нарасна до 8 души. Сред починалите има и български гражданин, съобщи месната полиция. Преди два дни лошото време в района на Пин Дарола в швейцарските Алпи хваща в капана си 14 скиори. Съобщението за помощ от отдалечения район на Алпите предизвиква масирана спасителна акция с участието на 7 хеликоптера. От полицейското управление добавят, че един от скиорите е починал при падане. Петима други са починали скоро след като са настанени в болницата, в това число и 52-годишната българка. Полицията съобщи, че телата на други двама алпинисти, на възраст 21 и 22 години, са открити по-надолу в Алпите, в кантон Берн. Сигналът е получен ден по-рано, но лошите атмосферни условия са принудили спасителите да изчакат. Така броят на загиналите нарасна до 8 души. Част от останалите в групата са изпаднали в \"лека хипотермия“. Жертвите са италиански, френски и немски граждани, съобщи полицията, добавяйки, че са започнали усилия за официалното им идентифициране. Всички семейства са информирани за трагедията. ", "date": "2018.05.01", "title": "Българка е сред загиналите при буря в Алпите"}
{"url": "http://clubz.bg/67323-cska_sofiq_e_s_nov_trenor_hristo_qnev_smeni_stamen_belchev", "text": "Стамен Белчев вече не е треньор на ЦСКА-София. За смяна на Белчев се заговори още вчера. Днешната тренировка на тима, която ще се проведе следобед, няма да бъде водена от родения в Хасково специалист. Футболистите ще бъдат тренирани от Христо Янев, който ще е начело на \"червените\" временно - до края на сезона. Янев работи като скаут на \"Българска армия\". От следващия сезон се спрягат четири имена за старши треньор на ЦСКА-София. Това са Красимир Балъков, Любослав Пенев, Стойчо Младенов и Александър Томаш, който е начело на \"Берое\". Балъков пък предвожда \"Етър\".  Почти сигурно Стойчо Младенов ще напусне казахстанския \"Кайсар\" и ще бъде свободен. Любо Пенев е безработен. Не е изключено и Христо Янев да остане за постоянно. Той беше настивник на ЦСКА в сезона 2015-2016, в който тимат игра във \"В\" група и спечели купата на България. В ранната есен на 2016 г. бе уволнен от ЦСКА-София. От това съобщение излиза, че Белчев си е тръгнал сам, което едва ли е от голямо значение вече.", "date": "2018.05.01", "title": "ЦСКА-София е с нов треньор, Христо Янев смени Стамен Белчев "}
{"url": "http://clubz.bg/67327-vvs_vdigat_samoleti_zaradi_cska_sinite_protestirat", "text": "Лека футболно-военна драма се разрази покрай 70-годишния юбилей на ЦСКА на 5 май. На датата ЦСКА-София приема \"Лудогорец\" на стадион \"Васил Левски\", а покрай мача и ще празнува. По този повод между 18 и 20 ч над националния стадион ще прелетят самолети на военно-въздушните ни сили - като част от тренировъчни полети, но и в чест на юбилея. Това предизвика гневна декларация от страна на Националния клуб на привържениците на \"Левски\". \"Сините\" задават няколко въпроса. Като например: държавно дружество ли е ЦСКА-София, ако не - кой ще плати разходите за \"подобен цирк\", възможно ли е частни дружества да наемат българската армия за партита и къде е регламентирано това и т.н. и т.н. По-рано днес трима министри дадоха брифинг, а сред тях бе и Красимир Каракачанов. Той отговори на въпроси по казуса. Министърът на отбраната направи гаф, като заяви, че юбилеят е 75-годишнина. Коригираха го, че годишнината е за 70 лета, не за 75. Както личи по-горе, той спомена и Военният клуб. Там, на същата дата, ще празнува алтернативният ЦСКА 1948, който е напът да си осигури участие във Втора лига от следващия сезон. Феновете на двете ЦСКА-та (това на Гриша Ганчев има доста повече фенове) не се понасят.", "date": "2018.05.01", "title": "ВВС вдигат самолети заради ЦСКА, \"сините\" протестират"}
{"url": "http://clubz.bg/67306-zashto_evroto_e_dobre_za_bylgariq", "text": "Г-н Борисов има златна възможност да остане в историята, ако в неговия мандат влезем в еврозоната. При идеално стечение на нещата предстоят две години чакалня, плюс още една година за техническата подготовка. И ето - апотеоз тъкмо в края на мандата. Каквото и да мислим за управлението на царя, няма как да забравим, че тъкмо при него с отачян щурм се вмъкнахме в Европейския съюз. Най-радващо е обстоятелството, че наред с ГЕРБ и ДПС левицата също подкрепя отдавна чаканата стъпка към еврото. Важна роля изигра може би посредничеството на европейски социалисти - Станишев специално доведе еврокомисаря по финансите Московиси, който е бивш социалистически министър. Може пък въвеждането на еврото да е удобно за Русия, която така опростява финансовите си (и най-вече туристически) взаимоотношения с нас - и по тази причина фабриките за тролове сега са много по-пасивни, отколкото по теми като бежанците или Истанбулската конвенция. Позитивната хипотеза звучи така: темата е толкова важна, че управляващите са се отказали от медийно политиканстване, а националпопулистите се занимават с тютюнопушене и прослава на Крим. И въпреки всичко социологически сондажи редовно показват, че българските граждани се боят от еврото. Миналата година Алфа рисърч отчете 45% „против“ и 32% „за“. Другаде има и по-лоши съотношения. Страхът от повишаването на цените не ми се струва достатъчен като обяснение - последните страни, които се присъединиха към общата валута, отбелязаха незначителна инфлация. Пък и ако някой използва размътването на водата, за да закръгли цените на продуктите си нагоре, това нали също е част от българската икономика? Тоест, ако нещо поскъпне с половин процент, това не значи, че парите ще отидат в Европейската централна банка, а че продавачът българин ще спечели точно толкова, колкото е загубил купувачът българин. А и добре знаем кога продавачите вдигат цените - когато има кой да ги плаща и няма конкурент с по-добри условия. Страхът, според мен, идва от друго. На няколко пъти българското население беше ограбвано от комунистическия режим с парични реформи - през 1947, 1952, 1962. Парите се обменят по сложни схеми, трябва да доказваш дали са от трудови доходи, има лимити, над които курсът е по-лош или пък плащаш данъци. Целта е да се оберат парите от населението. И във всеки един от тези обмени гражданинът е изправен срещу държавата. Последната обмяна помня и аз. Чувствах се дълбоко ощетен от това, че топчето „американче“ от 15 стари скочи на 4 нови стотинки (=40 стари!). Но днес държавата не определя цените и ако нещо поскъпне два и половина пъти, просто ще ида да купя от друг, нали така? Явно не е помогнала деноминацията на Костов от 1999, при която имаше само математическо опростяване, без грабеж. Трупаното десетилетия недоверие се предава от поколение на поколение. Някои икономисти се опасяват, че сегашният курс 2:1 няма да бъде запазен и докато сме в чакалнята, левът ще трябва да се „отвърже“, така че да намери пазарната си разменна стойност спрямо еврото. Не е лошо някой да ни обясни този момент - като лаик ми се струва, че при свободата на обмяна, която сега имаме, в първия ден на отвързването ние просто ще обменим парите си в евро и така левът ще умре от само себе си. Често се чува и друг контрааргумент - щяло да ни се налага да помагаме на държави, изпаднали в беда. Ще помагаме, за да помагат и на нас - нали това е идеята. Пък и второто - ние да имаме нужда от помощ, изглежда по-вероятно. По-тънки критици атакуват еврото откъм най-позитивната му страна - тъй като ще станело много лесно и евтино да взимаме заеми, политиците ни щели да се разпищолят като гръцките и ние сме щели да затънем. Но ако не можем да контролираме държавата си, най-добре да се отправяме към терминал 1. Да не строим магистрали, защото някой може да катастрофира. Да не купуваме самолети, защото министрите може да решат да нападнат някого. Ползата от еврото не е само финансова - евтини кредити, стабилност и огромно улесняване на туризма. Най-важното е, че ще се озовем в А-отбора на ЕС. Пак ще следваме същата финансова дисциплина, която си наложихме преди 20 години, но ще имаме думата да решаваме накъде да върви европейската икономика. Предполагаемата загуба на суверенитет, която някои окайват, всъщност е точно обратното - заемане на много по-сериозна позиция на международната сцена. Откакто са възникнали, националните държави функционират в тази система: търгуват, воюват, поддържат дипломатически отношения. Този обмен предполага споделени средства. Вярно, че е малко обидно, дето си говорим на английски на международни форуми, но така се разбираме. И когато каталунец реши да утвърди собствената си идентичност като говори на езика си, ние просто не го разбираме, а той си остава с едната гордост. Така и с лева - слаба валута, неизвестна, нестабилна. Ще изчисляваме известно време и в евро, и в лева, както правеше дядо ми, който до края на живота си пресмяташе всичко в „стари пари“. После ще свикнем, както свикнахме с пътните знаци, с компютърните команди, с икономическите статистики. Най-мистериозна в случая е подкрепата на ЕК и на френския президент Макрон за членството ни в еврозоната (противно на някои кръгове в Германия). За какво сме им? Един оптимистичен сигнал за това, че проектът се развива напук на Брекзита? Пък и България не е прекалено голям хап за преглъщане, ще се интегрира безпроблемно като балтийците. От друга страна недоверието към нас е факт. По веднъж месечно имаме някаква външна оценка за съдебната система, за ужасното състояние на медиите, напомнят ни, че не сме солидарни с някои европейски политики. Защо не ни искат в Шенен, а ще ни пуснат в еврото? Дали планът на Макрон не е да изолира проблемните Полша и Унгария (които са извън еврото) и така да ги остави във външния кръг срещу едно растящо проевропейско мнозинство? Но откъде идва неговата убеденост в нашата лоялност? Каквато и да е високата игра , най-добре да се възползваме от щастливия зар преди големите да са размислили.  ", "date": "2018.05.01", "title": "Защо еврото е добре за България"}
{"url": "http://clubz.bg/67322-ninova_izchezvame_kato_naciq_hora_izchezvame_kato_narod_rech", "text": "Така лидерката на БСП Корнелия Нинова се обърна към симпатизантите на БСП от София и докарани от цялата страна, събрали се пред Министерския съвет - крайната точка на първомайското шествие  . Това бе надсловът на традиционната сбирка на социалистите в столицата на Международния ден на труда 1 май.  Речта на Нинова бе кулминацията на проявата - тя говори последна от събралите се на президиума хора. Повечето - сигурно в опит за символика, облечени в бели ризи.  БСП поведе марша срещу бедността и корупцията (ВИДЕО) Площадът в \"карето на властта\" в София слушаше попритихнал думите й под прозорците на Министерския съвет, въпреки че този път самата реч не изобилсваше от конкретика за политиките, а бе построена предимно върху \"общовойскови\" послания срещу настоящата власт. Почетен бе и президентът Румен Радев - по думите на Нинова \"народът тук го подкрепя\" и всички трябва да изпълнят заръката \"да пуснем прожекторите\", за да се осветли \"истинското лице на властта\".  Очаквано лидерката на социалистите преповтори данни как 1,5 млн. души живеят под прага на бедността, 400 000 - с доход под минималната работна заплата, а 4 милиона - със заплата под средната. \"Нов\" аргумент за упадъка, предизвикан от управлението обаче се яви това, че за миналата година у нас има 61 милионери повече. Атакувани бяха и \"корпорациите\", които печелели все повече, докато народите ставали все по бедни - тази част от речта бе отнесена към света въобще, не само към България. Корпорациите пък купували политиците, които пък им гарантирали още повече печалби, описа положението Нинова.  Румен Радев: У нас трудът е недооценен Единствената конкретна политика, която се чу от Нинова, бе  която иначе се индексира всяко тримесечие, а от нея зависят и заплатите на президент, премиер, министри, членове на държавни комисии - общо към 400 души от най-високия ешелон на \"политическо-административната структура\", както Нинова обобщи. Заплатите на изброените зависят от средната работна заплата в обществения сектор, която се изчислява от НСИ на всеки три месеца. И ако тази средна заплата намалява - то и депутатската намалява. И обратното. Нинова обаче настоя, че политиците трябва да се откажат от привилегиите си. По думите на Корнелия Нинова Бойко Борисов и управляващите са \"обявили война на всичко и всички\" - на президента, на опозицията, на хората с увреждания, на децата - като цяло на народа си. , каза още председателката на БСП, припомняйки, че представител на ГЕРБ от парламентарната трибуна е заявил, че социалистите били пратени и в Сибир. Според Нинова Бойко Борисов и властта заклеймявали всеки протест като \"платен и купен\". А това е, защото ГЕРБ виждат народа като заплаха.  \" , обърна се Нинова и към хората си, и към премиера лично.  А финалната й реплика бе:  След речта последваха скандирания \"БСП\", и \"Оставка\". Прозвуча и Интернационалът - международният пролетарски химн, изпълняван от комунистически и анархистични организации по света. Това бе един от трите химна, прозвучали на шествието - първи бе българският, втори - европейският и третият бе Интернационалът.   Корнелия Нинова дори си припяваше българския текст... Ето първия куплет, ако не го знаете:  Румен Радев: У нас трудът е недооценен", "date": "2018.05.01", "title": "Нинова: \"Изчезваме като нация, хора, изчезваме като народ\" (РЕЧ)"}
{"url": "http://clubz.bg/67325-v_germaniq_pyrvi_maj_e_den_za_lyubov", "text": "На първи май в Германия (или поне в определени области на страната) нищо не изглежда така, както в последния ден на април. На сутринта пред фасадите на къщите – не пред всяка, но доста начесто – греят тържествени стройни брезички, украсени с шарени гирлянди от разтегателна хартия. Издигнати са под прикритието на нощта от влюбените в Клара или Моника младежи, които по този начин дават израз на чувствата си и със сигурност успяват да укрепят позицииите си пред избраницата. А най-желаните моми получават дори по не само по едно дръвче – може да са и няколко. Офанзивата започва от предния следобед – на определени, достатъчно добре обозначени места, се продават нужните за целта фиданки (актуалната цена е седем евро за метър), които ергените натоварват на коли или велосипеди и ги откарват до дома. Оттам пък в тъмните часове ги пренасят до адреса на любимата, грижливо ги украсяват и изправят пред дома й – да се види колко им е важна и почитана, а несъмнено актът на афиширане на чувствата предполага и покачване на акциите им в нейните очи. Всъщност съвсем не всички тържествени първомайски дървета преследват „користни“ цели – на места ги слагат по централните площади на села или квартали, за да радват местните жители и да им напомнят за настъпването на пролетта. Естествено, и за това в Германия се води съответната статистика и от нея става ясно, че обичайно дърветата са с дължина между 20 и 25 метра, но можело да се да достигнат и... 56. „Обществените“ майски дървета се инсталират нерядко под съпровода на духова музика, но личните (с далеч по-скормни размери – от около 5-6 метра) се слагат тихо и тайно – докато спи любимата, която на сутринта трябва да бъде зарадвана. Мащабната операция не е по силите на само един, колкото и силно да е влюбен, младеж – привличат се другари, които помагат при докарването, наместването и поставянето по най-добрия начин. Защото положително сред младите господа се води и един вид състезание – кой ще сложи най-внушителната и най-добре украсена брезичка, свидетелство за максимално силните чувства към Дулсинея. Цветът на гирляндите не е без значение – тъкмо той свидетелства за силата на чувствата. А за да е напълно ясно за кого е предназначено любовното дръвче, в повечето случаи то е накичено и с червено картонено сърце, на което е изписано името на любимата. Майското дърво остава на място в продължение на месец – до първи юни, след което трябва да бъде отстранено от поставилия го. Което пак е съпроводено с ритуал – канят го на обед или вечеря и го възнаграждават с каса бира. Ако потенциалната тъща е благосклонна, може да направи и сладкиш, а любимата – да даде целувка. Пък вече ако е особено романтично настроена, може да си отреже едно парче от дървото за спомен. Преди някой да е казал: що за дискриминация е този старинен обичай, който позволява само на ергените да изразяват чувствата си към момите, да отбележим, че на високосни години нещата се обръщат и  наред са дамите – тогава и на тях е дадено да набавят брезички и да ги поставят пред дома на любимите си мъже. В тези специални години правото да слагат брезички пред дома на любимата е дадено дори и на женените мъже. Само няма данни как стоят нещата с еднополовите връзки, но традицията по никакъв начин не изключва и Ханс да тури красиво любовно дръвче пред дома на Волфганг, или Урсула – пред дома на Ренате.", "date": "2018.05.01", "title": "В Германия първи май е ден за любов"}
{"url": "http://clubz.bg/67324-severna_bylgariq_pyrvenec_po_dela_za_nesystoqtelnost", "text": "Данните за дейността на съдилищата, публикувани от Висшия съдебен съвет, дават точна информация за постановените решения по дела за несъстоятелност в окръжните съдилища в страната. Окръжните съдилища в страната решават средно по около 1200 дела за несъстоятелност годишно в периода 2010-2017 година. (1) Динамиката в делата за несъстоятелност, очаквано, е свързана с икономическата конюнктура и бизнес цикъла – в лошите за икономиката години, с известен лаг, се увеличават и делата за несъстоятелност, докато в силните години те падат. През 2010 г. окръжните съдилища решават 23 дела за несъстоятелност на 10 хиляди предприятия като броят им се увеличава до пика през 2013 г., когато стават 42 дела на 10 хиляди предприятия, а след това започва спад до 24 дела на 10 хиляди предприятия през 2017 година. Картата на страната по средногодишен брой на решенията по дела за несъстоятелност на 10 хиляди нефинансови предприятия за периода 2010-2017 г. показва известна клъстеризация на областите, т.е. струпване на делата в определени области. Със сравнително висок относителен брой на делата за несъстоятелност са две групи от области в Северна България. Северозападната група е представена от областите Монтана, Враца и Плевен, а североизточната – от Русе и Разград. Във всички тези области окръжните съдилища средногодишно решават по над 50 дела за несъстоятелност на 10 хиляди предприятия. Същевременно в други групи от области се наблюдава сравнително нисък относителен брой на решенията по дела за несъстоятелност. Това са групата на областите Габрово и Велико Търново, както и групата на областите по южната граница на страната (с изключение на Смолян) – Благоевград, Кърджали, Хасково, Ямбол. Всички окръжни съдилища в тези две групи решават средногодишно по под 20 дела за несъстоятелност на 10 хиляди предприятия. Важно е да се отбележи, че делата за несъстоятелност по правило се гледат изключително по седалището на неплатежоспособния или свръхзадължен търговец. Свободата за длъжника да смени седалището и адреса си на управление и след това да поиска откриване на производство по несъстоятелност го поставя в изключително преимущественото състояние да избира съда, пред който да се гледат делата му. Така кредиторите, създали договорни отношения с вече несъстоятелния търговец, са длъжни да се съобразят и с този негативен за отношенията им факт. Окръжният съд във Враца е този с най-голям относителен брой на постановените решения за несъстоятелност в страната. През последните пет години съдът постановява по над 50 решения годишно,  което, съотнесено с броя на нефинансовите предприятия в областта (малко под 6 хиляди), прави по средно 100 дела за несъстоятелност на 10 хиляди предприятия годишно. За целия разглеждан период, 2010-2017 г., окръжният съд във Враца постановява средногодишно по 88 решения за несъстоятелност на 10 хиляди предприятия, което е близо тройно над средната за страната стойност и значително над втората област с най-много решения – Монтана. Изследване на в-к   от януари 2017 г. обяснява тази тенденция с миграцията на дела от Софийски градски съд (СГС) към Окръжен съд-Враца. С оглед счупването на порочния модел на управление в СГС при председателството на Владимира Янева се е търсил друг съдебен оазис за занижен контрол от страна на съда в производството по несъстоятелност. Окръжният съд в Монтана постановява средно по 30 решения за несъстоятелност годишно или 67 решения на 10 хиляди предприятия за периода 2010-2017 година. Именно той е съдът с най-голямо намаление на делата по несъстоятелност за разглеждания периода – от средно 80 годишно в периода 2010-2013 г. до двойно по-малко през последните три години. Въпреки това и през 2017 г. относителният брой на решенията остава близо двойно по-висок от средния за страната. Към групата на Враца и Монтана с най-много решения за несъстоятелност може да се причисли и съседната област Плевен с 56 решения на 10 хиляди предприятия средногодишно за разглеждания период. Вторият клъстър от области със сравнително много решения за несъстоятелност е този на окръжните съдилища в Разград, Русе, Силистра и Търговище. При всички тях се наблюдава сравнително висок относителен брой на решенията в началото на периода, който впоследствие намалява значително, но е съпроводен и с намаление на броя на работещите предприятия в областта. Така средногодишният относителен брой на решенията по несъстоятелност намалява близо двойно, но остава значително над средните за страната нива. Окръжният съд в Благоевград е този с най-малък относителен брой на делата по несъстоятелност с по 10 дела на 10 хиляди предприятия средногодишно в периода 2010-2017 година. През последните години относителният брой на делата намалява значително заради едновременно намаляване на броя на делата и увеличаване на броя на нефинансовите предприятия в страната. През 2017 г. те достигат до 6 дела на 10 хиляди предприятия, което е четири пъти по-ниска стойност от средната за страната (24 на 10 хиляди предприятия). На второ място по най-малък относителен брой на делата по несъстоятелност е окръжният съд във Велико Търново с 15 дела на 10 хиляди предприятия средногодишно за периода 2010-2017 година. В съседната област Габрово делата по несъстоятелност също са със сравнително нисък относителен брой. Другият клъстър от области със сравнително нисък относителен брой на делата по несъстоятелност се състои от Кърджали, Хасково и Ямбол със съответно 16, 17 и 18 дела на 10 хиляди предприятия годишно за периода 2010-2017 година. Като цяло данните показват, че няма силна връзка между икономическото развитие на областта и относителният брой на делата по несъстоятелност, разглеждани от окръжните съдилища. В този случай ясно изразените предпочитания към един или друг съд могат да се дължат или на възможността за влияние върху определени съдебни състави, или на степента на натовареност на съдиите, която предопределя бързината на производството.", "date": "2018.05.01", "title": "Северна България - първенец по дела за несъстоятелност"}
{"url": "http://clubz.bg/67309-netanqhu_iran_e_lygal_pravil_e_5_qdreni_bojni_glavi", "text": "Иран лъже целия свят, че е замразил ядрената си програма, обяви в специално обръщение към народа премиерът на Израел Бенямин Нетаняху, предаде Би Би Си. Той се позова на   за иранската ядрена програма, които са били разкрити от израелското разузнаване. Агенти са успели да се доберат до досиета от ядрения архив, който се намира в сграда в Техеран и сега Израел притежава около  , обяви премиерът. Той говори от зданието на Министерството на отбраната. Израелското разузнаване е получило  . Разкритията идват само няколко дни преди президентът Доналд Тръмп да вземе окончателно решение дали да остави САЩ в споразумението с Иран за ядрените оръжия на Техеран. През 2015 година Иран се съгласи да замрази ядрената си програма в замяна на отслабване на санкциите срещу нея. Тръмп смята тази сделка за най-лошата възможна, докато Европейският съюз призова за запазване на договора. Решението ще бъде взето на 12 май от президента на Щатите. Техеран твърди, че спазва договорките и че ядрената му програма е единствено за мирни цели. Нетанюху обяви, че е обсъдил съдържанието на документите с лидерите на Франция и Германия Еманюел Макрон и Ангела Меркел. Той се опитва да ги убеди, че Техеран лъже световната обществевост и споразумението трябва да бъде развалено. Макрон, Меркел, както и ЕС са за запазване на договора. След това премиерът похвали усилията на израелската разведка да разкрие истинските цели на Техеран. По-късно от Кремъл обявиха, че ситуацията около ядрената сделка с Иран е била във фокуса на телефонен разговор между президента на Русия Владимир Путин и министър-председателя на Израел Бенямин Нетаняху, предаде ТАСС. Премиерът на Израел е позвънил по телефона на господаря на Кремъл. Двамата лидери са обсъдили и обстановката в Близкия изток, включително и събитията в Сирия, и са подчертали, че ще продължат личните си контакти.  ", "date": "2018.05.01", "title": "Нетаняху: Иран е лъгал, правил е 5 ядрени бойни глави"}
{"url": "http://clubz.bg/67310-pyrvo_shokoladyt_posle_makrona", "text": "Ако ще сме патриоти за храните, да сме патриоти и за политиците. Какво, ние второ качество избиратели ли сме, че заслужаваме политици, чиито етикети са нечетливи, зацапани, за някои е спестена страната на произход, а други са толкова пъти преопаковани, че срокът на годност отдавна е изтекъл. Има и такива, на чиито етикети се чете само цената. Борете се за висок клас политици след тия битки за качествени храни. Горе-долу в тоя стил се пошегува един високопоставен европейски служител след форума вчера, посветен на хранителния расизъм на транснационалните компании. Които отгоре на това разболяват горките източноевропейци и ги карат да се чувстват \"аборигени\", по определението на премиера Бойко Борисов. Аве, Брюксел, аборигените те поздравяват. И политиците на аборигените, които също са аборигени - Еманюел Макрон и Ангела Меркел по тия ширини няма.   В шоколада има 6 ядки по-малко! На крак, европейци презрени! Темата за хранителния расизъм в ЕС е отпреди десетина години. Набра скорост, след като я поставиха премиери от централноевропейски страни - т.нар. Вишеградска четворка (Чехия, Унгария, Полша, Словакия) - като бившия вече словашки министър-председател Роберт Фицо и спечелилия трети мандат в Унгария Виктор Орбан, политикът, който, по  , се опитва \"да прекодира софтуера на демокрацията в Унгария\". Въпрос на време беше и местните ни политици да се заразят, защото Борисов в известна степен гравитира, но дали интересите на България налагат да се включи в този формат. Но това е друга тема.  Никоя от компаниите, нито тази, която прави \"по-малко хрупкави вафли\" Manner за Унгария, отколкото за Австрия, или друга, която подслажда напитката с фруктоза и глюкозен сироп, вместо захар, ще се изправи срещу което и да било правителство от бившия източен блок, за да каже, че произвежда за тези пазари по-евтини стоки, тъй като покупателната способност на гражданите на тези държави е в пъти по-ниска от средната за ЕС и производителят поевтинява продукта, като опростява технологията и влага евтини заместители. И обикновено го описва на опаковката.  Миналата година Европейската комисия реши да възложи на своя Съвместен център за изследвания да разработи научен подход към проблема, тъй като липсва обща методология, по която да се правят изследванията в различните страни. До момента все още такъв няма изготвен. Но има друг съществен факт - България не е представила в центъра трите изследвания, които земеделското ни министерство и БАХБ твърдят, че са направили за двойния стандарт на храните. Тази тема ще погине медийно с края на българското европредседателство и вероятно само енергичният омбудсман Мая Манолова, преформатирала се успешно в говорител на \"великата шаячна правда\", както пишеха великите Илф и Петров, ще продължи да развява таз хоругва. И евродепутатът от ПЕС Момчил Неков. Докъде ще стигне Борисов ли? Може би е време да каже, че при Т. Живков яйцата в \"Кореком\" бяха от истински шоколад.  И да, с фигурките в тях някои украсяваха секцията в хола. Вместо книги.", "date": "2018.05.01", "title": "Първо шоколадът, после Макрона"}
{"url": "http://clubz.bg/67313-brakonieri_s_djip_vlachat_inspektor_opital_da_gi_globi", "text": "За един ден на два пъти незаконни въдичари щели да убият инспектор Стоян Любомиров от ИА по рибарство и аквакултури. Единия път го влачили с джип и щели да го промушат в сърцето, на втория - искали да го прегазят. Това разказа пред Нова тв самият потърпевш, който вече е сигнализирал прокуратурата в Пазарджик. Любомиров и двама негови колеги провели акция на язовир Батак миналата седмица със сужебна лодка, а той се правел на небрежен въдичар. Така засякъл двама с джип. Те имали въдици с т. нар кука \"тройка\" и с мрежести уреди - \"парашути\" по около 2 м, които са напълно забранени. Докато колегите му \"от прикритието\" дойдат, двамата нарушители опитали да натоварят въдиците си на джипа и да потеглят, а Любомиров да попречи на шофьора. Докато се борел с опитващия да запали водач, онзи посегнал да го промуши с метална стойка за въдици - тя е заострена и се забива в земята като статив за пръта върху нея. Същия следобед същият инспектор опитал да препречи пътя на джип с други рибари - нарушители. Вторият опит бил да го прегазят и те пак отпрашли. Човекът е възмутен, че наоколо било пълно с рибари, които гледали сеира на проверяващия и не си мръднали пръста.", "date": "2018.05.01", "title": "Бракониери с джип влачат инспектор, опитал да ги глоби"}
{"url": "http://clubz.bg/67318-trymp_pak_otloji_vyvejdaneto_na_mita_za_es_tozi_pyt_do_1_yuni", "text": "Няма да има мита за вноса на стомана и алуминий в САЩ от ЕС поне до 1 юни. Това реши американският президент Доналд Тръмп, който на 8 март въведе ставки от 25% върху вноса на стомана и 10% върху вноса на алуминий. ЕС ще се защити, ако САЩ наложат митата за алуминий и стомана В края на март САЩ временно освободиха от мита ЕС, Канада и Мексико. Периодът изтичаше в полунощ на 30 април срещу 1 май. Канада и Мексико също се ползват от продължаването на временното изключение. Тръмп обаче обвърза окончателно изключение за тези две страни с предоговарянето на северноамериканското споразумение за свободна търговия. Принципно споразумение за освобождаване от митата е постигнато с Аржентина, Австралия и Бразилия. То ще бъде финализирано през следващиге 30 дни. Споразумение има с Южна Корея. САЩ временно изключват ЕС от митата върху стоманата и алуминия Преди дни лидерите на Германия, Франция и Великобритания за пореден път призоваха САЩ да се откажат от намерението си да наложат едностранни търговски мерки срещу ЕС. Еврокомисарката по търговията Сесилия Малмстрьом също заплаши САЩ с действия на ниво ЕС, ако митата бъдат наложени.  Европа е изнесла в САЩ през миналата година стомана за 5,3 милиарда евро и алуминий за 1,1 милиарда евро. САЩ временно изключват ЕС от митата върху стоманата и алуминия", "date": "2018.05.01", "title": "Тръмп пак отложи въвеждането на мита за ЕС. Този път до 1 юни"}
{"url": "http://clubz.bg/67317-bsp_povede_marsha_sreshtu_bednostta_i_korupciqta_video", "text": "Българската социалистиеска партия поведе днес национален първомайски протест срещу бедността и корупцията. Корнелия Нинова е на първата линия срещу тези два бича - мизерията и грабежа. Канал 3 предава на живо, дрон носи напдис \"Оставка\", а лозунгите са всеобхатни дори до такива като \"Не искам да съм телефонист\" (?!, б.р.).   Забелязват се доста млади активисти с еднотипни тениски \"Оставка\".  Протестното шествие ще мине по маршрута - пл. „Св. Ал. Невски” – ул. „Г.С.Раковски” – бул. „Дондуков” – пл.”Независимост” (пред Министерския съвет). В 12.00 ч. там е началото на митинга.    ", "date": "2018.05.01", "title": "БСП поведе марша срещу бедността и корупцията (ВИДЕО)"}
{"url": "http://clubz.bg/67321-zam_kmet_na_ivancheva_v_mladost_2_godini_moratorium_vyrhu_razresheniqta_za_stroej", "text": "Зам.-кметът на \"Младост\" Владимир Клисуров смята да подаде оставка, но преди това внася в Столична община въпроси за референдум, целящ  . Това става ясно от обръщение на самия Клисуров   във фейсбук. Той изразява пълната си подкрепя към двете арестувани дами от общината и дори заявява: Както е известно, след показния арест на кметицата Десислава Иванчева, заместничката й Биляна Петрова и посредника Петко Дюлгеров   заради борбата на екипа с презастрояването. Клисуров - който бе посочен като заместник от самата задържана кметица, обаче заявява, че се доверява на другия зам.кмет Румен Русев - когото Иванчева от ареста обвини като един от заговорниците срещу нея.   Избраха насила заместник на Иванчева Уважаеми дами и господа, Искам да Ви информирам, че в качеството ми на зaместващ кмета на „Младост”, г-жа Десислава Иванчева, смятам да използвам свое законово право и да внеса в Столичен общински съвет предложение за провеждане на референдум срещу презастрояването. То включва същите онези въпроси, под които се подписаха 14 000 граждани и които СОС с лека ръка отхвърли. Делото срещу това решение още е в съда. Сега се надявам съветниците да загърбят партийните си пристрастия и да разгледат в най-кратки срокове предложението. Въпросите към гражданите са модифицирани, според предишните забележки, но и общинарите могат да използват правомощията си и да ги коригират, без да променят смисъла им. За обикновения човек е важно този референдум да се проведе. Преди и последната градинка в „Младост” да е изчезнала. Въпросите са формулирани по следния начин: 1) Подкрепяте ли в срок от две години да се приемат изменения в Подробните устройствени планове на Младост 1, Младост 1А, Младост 2, Младост 3, Младост 4, които да не позволяват ново застрояване на съществуващите зелени площи, междублокови пространства, терени с разположени съоръжения за игра на деца, паркинги и погранични на парковете територии? 2) Подкрепяте ли за срок от две години да се обяви мораториум върху издаването на разрешения за строеж и започващо строителство в район „Младост” на Столична община, област София – град, до изменения на Подробните устройствени планове на Младост 1, Младост 1А, Младост 2, Младост 3, Младост 4, които да не позволяват ново застрояване на съществуващите зелени площи, междублокови пространства, терени с разположени съоръжения за игра на деца, паркинги и погранични на парковете територии? Ще се съобразя с много добре мотивирани препоръки за евентуални техни корекции. Уважаеми дами и господа,  Взех и едно друго решение. Вече го обявих на екипа на районната администрация и на кмета на София г-жа Йорданка Фандъкова. То касае моята оставка. Тук ще се опитам да обясня мотивите за нея. Накратко, аз съм член на инициативата „Зелен Младост” и отказвам да си „цапам“ ръцете с унищожаването на зелените площи на „Младост”. Столичен общински съвет не се съобрази с основно мое право – да откажа определен пост или длъжност, което направих с декларирания ми самоотвод. Още повече, че с колегата арх. Румен Русев отправихме консенсусно предложение той да поеме кормилото на районната администрация. Мнението ни не бе зачетено. Всъщност нещо нормално за тази „правова” държава. Но в тази политическа игра аз не желая да съм пионката. Пионката, която като член на „Зелен Младост” да пусне строежите, които г-жа Иванчева успя да стопира. И заради които видяхте какво й се случи, по сценарий, за чието авторство всички дълбоко в себе си се досещате. Не искам да преча и на разследването и в един момент да бъда обвинен, че съм останал, за да замитам следи. Както вече заявих, вярвам на колегата арх. Румен Русев, който според мен трябва да остане като кмет на Район „Младост”. Той е специалист с огромен стаж, при това и отличен администратор. Очаквам той и екипът да разглеждат строителните книжа под лупа и да използват всички законови възможности, за да спасят зелените площи и без това недостатъчните паркинги в „Младост”. Очаквам, че ще направи всичко възможно в тази посока. Призовавам да проявяваме разбиране към законово мотивираните му действия, тъй като в много случаи той няма да има правилен ход с правомощията на районен кмет. Казано простичко, когато главният архитект на София разреши даден строеж и го изпрати в районната администрация, кметът има кратък срок, в който да го обяви. Ако не го стори, алтернативата му са съд и сериозни глоби. Ние, жителите на този град, гражданите на тази държава, обаче винаги може да си кажем мнението, да защитим правото си на нормален живот, да защитим здравето на децата ни. Когато сме заедно сме бивали чувани. Така ще е и занапред. Така че ако арх. Румен Русев остане, ще се нуждае от нашата подкрепа, за да се бори със системата и гражданската воля за борба срещу статуквото и тя не трябва да секва. Надявам се и той да продължи да прави разкрития за частни метростанции и булеварди, макар всички да видяхме, че извършителят е неизвестен или давността е изтекла. Понеже ще тръгнат спекулации, строежи не съм пускал. Аз съм член на „Зелен Младост”, извървявах пътя дотук с нашия лидер Десислава Иванчева, която запали искрата в нашия квартал и няма как да си оцапам ръцете с подписи върху разрешителни за строежи в паркове, в зелени площи и върху паркинги. Приех временно решението на Общинския съвет, защото като ръководител на ресор образование бях наясно, че в създалия се административен вакуум няма кой да разпореди плащанията към детските градини и училищата. Отговорност към тези институции и работещите в тях мога да поема. Отговорност за пускане на строежите – не! Макар да се съмнявам, надявам се хората от „Зелен Младост” един ден да разберат моето решение. За момента категорично отказват да го сторят. Надявам се колегите ми ще запазят добри спомени за общата ни работа. Както и очаквам приятелите и познатите ми да запазят чувствата и уважението, което си имаме. Предполагам, че когато кофата с помия, която бе плисната върху г-жа Иванчева и г-жа Петрова, бъде отново напълнена, ще бъде излята върху мен и останалите съмишленици. Ще светваме като елхи, ще продължим да бъдем подслушвани и следени. Но когато се впуснахме да будим гражданското общество, бяхме наясно, че този кръст е тежък. Донякъде съм разочарован от гражданите на „Младост” и на София. В социалните мрежи виждам огромна подкрепа за г-жа Десислава Иванчева и г-жа Биляна Петрова, но на протестите в тяхна защита се събират едва десетки хора. Така беше и досега. В резултат на политиката ни на активно уведомление на гражданите за инвестиционните намерения, бяха получени възражения от хиляди хора, които препращахме на Кмета на столицата, на Главния архитект на София, дори в министерствата. Вероятно и досега тези подписки почиват в разни чекмеджета. На протестите обаче излизаха едва стотици, а останалите вдигаха рамене и казваха „от нас нищо не зависи”. Призовавам и управляващите: крайно време е да се вслушате в гласа на гражданите – променете градоустройството и законите коренно и те да започнат да защитават не само инвеститорските и финансови интереси за милиарди, но и отделния човек, неговото здраве и здравето на децата ни. Споделям и едно извинение към медиите. Получих покани за гостуване във всички телевизии и искам да стане ясно защо им отказах. Нямам какво да крия, отговорих на въпросите ви след гласуването в СОС, но не желая да се нагърбвам с теглото на медийна звезда. Още повече, близките ми знаят, че силата ми не е реториката. И още нещо. Смятах да направя това изявление, след като реално подам оставка. Оказа се, че чисто технически няма кой да ми я приеме. Поне това смятат г-жа Фандъкова и зам.-кмета на столицата г-жа Ралица Стоянова. Затова вероятно известно време ще трябва да съм нещо като заместник-кмет, заместващ титуляра до завръщането, който ще е в отпуска до завръщане до приемане на оставката му. Всъщност това е поредният щрих от трагикомедията, която тече. Така, че ми трябват и трудовоправни съвети. И не забравяйте: Ние сме Зелен Младост. Независимо в кой квартал или град на България живеете, бъдете и вие!    ", "date": "2018.05.01", "title": "Зам.-кмет на Иванчева в \"Младост\": 2 години мораториум върху разрешенията за строеж!"}
{"url": "http://clubz.bg/67319-1_maj_edna_partiq_bez_proletarii_i_edna_koaliciq_za_leshnici_v_shokolada", "text": "1 май... Денят на труда. Една партия, която се нарича \"лява\", но по същество и профил е консервативна, ще поведе шествие за защита правата на трудещите се, въпреки че в ръководството на същата партия няма и един автентичен пролетарий. Едни синдикати ще излязат на шествие, въпреки че според една социологическа агенция повече от половината българи са доволни и предоволни от заплатите си. Една дясно-националистическа коалиция, която управлява, не смята, че изкуството, науката и образованието са исконни ценности и се чуди колко оркестъра има в БНР, като същевременно се занимава с \"десни\" политики, като лешниците в шоколада, шума в заведенията и това дали част от нея може да ходи в Крим или не може... Празник, като празник. Манифестации като манифестации. През 1986 година на тая дата, няколко дни след аварията в Чернобил ни наваля хубавичко дъжд. А за всеки случай се наядохме и с марулки от градината. \n\tНикой не ни каза нищо за аварията. \n\tНикой, освен едни пънкари от Кюстендил, които изпяха \"Радиация \n\tв градската канализация \n\tрадиация \n\tмарулите са провокация\". Та днес е ден на труда. \n\tАз марули вече ям рядко - имам гастрит. \n\tА вие?    ", "date": "2018.05.01", "title": "1 май: една партия без пролетарии и една коалиция за лешници в шоколада"}
{"url": "http://clubz.bg/67303-napred_kym_pamtiveka", "text": "В нощта на 27 април Роскомнадзор, който в случая действа като инструмент на Федералната служба за сигурност (ФСБ), блокира част от адресите на и даже тези на малка фирма на съветника на президента по закриването на интернет – Герман Клименко. Блокирането принуди мълчаливите големи играчи в IT бизнеса в Русия да проговорят и да нарекат войната с Telegram “война с целия рунет*“. И това е вярно. Заради Telegram: Русия блокира сървъри на Google и Amazon Кремъл и ФСБ не се опитват да забранят Telegram. Те се опитват да забранят цифровата икономика, защото в тяхното параноично въображение тя е заплаха за властта им. На нас ни казват: Не сте длъжни да ползвате интернет – ни казват, - защото в интернет има Telegram. И ако го използвате неправилно, той може да е опасен за властта. Те не се сещат, че за тяхната власт не е опасен Telegram, а те самите. Защото революции, бунтове и преврати са ставали по света и много преди Telegram. Революции не стават само тогава, когато в страната има демокрация. Тогава народът не прави въстание, а ходи на избори. 2 млрд. долара загуби за бизнеса от блокирането на Telegram А ако крадете, лъжете и убивате – то винаги има риск народът да излезе по улиците. Да, може и да не излезе. Но има риск. А те се побъркват само при наличието на този риск. Пред очите ни се извършва нещо удивително. Какво означава да върнеш страната в стария век? Това означава да я убиеш. Това е все едно да забраниш електричеството от страх, че заговорници и врагове ще се събират на електрическа светлина. Това е все едно да забраниш барута от страх, че ще направят бомба и ще я поставят под задника на негово величество. Това е все едно да забраниш писмеността от страх, че гадовете ще измислят нещо и ще го напишат. Струва ви се, че преувеличавам ли? Изобщо не е така. Има такъв случай в историята. Това е империята на инките. Първоначално те са притежавали писменост, но после са я забранили и са оставили само системата от възли – кипу. Защото кипу била система за смятане. Тя позволявала на великия Инка да си смята запасите от картофи и царевица. За нищо друго не служела. С помощта на кипу – за разлика от писмеността – заговорниците не могат да напишат нещо, което да навреди на правителството. Да, липсата на писменост е попречила на цивилизацията на инките да се развива. Нека да преведем действията на Кремъл на езика на реалния свят. Представете си, че властите са решили да унищожат щаб-квартирата на фирмата Х. Като начало използвали ракети с точно насочване „Искандер“ и унищожили всички супермаркети „Перекресток“ в цялата страна, заедно с живите хора вътре. После с артилерийски огън унищожили Марино. После бомбардирали Воронеж и Иваново. След това ОМОН щурмувал Магнитогорския металургичен комбинат и преустановил цялото производство, с всички екологични последици от това. Тогава унищожили и останалите металургични комбинати в Русия, а в това време Националната гвардия взривявала сондите на „Лукойл“. Фирмата Х обаче останала невредима и получила допълнителна реклама като неунищожима. Всичко това се случва у нас. Да, това се случва във виртуалното пространство, но загубите, които предизвиква Роскомнадзор, са напълно реални. И те не се ограничават с милиардите долари търговски загуби на руските интернет компании. *Рунет - в Русия така наричат местната част от мрежата 2 млрд. долара загуби за бизнеса от блокирането на Telegram", "date": "2018.05.01", "title": "Напред към памтивека"}
{"url": "http://clubz.bg/67314-klasika_ekskurzianti_ugasnaha_zashtoto_shoforyt_otkradnal_naftata", "text": "Български екскурзианти до Гърция не успяха да се приберат и прекараха часове през нощта на магистралата край Дупница, поради напълно изпразнен резервоар. Шефът на туристическата фирма призна пред камерите на Нова тв, че атобусът дори трябвало на другия ден да поеме за Пампорово, т.е. - трябвало да има в наличност 150 л нафта. Хората прекарали 4 часа в пълна тъмнина - за да не се изхаби и акумулаторът. Светлоотразителен предупредителен триъгълник нямало и рискували да ги помете тир. Твърдят, че шофьорът източил гориво за себе си и затова не успели да стигнат до София. Фирмата, организирала круиза и наела автобуса, е \"Глобал Тур\". Управителят й е откровен: Илиев казва, че също не може да назове шофьора като извършител, защото няма доказателства. От репортажа става ясно, че фирмата \"подизпълнител\", която е трябвало да обезпечи пътуването, е \"Едевлайс 0707\". Въпросната фирма е именно тази, около която възникна скандал, че през 2016 г. е хваната за трафик на бежанци, а през 2017 г. Григор Григоров - неин управител, дори е осъден за трафик на бежанци. Техен автобус е конфискуван като оръдие на престъплението... Това обаче не попречи тогава на \"Гранична полиция\" да сключи договор... именно със същата фирма да превозва бежанци обратно до границата - вече законно.", "date": "2018.05.01", "title": "Класика: екскурзианти \"угаснаха\", защото шофьорът откраднал нафтата"}
{"url": "http://clubz.bg/67312-trymp_iska_sreshta_s_kim_mejdu_dvete_korei", "text": "Президентът на САЩ Доналд Тръмп потвърди желанието си да се срещне с лидера на Северна Корея Ким Чен Ун в демилитаризираната зона между двете Кореи, съобщиха световните медии. Това е най-доброто място за толкова знаменателно събитие, убеден е американският лидер. Според някои дипломатически източници Ким бил приел разговорите да бъдат на границата между Севера и Юга. Той добави, че като алтернативно място за срещата може да се използва Сингапур. Помпео тайно при Ким за срещата с Тръмп Според Тръмп САЩ никога не са били толкова близо до ядреното разоръжаване на Северна Корея, както сега. Все пак Тръмп се застрахова и допусна, че може и нещо да се обърка. Идеята за провеждане на срещата в демилитаризираната зона Тръмп разви още преди време като написа в туитър, че е най-добре двамата с Ким да се срещнат в Дома на мира на границата между Севера и Юга. Ким и Мун пресякоха границите (ВИДЕО+СНИМКИ) Точно там се състоя и историческата среща между Ким и президента на Южна Корея Мун.  Очаква се разговорите между Тръмп и севернокорейския вожд да се проведат до края на май, най-късно началото на юни. \n\t  Ким и Мун пресякоха границите (ВИДЕО+СНИМКИ)", "date": "2018.05.01", "title": "Тръмп иска среща с Ким между двете Кореи"}
{"url": "http://clubz.bg/67315-rashidov_za_orkestrantite_pari_da_ne_se_davat_na_kalpak_za_otglejdane", "text": "Председателят на комисията по култура в парламента Вежди Рашидов заяви, че подкрепя музикантите от БНР, които излязоха на протест с искане за по-високи заплати. Според него обаче трябва да се търсят трайни решения и да се дават пари за творчество, а не „на калпак, за отглеждане”. Музиканти от БНР на протест срещу недостойното заплащане  „От друга страна, неслучайно питах:   Нула. Държавата дава пари, но под друга форма – за проекти, което означава за творчество, а не „на калпак” пари за отглеждане. Така ние трябва бавно да минаваме към тази форма”, коментира бившият културен министър. Борисов възмутен: Извинявайте, 4 оркестъра – не знаех, че това работи БНР По думите му пътят, който председателят на бюджетната комисия Менда Стоянова е предложила, не е лош – да се обединят и да са под шапката на министерството, на субсидия. Васко Василев: Вината за ниските заплати на музикантите в Радиото е на ръководството „Тогава само даваме едни пари, но нали трябва да получим творчество. Този, който мисли, че трябва да прави изкуство и някой да го гледа само защото го прави…изкуството е духовен продукт. В света е така – един писател прави огромни тиражи, един художник като Пикасо продава за милиони”, изтъкна той. Борисов възмутен: Извинявайте, 4 оркестъра – не знаех, че това работи БНР Васко Василев: Вината за ниските заплати на музикантите в Радиото е на ръководството", "date": "2018.05.01", "title": "Рашидов за оркестрантите: Пари да не се дават на калпак, за отглеждане"}
{"url": "http://clubz.bg/67316-rumen_radev_u_nas_trudyt_e_nedoocenen", "text": "Това написа във фейсбук президентът Румен Радев по повод първи май. Държавният глава - точно както напоследък с явните намеци за \"повече светлина\", отново обръща внимание на темата за корупцията и клиентелизма: \n\t", "date": "2018.05.01", "title": "Румен Радев: У нас трудът е недооценен"}
