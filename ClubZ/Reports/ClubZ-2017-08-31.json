{"url": "http://clubz.bg/57800-ombudsmanyt_poiska_spirane_na_cherno_belite_uchebnici", "text": "Омбудсманът Мая Манолова изпрати препоръка до министъра на образованието и науката Красимир Вълчев с настояване да измени своя заповед от 18 август 2017 г., като се отмени издаването на черно-бели учебници и респективно да се спре разпространението им. Това съобщиха от институцията През новата учебна 2017/2018 година, учениците от II и VI клас ще получат нови безплатни учебници, докато тези от VIII клас ще са с нови помагала, за които обаче ще трябва да заплатят. Това е причината, поради която издателство предлага два варианта – цветни, по-скъпи и черно-бели – по-евтини. Тя е категорична, че издадената заповед  не показва с нищо, че основният приоритет на правителството е образованието. Според обществения защитник държавата трябва да се погрижи за правото на децата на образование, чрез мерки, които да не задълбочават така или иначе вече съществуващи неравенства. Манолова смята за неприемливо \"черно-бялото\" мислене точно в образователната среда и чрез учебниците да се засилва разделението в обществото ни.", "date": "2017.08.31", "title": "Омбудсманът поиска спиране на черно-белите учебници"}
{"url": "http://clubz.bg/57783-makron_nqma_da_ostavim_putin_da_se_izmykne_beznakazan_za_ukrajna", "text": "Няма да оставим действията на Путин в Украйна безнаказани, заявява в интервю за списание \"Поан\" френският президент Еманюел Макрон. Държавният глава прави нещо като изповед за цялата си вътрешна и външна политика в огромно интервю за бъдещите си стъпки като лидер на Франция. И допълва, че в разговорите си с хората и със световните лидери говори  Меркел: Санкциите срещу Русия ще паднат само ако Киев си върне Донбас Франция и Германия се опитват в рамките на т.нар. Нормандски формат - Меркел, Макрон, Путин и Порошенко, да постигнат съгласие по въпросите в Донбас. Както и прекратяване на огъня в източните части на Украйна. Въпреки подписаното през 2015 година споразумение в Минск досега почти нищо не е изпълнено от него. Продължават и престрелките в Донбас, който е под контрола на проруските сепаратисти, подкрепяни финансово и военно от Москва. Прави впечатлание, че вече и Меркел, и Макрон не говорят за анексията на Крим и не обвързват падането на санкциите срещу Москва с агресивното заграбване на полуострова. Войната в Украйна вече взе над 10 000 жертви. Но конфликтът, довел до санкциите срещу Русия, остана извън фокуса на международната общност и \"потъна в забвение\" след разгарянето на войната в Сирия, както и след растящото напрежение в Азия, създавано от ракетните изпитания на диктатора Ким Чен Ун.  През май т.г. Макрон прие Путин с \"императорски\" почести в двореца \"Версай\" край Париж. Тогава и двете страни изразиха желание \"проблемите да бъдат разрешавани и да се върви напред в търсенето на изход, включително за Сирия и Украйна\".", "date": "2017.08.31", "title": "Макрон: Няма да оставим Путин да се измъкне безнаказан за Украйна"}
{"url": "http://clubz.bg/57785-bylgariq_sreshtu_chernata_kotka_shveciq_v_mach_za_mondial_2018", "text": "Тази вечер от 21:45 часа на стадион \"Васил Левски\" националният отбор по футбол излиза срещу Швеция в световна квалификация за Мондиал 2018 в Русия. Българският тим има само илюзорни шансове за класиране и играе \"мач за мач\", както се изрази селекционерът Петър Хубчев, а целта е да се изгради силен отбор за следващите пресявки - за Евро 2020. Тимът на Швеция е сред най-неудобните за \"лъвовете\" - 50 години нямаме пълен успех над \"трите корони\" в официален мач. В периода сме побеждавали световни сили като Германия, Франция, Италия, Холандия и т.н., но не и скандинавците. Вчера и двата щаба дадоха пресконференции. Гостите тренираха по обяд на стадион \"Васил Левски\", а \"трикольорите\" се готвят в новата база на БФС до резиденция \"Бояна\". Хубчев нарече \"измислица\" появилите се информации, че е договорил с Борислав Михайлов нов договор - до края на евроквалификациите през 2020 г. На въпрос кой ще бъде капитан в отсъствието на неповикания Светослав Дяков, той отвърна следното: Самият Попов седеше до Хубчев и обяви, че приема критиките на селекционера. Относно изказването на капитана на Швеция Андреас Гранквист, че Ивелин Попов е много опасен и може да създаде проблеми на скандинавците, един от най-опитните ни футболисти заяви:", "date": "2017.08.31", "title": "България срещу \"черната котка\" Швеция в мач за Мондиал 2018"}
{"url": "http://clubz.bg/57786-dimityr_glavchev_revolyuciite_omryznaha_na_grajdanite", "text": "Това каза пред БНТ шефът на парламента Димитър Главчев по повод началото на новия политически сезон, който започва утре. Главчев коментира и основните теми, с които ще се занимава парламентът до края на годината. Шефът на парламента припомни, че вече е стартирала процедурата за избор на членове на Висшия съдебен съвет (ВСС) от парламентарната квота. И припомни, че тя е следствие от промените в конституцията, приети в миналия мандат. Главчев изтъкна, че според някои тези промени са били недостатъчни, но от друга страна, по-добре е, че все пак има някакво развитие. Той каза, че изслушването на кандидатите за ВСС ще бъде на 7 септември в комисията по правни въпроси. Главчев изтъкна, че мнозинство от 2/3, каквото е необходимо за избор на членове на ВСС, се постига лесно, когато има принципни позиции и когато се залага на професионализма и моралните качества на кандидатите. Шефът на парламента каза още, че новият антикорупционен закон трябва да бъде приет до края на годината. Според него проектът, изготвен от правителството, е добър, защото в неговото изработване са участвали съдии, прокурори, неправителствени организации. Шефът на парламента заяви, че не е оптимист, че ще бъдат приети промени в Изборния кодекс, които да отразяват напълно заявената на референдум воля от 2,5 млн. граждани за мажоритарен вот за депутати. Той коментира готвения от БСП законопроект, който предвижда половината депутати да се избират мажоритарно. И припомни, че само ГЕРБ са внесли и подкрепили промени в Изборния кодекс, които въвеждат чист мажоритарен вот.", "date": "2017.08.31", "title": "Димитър Главчев: Революциите омръзнаха на гражданите"}
{"url": "http://clubz.bg/57787-nevqna_vladinova_vze_bronz_na_svetovnoto_po_gimnastika", "text": "Невяна Владинова спечели бронз на топка на световното по художествена гимнастика в италианския град Пезаро. Това е първо отличие за Неви на първенство на планетата, а България от много години нямаше медал на такъв форум в индивидуалната надпревара. На Владинова бе присъдена оценка 17,950. Златото взе рускинята Арина Аверина, а втора е нейната сестра Дина. На обръч Невяна се класира на 5-о място, нашият щаб подаде контестация, която не беше уважена, и така оценката от 17,550 остана непроменена. По-рано втората наша представителка - Катрин Тасева, също игра отлично и остана първа резерва във финала на топка. Тя се движи девета в многобоя. Владинова е четвърта. За да бъдат на финал, нашите момичета трябва да се сред първите 12 от квалификациите. Днес грациите ще играят на бухалки и лента. 1. Арина Аверина (Русия) 18,950 \n\t2. Дина Аверина (Русия) 18,700 \n\t3. Невяна Владинова (България) 17,950 \n\t4. Катарина Галкина (Беларус) 17,800 \n\t5. Линой Ашрам (Израел) 17,925 \n\t6. Лаура Зенг (САЩ) 17,050 \n\t7. Александра Аджурджукулезе (Италия) 17,000 \n\t8. Кахо Минагава (Япония) 16,300 1. Дина Аверина (Русия) 19,100  \n\t2. Арина Аверина (Русия) 19,000  \n\t3. Кахо Минагава (Япония) 17,700  \n\t4. Катарина Галкина (Беларус) 17,600  \n\t5. Невяна Владинова (България) 17,550  \n\t6. Линой Ашрам (Израел) 16,900 \n\t7. Сумире Кита (Япония) 16,650  \n\t8. Евита Грискенас (САЩ) 15,750", "date": "2017.08.31", "title": "Невяна Владинова взе бронз на световното по гимнастика"}
{"url": "http://clubz.bg/57790-kleti_siraci_i_velichavi_robi", "text": "Случайно да сте показвали „Козият рог“ на чужденец? Е, аз съм го показвала. Даже на двама, датчани. Поискаха да видят български филм. Изобщо не се поколебах, за мен „Козият рог“ и тогава, и сега е най-добрият български филм. Освен това има съвсем малко текст, което е добре, когато трябва да се превежда филм. Нищо подобно. Наложи се да говоря през цялото време. Да обяснявам – това сега турци ли са или българи, ама как ги различавам – те били толкова еднакви, а защо се мразят и защо искам да ги убедя, че турците са жестоки, не е ли жесток всъщност бащата… По средата на филма го спрях, извадих исторически атлас, разясних накратко българската история от създаването на държавата до Берлинския конгрес и пуснахме отново филма. Ако мислите, че им беше станало по-ясно – не, не беше. Цялото събитие – замислено като родолюбиво и гордо начинание – се оказа недоразумение и мъка. Така ще се почувства вероятно и семейство Макрон, ако прочете подарената им от българското президентско семейство „Време разделно“. Но те няма да я прочетат, разбира се. Такива подаръци се правят, за да влязат в някакъв склад, където вече има натрупани подобни сувенири. В този смисъл няма никакво значение какво сме подарили на семейство Макрон – за тях няма. За нас обаче има. Защото тази книга някой я е избрал като символ, а символите имат значения. За романа на Антон Дончев са се казвали колкото добри неща, толкова и лоши. Най-странното е, че всички те са верни. Добра книга, но… Лично за мен това изречение може да се съкрати до запетайката: „Време разделно“ е сравнително добра книга. В смисъл – четивна. Книга, просто книга. Не учебник, не изследване, не извор за исторически факти, а книга. Субективна художествена измислица, каквато е всяка книга. Доста по-субективна от обикновено, като всяко нещо с поръчков замисъл. Вълнуваща в голямата си част, с елементи на екшън, хорър, трилър и романтика, както гласят съвременните понятия.  „Време разделно“ обаче отдавна е натоварена с нещо повече, възложени са й роли, които са прекалено големи и непосилно трудни за книга. Тя трябва да ни обрисува пред настоящите и бъдещите поколения, а ето че и пред света. И да ни обрисува като какви? Като велики страдалци. Като жертва – ето че си дойдохме на думата и на любимата роля. Ние, жертвите. „Време разделно“ се превежда на чужди езици (с финансовата подкрепа на българската държава) и се подарява на чужд държавен глава по същата причина, поради която „Балканджи Йово“ е най-предано защитавания текст в учебната програма. Те трябва да ни напомнят на нас – родителите, те трябва да научат тях – децата ни, от тях се очаква да кажат – на света, че българите сме историческа жертва на едно робство, което е свършило преди близо век и половина, но продължава да е толкова важно, че ние все още се изживяваме предимно като жертви. Премиерът ни отразява точно този народен манталитет. „…Кой ми е помогнал на мен, сирака, да стана кмет, премиер?“ – това са думи на Бойко Борисов в лекция пред студенти за развитието на селските райони и бъдещето на България през юни 2011 година в село Падина край Девня. Майката на „сирака“ Бойко Борисов умира, когато той е на 38 години, а баща му, когато е на 48 години. Щом един министър-председател се позовава на аргумента, че е при това положение сирак, логично е народът, който го е избрал, да смята, че е жертва на нещо, което е свършило преди век и половина. За манталитет става дума. Да си жертва е доста привлекателна роля. Тя носи много печалби. Най-малката – получаваш съжалението на околните. А ние обичаме да ни съжаляват. Цялото ни национално хленчене и мрънкане е заради едното съжаление. Съжаленият се чувства разбран, приласкан, приютен, това се все приятни неща. Но по-важното е, че жертвите не са виновни. Как да са виновни, като са жертва, виновни са, разбира се, насилниците. А насилници в българската история и съвременност колкото щеш. Ние сме малки, ние сме много малки, но затова пък безкрайно ценни и затова всеки иска да ни притежава и управлява. Съдбата ни се решава на салфетка, на която някой чертае разпределението на света, и ние сме винаги от лошата страна на чертата. Но все някой ще ни съжали и ще ни освободи. След което ще ни пороби. И тогава ние обръщаме глави на другата страна в очакване на отсрещен освободител от поробител, който преди това ни е бил освободител. За което нямаме никаква вина, нали сме наясно? – жертвата никога не е виновна. Но всъщност най-изгодното е, че не се налага да правим каквото и да било. Когато си жертва, не ти се налага да работиш. Твоите усилия са обречени. Затова няма смисъл да бъдат полагани. Така или иначе ти си жертва и насилникът решава какво ще се случи. Ти не носиш отговорност – представяте ли си каква лекота на битието е това? Ако не вярвате на мен, ще се наложи да повярвате на Иван Вазов – този поет на величавото народно страдание и основен източник на познания по българска история. Ето какво пише Иван Вазов в главата „Силистра йолу“ в „Под игото“: „Защото при другите си лошавини игото има и една привилегия: да прави народите весели. Там, дето арената на политическата и духовната деятелност е затворена с ключ, дето апетитът за бързи забогатявания от нищо се не дразни и широките честолюбия не намират простор да се разиграят, обществото изхарчва силите си в дребни местни и лични сплетни, а разтуха и развлечения търси и намира в мъничките обикновени и лесни блага на живота. Една бъклица вино, изпита под прохладната сянка на върбите край шумливата кристална речка, прави да забравиш робството: един гивеч, изпечен с алени патладжани, миризлив магданоз и люти пиперки, изяден на тревата под надвисналите клоне, през които се гледа високото синьо небе, е едно царство, а ако има при него цигулари, то е върхът на земното щастие. Поробените народи имат своя философия, която ги примирява с живота. Един безизходно пропаднал човек често свършва с един куршум в черепа си или в клупа на едно въже. Един народ поробен, макар и безнадеждно, никога се не самоубива: той яде, пие и прави деца. Той се весели. Погледнете народната поезия, дето са се отразили тъй ярко народната душа, живот и мироглед. Там покрай черни теглила, дълги синджири, тъмни тъмници и гнояни рани, преплитат се тлъсти печени агнета, червени руйни вина, люта ракия, тежки сватби, вити хора, зелени гори и дебели сенки, из които е избликнало цяло море от песни…“ Това е Иван Вазов, по мое лично мнение по-голям познавач на историята и народната душевност от Антон Дончев. Прочетете го още веднъж и ще разберете не само защо подарихме на Макрон „Време разделно“. А и защо ни беше толкова важно как е облечена Деси, как се излага Бойко, каква е била прегръдката на този с онзи в сантиметри и т.н. Само не ни интересуваше защо Макрон дойде в България. И защо се засили да напада Полша, като че ли някой му беше пуснал Вагнер (по Уди Алън). И какво спечелихме или загубихме не разбрахме. Но то и няма значение… виж по-горе Иван Вазов.", "date": "2017.08.31", "title": "Клети сираци и величави роби"}
{"url": "http://clubz.bg/57781-daqna_%E2%80%93_princesata_s_mnogo_lica", "text": "Стотици британци оставиха цветя, снимки и послания пред вратите на двореца “Кенсингтън“ в Лондон в памет на Даяна – принцесата на народа. В навечерието на 20-годишнината от смъртта на Лейди Ди синовете й Уилям и Хари посетиха мемориалната градина в двореца, засадена специално за отбелязване на тъжната дата. 20 г. от смъртта на Даяна: защо монархията трябва да бъде премахната На 31 август 1997 г. Даяна загива в катастрофа в Париж заедно с приятеля си Доди ал Файед, с когото започва връзка след развода си с принц Чарлз. Годишнината от смъртта на принцесата на Уелс беше отбелязана с документални филми, които припомнят живота й и разкриват непознати за публиката аспекти от него. Документален филм на Би Би Си разказва за влиянието на Даяна сред британците и тяхната обич към принцесата. През 1990 г. Франсис Елистън научава, че синът й Кевин Ман е тежко болен. Тя е повикана в Кралската болница в Лондон, където разбира, че детето й е по-тежко болно, отколкото е очаквала. По телефона й казват, че Кевин има пневмония… Освен това обаче той страда от СПИН. Предупреждават Елистън, че той има около година живот. 30-годишният Кевин обаче опровергава прогнозите и живее още над четири години. Година по-късно, по време на престоя си в болница, Кевин се среща за пръв път с принцеса Даяна. Отношението й към болните от СПИН, което коренно се различава от това на повечето хора тогава, вече влияе на общественото мнение. При отварянето на първото специализирано отделение за лечение на СПИН във Великобритания през 1987 г. Даяна спокойно се здрависва с един от пациентите. Това е почти немислимо тогава заради широко разпространения страх, че HIV може да бъде предаден само с допир. Срещата на Даяна с Кевин оставя трайни следи в съзнанието му, разказва сега 80-годишната му майка. Няколко седмици по-късно принцесата кани на чай в двореца “Кенсингтън“ медицинския персонал и пациентите от болницата “Майлдмей“. Кевин е в твърде тежко състояние, за да отиде. Кевин Ман умира през 1994 г., когато е на 35 г.. Майка му става доброволец и помага на болни от СПИН и семействата им. Лейди Ди: Влюбих се в бодигарда си, те го убиха Това разказва самата лейди Ди в документалния филм \"Даяна: Нейната история с нейните думи\" (Diana: In Her Own Words). В продукцията на Канал 4 бившата принцеса на Уелс говори за нещастния си брак с Чарлз, за хранителното си разстройство и аферата си с охранителя Бари Манаки, който умира в катастрофа през 1987 г. Станала ли е принцеса Даяна жертва на заговор? Лейди Ди: Влюбих се в бодигарда си, те го убиха Станала ли е принцеса Даяна жертва на заговор?", "date": "2017.08.31", "title": "Даяна – принцесата с много лица"}
{"url": "http://clubz.bg/57788-glavniqt_sekretar_na_mvr_bylgariq_e_izklyuchitelno_spokojna_strana", "text": "Главният секретар на МВР Младен Маринов отхвърли подозренията на някои коментатори, че в България се връщат \"мутренските времена\". Главният секретар съобщи, че към момента няма данни някой да се е свързал със семейството на отвлечения вчера син на собственик на автокъща. За инцидента с 25-годишния мъж, който още е в неизвестност, се разбра вчера, като първоначално се говореше за версиите отвличане или кражба на кола. Отвличане или кражба на кола? Главният секретар на МВР каза, че се надява младежът да е жив, но призна, че с него е извършено нещо против волята му. По повод двата палежа на автокъщата - собственост на бащата на момчето, Маринов коментира, че този бизнес е \"конфликтен\". И допълни, че МВР има дълъг списък от длъжници на бащата на изчезналия. МВР проверява всички издадени разрешителни за носене на оръжие, каза още Маринов. Целта е да се установи дали оръжията, за които разрешителното е с изтекъл срок, са върнати. Така Маринов отговори на въпрос защо не е иззето оръжието на мъжа, който преди седмица застреля съпругата си. Разрешителното за това оръжие е изтекло девет години по-рано. Главният секретар обясни, че е задължение на притежателите на оръжия да ги връщат, след като им изтекат разрешителните. И призна, че няма система за своевременно разследване на такива нарушения. Подобни случаи имало много и непрекъснато се проверявали. По случая с обвинения пастир за пожара в Пирин Маринов обясни, че има не само самопризнанията на извършителя, а на доказателства. И се похвали, че полицията е задържала  група за обири на домове на възрастни хора.", "date": "2017.08.31", "title": "Главният секретар на МВР: България е изключително спокойна страна"}
{"url": "http://clubz.bg/57795-%E2%80%9Edunarit%E2%80%9C_platil_na_dyrjavata_i_sega_kakvo", "text": "Оръжейният завод \"Дунарит“ май успя да осуети опитите на държавата да го придобие, като плати дълга си към фалиралата КТБ, който в началото на седмицата бе придобит от Държавната консолидационна компания (ДКК).  Караниколов обяви план за одържавяване на военния завод \"Дунарит\" Дружеството е погасило вземанията от 24 млн. евро, които заедно с лихвите начисляват около 50 млн. лв., съобщи директорът на военния завод Кръстю Кръстев пред „Медиапул“. Средствата са от продажбата на оръжейна продукция. Борисов за \"Дунарит\": Заводите работят, посредници ги източват (СТЕНОГРАМА) Досега дружеството не е искало да плаща по тази заем от КТБ, прехвърлян през цесии на различни фирми, защото по времето на най-силната атака срещу предприятието то е било на компанията „Виафот Лимитид“, регистрирана на Британските Вирджински острови и свързвана с депутата от ДПС Делян Пеевски, разказва още той.  През юли въпросната компания е продала вземането си от \"Дунарит“ на българската фирма \"Дипи“, чийто собственик също се занимава с оръжеен бизнес. \n\tТой обаче го продава на синдиците на КТБ, които на свой ред го прехвърлят на Държавната консолидационна компания (собственост на Министерството на икономиката), която разчита да купи предприятието чрез публична продан. (Поне) седем въпроса към държавата за \"Дунарит\" По думите на премиера Бойко Борисов хората в оръжейния завод работят много, но посредниците го източват. А според икономическия министър Емил Караниколов одържавявеното не е национализация. Съдът в Сливен е отказал вписването на Държавната консолидационна компания като заложен кредитор на „Дунарит“, съобщи във фейсбук журналистът Мирослав Иванов. До момента от Министерството на икономиката, чийто министър Емил Караниколов обяви как държавата ще направи всичко възможно да придобие \"Дунарит\", няма реакция на последното развитие на казуса с плащането на дълговете от дружеството.  Борисов за \"Дунарит\": Заводите работят, посредници ги източват (СТЕНОГРАМА) (Поне) седем въпроса към държавата за \"Дунарит\"", "date": "2017.08.31", "title": "„Дунарит“ платил на държавата. И сега какво?"}
{"url": "http://clubz.bg/57796-vzrivove_v_himicheskiq_zavod_kraj_hyustyn", "text": "Най-малко две експлозии са чути в химическия завод край Хюстън. Той е най-големият в света и е наводнен след дъждовете от урагана Харви. Черен дим се издига над завода \"Аркема\", съобщиха спасителни отряди, цитирани от Би Би Си. Вследствие на тежките наводнения в комплекса вече няма възможност химическите елементи да се охлаждат и да се поддържат студени. Няма начин да се предотвратят взривовете и катастрофата, предупредиха специалисти. Полицай, който е бил на служба близо до мястото на взривовете в завода, е откаран в болница заради задушаване. За лечение са постъпили и много хора, които са били близо до химическото съоръжение. Добавя се, че превантивно е била отцепена зона от около 3 километра край комплекса. Властите призовават никой да не навлиза в опасната зона. Какви ще са последиците от изгарянето на химическия завод, което най-вероятно ще се случи, никой не се наема да прогнозира. При всички случаи те ще са катастрофални, предупреждават експерти. Жертвите на Харви вече станаха 33 в Тексас. Тропическата буря се измества към Луизиана, но водата много трудно се оттича и бедственото положение продължава. Рекордното количество паднал дъжд в един от пострадалите райони е 1310 литра на квадратен метър. Една трета от Хюстън е под вода. Повече от големите петролни рафинерии в Тексас са затворени заради безпрецедентното наводнение.  Спасителите продължават да претърсват кварталите и улиците буквално врата по врата с надежда да намерят оцелели и да ги измъкнат от водния капан. Още в петък бе спряно производството в него. Обаче след като там паднаха 1020 литра дъжд на кв. метър, вече съоръженията не можеха да бъдат спасени и обезопасени. В завода се произвеждат всякакви химикали - от такива за фармацевтичната индустрия до нужни при направата на строителни материали. При загряване те стават много опасни и токсични. Експерт предупреди, че при експлозия ще се разрази пожар като при избухването на газопровод. Черният дим, който се образува от взривовете, ще бъде много гъст и ще уврежда кожата, очите и белите дробове. Всички работници от завода са били евакуирани още в четвъртък. Сега съоръжението е в ръцете на съдбата, но по всичко личи, че ще изгори напълно.", "date": "2017.08.31", "title": "Взривове в химическия завод край Хюстън"}
{"url": "http://clubz.bg/57784-trymp_za_raketata_na_kim_ot_25_g_razgovarqme_tova_veche_ne_e_otgovoryt", "text": "Държавният департамент на САЩ и Пентагонът обаче явно са на друго мнение. Държавният секретар на САЩ Рекс Тилърсън винаги ясно заявява, че е готов на преговори със Северна Корея, при условие че те ще са за ядреното й разоръжаване. Сатрапът Ким посреща с равнодушие ругатните на Тръмп Американският министър на отбраната Джим Матис заяви само часове след коментара на Тръмп, че САЩ не са изчерпали дипломатическите ходове по отношение на Северна Корея, предаде БТА. Запитан от журналисти преди среща с южнокорейския си колега Сон Йон Му в Пентагона дали САЩ са изчерпали дипломатическите си варианти спрямо Северна Корея, Матис отговори:  Рекс Тилърсън и руският външен министър Сергей Лавров са провели телефонен разговор късно вечерта в сряда, съобщава \"Фокус\". Двамата са обсъдили ситуацията около скорошното изстрелване на балистична ракета от Северна Корея и са изразили съгласие, че това е поредното  , което Пхенян извършва срещу серия резолюции на ООН. Лавров е заявил, че не е необходимо да се стига до действия от военен характер, които може да доведат до непредсказуеми последствия.", "date": "2017.08.31", "title": "Тръмп за ракетата на Ким: От 25 г. разговаряме. Това вече не е отговорът"}
{"url": "http://clubz.bg/57782-zapochva_stroitelstvoto_na_oshte_126_km_ot_magistrala_struma", "text": "Изграждането на първия подучастък на лот 3 между Благоевград и Крупник от магистрала „Струма“ започва днес.  Общата дължина на участъка е 12,6 км, а изпълнител е обединението „АМ Струма 3.1“, в което водещ съдружник е „Агромах“, а партньорите са  „Пътища Пловдив“, „Хидрострой“, „Пътища Пловдив груп“, АБ и „Алве консулт“. Стойността на договора е 139 млн. лв. без ДДС. Строителният надзор е за 1,69 млн. лв. Общата дължина на „Струма“ - от Даскалово до границата с Гърция, е 150 км, като досега сме изградили общо 69 км - отсечките Долна Диканя–Дупница (16,78 км), Дупница–Благоевград (37,48 км) и Сандански–Кулата (14,7 км).  На 11 септември предстои общественото обсъждане на петте варианта за най-сложното трасе на \"Струма\" през Кресненското дефиле, което преминава през две защитени зони. Пет варианта за изграждането на \"Струма\" през дефилето (КАРТИ) Заради безценните биологични видове еколози бойкотират доизграждането на магистралата. През юли т.г. няколко екоорганизации внесоха официална жалба в Брюксел с мотива, че Кресненският пролом е част от мрежата \"Натура 2000\" и ако финалната отсечка от аутобана бъде построена през дефилето, това ще бъде катастрофално за защитените видове.  Сред тях са леопардовият смок, обикновената блатна костенурка, шипоопашатата костенурка, жълтокоремната бумка, южният гребенест тритон. Докладът по ОВОС, поръчан от Агенция \"Инфраструктура\", показва, че на този път умират средно между 7,2 и 10,8 влечуги и 0,6 и 1,4 земноводни дневно. Затова са предвидени редица екомерки, които ще бъдат изпълнени при реализацията на проекта. Преброяване на умрелите гущери, змии и крастави жаби по трасето на „Струма“ В защитените зони няма да се поставят осветени билбордове, с което ще се предотврати струпването на насекоми в осветените участъци в близост до пътя и по този начин ще се намали рискът от сблъсък с ловуващите ги прилепи.  Освен това на всички мостови съоръжения, които ще бъдат изградени по трасето на отсечката между Крупник и Кресна, от двете страни ще бъдат с предпазни огради високи 3 метра, за да се избегне сблъсъкът с птици.  Предвидено е и изграждането на подлези, през които земноводните и влечугите да \"пресичат\". Магистрала \"Струма\" ще бъде завършена до края на 2023 г. Строителството на \"уязвимите\" за птиците отсечки ще започва след приключване на размножителния им период, който е между 1 май и 15 август. Изключение ще се допуска единствено ако в дните непосредствено преди това е извършен орнитологичен мониторинг, доказващ, че в периметър до 300 м от границите на строителната площадка няма гнездящи птици. Всички мостове ще се изграждат извън периода на размножаване на рибите, който е между 15 април и 10 юни. Преброяване на умрелите гущери, змии и крастави жаби по трасето на „Струма“ Магистрала \"Струма\" ще бъде завършена до края на 2023 г.", "date": "2017.08.31", "title": "Започва строителството на още 12,6 км от магистрала \"Струма\""}
{"url": "http://clubz.bg/57789-kurumbashev_pita_makron_zashto_ne_plashtate_frenski_zaplati_v_bylgariq", "text": "Евродепутатът от БСП Петър Курумбашев коментира пред бТВ посещението на френския президент Еманюел Макрон в България. Той говори за принципа Same payment for same job (Едно и също заплащане за една и съща работа), който според него се повтаря \"като мантра\" от френския президент и от председателя на ЕК Жан-Клон Юнкер. Според него българското правителство е допуснало отстъпление от националния интерес по отношение на Директивата за командированите работници. Според него Макрон е подложен на сериозен вътрешнополитически натиск и се опитва да реши вътрешнополитически проблеми чрез правото на ЕС. Според него третото правителство на Бойко Борисов не се различава от предишните две. Курумбашев заяви, че правителството е на статуквото и не прави никакви сериозни реформи.", "date": "2017.08.31", "title": "Курумбашев пита Макрон: Защо не плащате френски заплати в България"}
{"url": "http://clubz.bg/57792-25_ot_izbiratelite_v_turciq_sa_tvyrdo_protiv_erdogan", "text": "Лидерът на турската основна опозиционна Републиканска народна партия (РНП) Кемал Кълъчдароглу заяви на 27 август, че президентът Реджеп Ердоган се \"страхува\" от него. В интервю за агенция \"Франс прес\" Кълъчдароглу дори обеща, че той и неговата партия няма да бъдат спрени от натиск от страна на държавния глава. Но трябва ли Ердоган да се страхува от Кълъчдароглу? Отговорът е и да, и не. Да, защото продължават да съществуват едни твърди 25% от турските избиратели, които ще дадат гласа си за РНП, макар и да не е задължително да смятат, че това е най-добрата партия, представляваща техните интереси или политически възгледи. Голяма част от гражданите гласуват за РНП, за да подкрепят светската, съвременна и западно ориентирана партия, която да балансира консервативната, религиозна и скептична спрямо Запада политическа атмосфера, създала се при управлението на Партията на справедливостта и развитието (ПСР) на Ердоган от 2002 г. насам. Досега всички опити на Ердоган и ПСР да привлекат тези гласоподаватели не успяваха да пропукат това 25-процентно ядро. Докато то остава твърдо, със или без РНП, пълният контрол върху обществото няма да бъде лесен. За Ердоган съществува опасността, че РНП има солидна подкрепа, която може да нарасне, ако бъде мотивирана от правилната стратегия. Друга причина, поради която той би могъл да се страхува от Кълъчдароглу, може да е личният потенциал на републиканския лидер да мотивира хората чрез спонтанни и простички тактики, както в случая с \"Марша на справедливостта\" от Анкара до Истанбул, който започна на 15 юни – ден след като депутатът от РНП Енис Бербероглу беше осъден на 25 години затвор. Забранявайки използването на партийни символи и слогани на РНП по време на шествието, Кълъчдароглу успя да привлече хора и с други политически възгледи и да обърне вниманието към проблема с правосъдието в Турция, намирайки отзвук дори и в ПСР. В момента Кълъчдароглу е начело на четиридневен \"Конгрес на справедливостта\" в западната провинция Чанакале, опитвайки се да заимства същата логика. Но, от друга страна, Ердоган не трябва да се опасява от Кълъчдароглу най-вече заради настоящата администрация на РНП и начина, по който тя действа. \"Маршът на справедливостта\" и \"Конгресът на справедливостта\" са опити на Кълъчдароглу да разтресе партията и да я изпрати в ново измерение, за да се разшири от своята 25-процентова база. Но все още няма признаци, че тези ходове са част от нова по-голяма стратегия. Също като Ердоган Кълъчдароглу наскоро призова жените и младите хора да започнат да играят по-активна роля в политиката. Но докато Ердоган инструктира местните организации да дадат отговорни позиции на млади хора и жени, Кълъчдароглу им каза те да извоюват собствения си път нагоре по стълбицата. Това представлява голяма разлика. Инструкциите на Ердоган имат задължаващ ефект върху организацията на ПСР, така че най-вероятно сега ще виждаме повече жени и млади хора в редиците на партията след нейния конгрес през пролетта на 2018 г. Думите на Кълъчдароглу също може да имат ефект върху организацията на РНП, но той не е давал подобни инструкции. Наистина, ръководителите на различните изпълнителни отдели на РНП нямат очевидното намерение да напускат постовете си, за да позволят нови и динамични хора да влязат в партийните редици. Според надеждна информация от РНП дори и в нощта на 14 юни (когато се проведе извънредна среща във връзка с ареста на Бербероглу) мнозина от ръководния съвет на партията се противопоставиха на \"Марша на правосъдието\" с твърдението, че партията \"не е готова за подобни действия\" психически и физически. На това Кълъчдароглу отговорил, че той ще участва, независимо от това дали останалата част от партията ще се присъедини към него. И доказа правотата си. Твърдият електорат на партията, както и противниците на ПСР извън РНП бяха готови. В същото време някои гафове на ръководството разочароваха много от последователите на РНП. Последният беше изказване на партийния говорител Бюлент Тезджан. На 25 август той заяви, че издирваният Адил Йоксюз, обвинен, че е изиграл водеща роля в осуетения опит за военен преврат от юли 2016 г., пътува свободно из страната със самолетни билети със собственото си име. Йоксюз е предполагаем високопоставен представител на незаконната мрежа на Фетхуллах Гюлен – живеещия в САЩ ислямистки проповедник, обвинен в организирането на опита за преврат. Тезджан обяви своите експлозивни открития по време на пресконференция като доказателство за твърденията, че опитът за преврат е бил \"контролиран\" от Ердоган. Оказа се обаче, че Тезджан не си е проверил информацията и въпросният Адил Йоксюз е друг Адил Йоксюз – продавач от западната провинция Мугла, който е пътувал по семейни причини. Тъй като Кълъчдароглу все още не е обявил кандидатурата си за президентските избори през 2019 г. срещу Ердоган (за разлика от Мерал Акшенер – бъдещата лидерка на нова дясна партия), мнозина членове на ръководството на РНП започнаха да лобират за себе си като възможни кандидати – или най-малкото кандидати за кметска позиция в един от градовете бастиони на РНП. Много от тях са готови да подминат разпореждането на Кълъчдароглу, че всички кандидати трябва да работят на терен, за да събират подкрепа за избирането си в парламента. По тази причина те оказват натиск върху Кълъчдароглу за отлагане на конгреса през пролетта на 2018 г. за друга година, надявайки се, че ще осигурят позициите си, без да се налага да работят на терен. РНП също така има проблем с признаването на съществената промяна, която беше одобрена с малко мнозинство на референдума от 16 април за преминаване към президентска форма на управление. В резултат на тази промяна вече няма да има позиция на премиер след 2019 г. и президентът ще е начело на кабинета. Кълъчдароглу казва, че все още вярва в модела на безпартийния президент, но конституцията вече е променена и за да направи нови изменения, той трябва да намери начин да контролира парламента. В края на краищата с административни кадри и начин на мислене като този в РНП Кълъчдароглу е изправен пред изключително трудна битка за разширяването на партийната подкрепа отвъд 25-процентната електорална база. Ердоган няма причина да се страхува от Кълъчдароглу, докато ръководството на РНП устоява на промените и продължава без ясна стратегия.", "date": "2017.08.31", "title": "25% от избирателите в Турция са твърдо против Ердоган"}
{"url": "http://clubz.bg/57791-pone_sedem_vyprosa_kym_dyrjavata_za_dunarit", "text": "Съществена разлика между държавата и частния сектор е, че когато държавата харчи милиони - това са пари на данъкоплатците, тоест на всички нас. Когато частният сектор прави вложения - той рискува собствен и/или привлечен капитал. Когато държавата реши да играе ролята на инвеститор, е много важно да се осигури пълна публичност на целите и на действията, за да могат данъкоплатците да преценят дали това, което се случва, е в техен интерес и ако не са съгласни - да търсят отговорност от лицата, които ги управляват. Борисов за \"Дунарит\": Заводите работят, посредници ги източват (СТЕНОГРАМА) Действията на държавни институции и министри от последните дни по отношение на „Дунарит” пораждат все повече въпроси, на които целенасочено не се отговаря. Тоест държавата прави опит да похарчи милиони левове, без да представи необходимата аргументация за целите и очакваните крайни резултати. Събират се все повече въпроси и съмненията стават все по-тежки. Най-малкото е редно да има яснота поне по следните теми: Караниколов обяви план за одържавяване на военния завод \"Дунарит\" Караниколов обяви план за одържавяване на военния завод \"Дунарит\"", "date": "2017.08.31", "title": "(Поне) седем въпроса към държавата за \"Дунарит\""}
{"url": "http://clubz.bg/57793-moje_li_dyrjavata_da_osiguri_raven_dostyp_do_znanie", "text": "Темата за учебниците винаги е актуална преди началото на новата учебна година. През последните дни обаче тя придоби нови измерения. Причината за това са нови учебници за 8-и клас. Въпросните помагала се оказали в два варианта - цветен и черно-бял печат. Правото на избор кой от двата да бъде закупен и разликата от 3 лева в цената породиха дебати дали това не е дискриминация и делят ли се децата на бедни и богати с нововъведението. На 23 юни Министерството на образованието и науката (МОН) е одобрило всичките 23 проекта за нови учебници за 8-и клас. Темата обаче стана актуална, след като от репортажа на БНТ преди два дни се разбра за двата вида учебници - цветни и черно-бели, като първите ще стрват 12 лв., а вторите 9 лв. В официално съобщение от Министерството на образованието и науката заявиха, че не делят децата на бедни и богати. А целта е образованието да дава равен шанс за успех на всички малчугани. Темата обаче предизвика вълна от реакции в социалните мрежи, повечето от които негативни: Това е коментарът на Огнян Минчев. На по-различно мнение е Любомир Аламанов:   Депутатът от БСП Алескандър Симов пък смята, че България минава в режим на две скорости:", "date": "2017.08.31", "title": "Може ли държавата да осигури равен достъп до знание"}
{"url": "http://clubz.bg/57798-cacarov_za_sem_vasilevi_nqma_lichna_vendeta_v_nakazatelniq_kodeks", "text": "Прокуратурата и МВР работят по всички версии на случая с изчезналия син на шеф на автокъща - 25-годишния Адриан, чиято кола бе открита вчера край с. Герман, включително и за отвличане. Това заяви главният прокурор Сотир Цацаров пред журналисти в парламента днес.  Главният секретар на МВР: България е изключително спокойна страна По негови думи не може да се разкрие повече информация, защото това може да попречи на разследването и да навреди на пострадалите.  На въпрос дали има възраждане на групата за отвличания \"Наглите\", Цацаров каза: И добави: Радосвета Василева: Прокуратурата е арогантна, отмъстителна и примитивна На въпрос как ще коментира позицията на швейцарски съд, че Антоанета Василева не е закупила с мръсни пари вила на семейството в страната, той отсече: На въпрос дали децата трябва да отговарят за престъпленията на родителите си - по повод обвиненията срещу дъщерята на Цветан Василев, той отказа да коментира.  След това главният прокурор влезе на среща с Корнелия Нинова за обсъждане на проекта на БСП за антикорупционен закон. Радосвета Василева: Прокуратурата е арогантна, отмъстителна и примитивна", "date": "2017.08.31", "title": "Цацаров за сем. Василеви: Няма лична вендета в Наказателния кодекс"}
