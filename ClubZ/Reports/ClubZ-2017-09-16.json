{"url": "http://clubz.bg/58429-kakvo_celi_putin_s_tazi_igra_na_muskuli", "text": "Когато Кремъл се оплаква, че НАТО имало агресивно поведение край руските граници, той обикновено не подбира думите си и обича да прави сравнения с \"Третия райх\" или с \"Операция Барбароса\" - т. е. нападението на Германия срещу Съветския съюз през 1941 година. Но собствените си мащабни военни учения, като например провеждащото се в момента \"Запад\", Москва определя като чисто \"отбранителни\" и разбира се - изцяло \"мирни\". Военното учение в Беларус - ще си тръгне ли Путин изобщо? Излиза, че демонстрирането на мускули в непосредствена близост до страните-членки на ЕС – защото учението „Запад“ представлява именно такава демонстрация, е руският принос към онзи световен мир, който европейските съседи на Русия постоянно застрашавали. Това поне тръби недодяланата комуникационна стратегия на Кремъл. Все пак Западът не бива да реагира с излишна острота и трябва на всяка цена да се пази от ненужна паника. Защото няма никакви поводи да се смята, че под прикритието на това военно учение Москва се готви да напада балтийските страни-членки на НАТО. Реалната заплаха за Европа в случая е само косвена, тъй като руските военни маневри допълнително засилват взаимното недоверие. Това най-добре се илюстрира от спора за числеността на военните маневри. Според международните правила, ако в някое военно учение участват повече от 13 хиляди военнослужещи, до него трябва да бъдат допуснати наблюдатели, а разузнавателни самолети трябва да имат възможност да следят случващото се от въздуха. За да избегне точно това, Русия заяви, че в маневрите участват 12. 700 войници. В Западна Европа предполагат обаче, че участниците са към сто хиляди и че Москва хитрува, за да не допусне НАТО да ѝ наднича в картите. Русия започна учения в Беларус. Може и да остане там Кремъл обаче също има проблем: защото подозренията спрямо Русия не са безпочвени. Русия отмъкна парче територия от Украйна и обяви анексията за напълно законна. Русия подпали война в Източна Украйна, но отрича това. Русия финансира десните популисти в Европа, което също отказва да признае. Русия залива Европа с „фейк нюз“, но твърди точно обратното. С оглед на всичко това президентът Путин не може да се прави на изненадан, че съседите на Русия са малко притеснени от маневрите \"Запад\". На подобни предишни маневри, впрочем, е било упражнявано и евентуално ядрено нападение срещу Варшава. А може би шефът на Кремъл иска точно това – да сплаши Запада и да му покаже, че никога повече не бива да се отнасят пренебрежително към него самия и към неговата страна. Със сегашното гигантско учение Путин иска да напомпа самочувствие и на себе си, и на руснаците. Очевидно той е готов да приеме това, че в бъдеще ще му е много по-трудно да се възмущава от сходни военни игри на НАТО близо до руските граници. Но със \"Запад\" Путин постига най-вече едно: засилва недоверието на европейците. А това е опасно и за двете страни. Русия започна учения в Беларус. Може и да остане там", "date": "2017.09.16", "title": "Какво цели Путин с тази игра на мускули?"}
{"url": "http://clubz.bg/58417-borisov_nikoj_ne_e_gasil_poveche_pojari_ot_men_sega_samo_mrynkat", "text": "Слави Трифонов влиза в политиката После реши да даде пример със собствената си партия и партийно строителство, за да разбере Трифонов с какво се е захванал. \"Примерно ГЕРБ има 1200-1300. Това са хиляди общински съветници. Кметове, заместник кметове, началници на агенции и др. Откъде ще вземеш тези хора? От чужбина ли ще ги докараш. Ще внесе ли? Един да те издъни и с месеци се обясняваш. Един от хиляди. Но му пожелавам успех, разбира се. Това е демокрация\", великодушно заключи той по темата \"Слави Трифонов прави партия\". Много по-надълго и нашироко обаче и като тънък познавач той коментира протеста на пожарникарите. Премиерът се впусна и в спомени за своето минало - славни, и не пропусна да изтъкне заслугите си и постиженията си. \"Трудно може някой да излезе и да каже: Аз съм гасил повече пожари от Борисов\", започна той. После направи кратък разбор на екипировката, от която сега се оплакват пожарникарите. Със сравнение какво е било едно време. И продължи със заключенията, от които стана ясно, че сега пожарникарите \"само мрънкат\". \"Сега за 300 млн. им сменихме колите. Ако ги закарам на един ЗИЛ, половината няма да могат да подадат вода. Така че с пъти, пъти се е повишило и заплащането, и техническата обезпеченост. Тогава никой не е мрънкал. Сега само мрънкат. А помнят ли с какви дихателни апарати...Това беше преди 20 години, не преди 200\", продължи премиерът. \"Не съм допуснал на пожар да влезе някой преди мен. Имам право да ги гледам всички в очите. Като дойдем на власт, всички започват да искат\", завърши той по темата. Минало, заминало, платили сме огромни пари, беше той доста по лаконичен за \"Цанков камък\".  Борисов бе в Девин в компанията на министъра на регионалното развитие и благоустройството Николай Нанков, за откриване на нов минерален топлопровод от Беденски бани до родопоския град. Водопроводът от 11 километра беше подмени с 2.5 млн. лв. целеви средства от държавата. Предишният е от 1964 г.  Той бе силно амортизиран и почти цялата лечебна вода изтичаше в реката години наред и не стигаше до хотелите в града. \"Медиите много обичат да говорят за фалшиви новини. Девин имаше фалшив СПА туризъм. Лъжехме хората, че ги лекуваме с минерална вода, а тя - чешмяна\", обобщи Борисов.", "date": "2017.09.16", "title": "Борисов: Никой не е гасил повече пожари от мен. Сега само мрънкат"}
{"url": "http://clubz.bg/58411-trite_slabosti_na_djoshua_ot_koito_kobrata_moje_da_se_vyzpolzva", "text": "Кубрат Пулев има сериозни шансове да победи Антъни Джошуа на 28 октомври в Кардиф, вярва промоутърът на българския боксьор Кале Зауерланд в интервю за \"Скай спортс\". Кобрата в Кардиф: Смятам да спечеля мача с Джошуа (ВИДЕО) Британецът ще защитава световните си титли в три версии, а освен това е спечелил с нокаут и 19-те си срещи като професионалист досега. Което кара букмейкърите и специалистите да го считат за абсолютен фаворит да спечели убедително боя на стадион \"Принсипалити\" в столицата на Уелс. През изминаващата седмица бяха изчерпани над 70 000 билета за сблъсъка, в продажба остават само най-скъпите. Българите с блокиран достъп за билети за мача Джошуа - Пулев Германецът Зауерланд посочва три слабости на Джошуа, но в общи линии могат да се синтезират две - слабата защита на англичанина и все още малкият му опит срещу наистина силни боксьори. Мениджърът нарича Антъни \"велик шампион\", но смята, че все още се учи на ринга. Той поставя под съмнение защитата му, смята, че Джошуа играе с твърде отворен гард. Така рискува да понася удари и по-опитен боец може да се възползва. Така, между другото, Владимир Кличко нокаутира Пулев и бе много близо до това да се справи и с Джошуа. Зауерланд е на мнение, че Джошуа е имал само един голям мач досега - срещу Кличко. Останалите 18 негови съперници са били на ниско ниво. В същото време Кобрата се е изправял срещу ред добри боксьори, при това в силата им - Александър Димитренко, Тони Томпсън, Александър Устинов... И ги е победил. Онези, които са гледали мача Кличко - Джошуа през април си спомнят, че в петия рунд украинецът едва не нокаутира далеч по-младия си опонент. Според Зауерланд световният шампион сам се е поставил в тази ситуация, отново заради отворения гард и липсата на опит. Нещо повече - Кале поставя под съмнение издръжливостта и устойчивостта на Джошуа. А дори някои от най-великите в бокса вече са казали мнението си за голямата слабост на 27-годишния атлет, роден в брак между майка нигерийка и баща британец. Флойд Мейуедър би с нокаут Конър Макгрегър (СНИМКИ) През месец май самият Флойд Мейуедър, истински \"академик\" на тема защита в профи бокса, покани в Лас Вегас Джошуа, за да подобри тази част от играта му. Българите с блокиран достъп за билети за мача Джошуа - Пулев Флойд Мейуедър би с нокаут Конър Макгрегър (СНИМКИ)", "date": "2017.09.16", "title": "Трите слабости на Джошуа, от които Кобрата може да се възползва"}
{"url": "http://clubz.bg/58414-prezidentyt_za_iztrebitelite_lobistite_pobediha_ekspertite", "text": "Така президентът Румен Радев коментира последното развитие по казуса\" нови изтребители за военновъздушните сили\", до което се стигна през седмицата. След заседание на временната анкетна комисия в парламента, която \"разследва\" процедурата по избор на нови самолети, стана ясно, че тя ще препоръча на Министерството на отбраната да върне конкурса поне на етапа за оценка на офертите. От думите на председателя ѝ Емил Христов от ГЕРБ се разбра, че властта иска да върне офертата на Португалия и САЩ за F-16. Тя отпаднала от класирането заради сменена методика за оценка на офертите, вярват управляващите. Според резултатите от изслушванията в комисията причината е, че включването на начина на плащане за бъдещи изтребители като задължителен критерии за оценка на предложенията е \"дисквалифицирало\" американските изтребители - втора ръка.  Нова версия: офертата за F-16 отпаднала заради промени в изискванията Въпросната методика е била подписана от Румен Радев в качеството му на председател на борда за управление на инвестиционния проект за придобиване на нови самолети, а това според Христов и депутатите нямало правно основание. Заради липса на време за работа на комисията обаче правен анализ кой е можел да разписва подобен документ комисията не назначи, каквото предложение дойде от левицата.  Той не назова кои са лобистите, призова да бъдат \"открити\" според начина им на действие. Президентът отново потвърди мнението си за избора на нов председател на Върховния административен съд от Висшия съдебен съвет, чийто мандат изтича след две седмици. Заедно с намека, този път още по-ясен, че вероятно няма да подпише указа за назначение на избрания Георги Чолаков. За това го призоваха извънпарламентарни партии, сред които ДСБ и ДаБГ, организации като \"Правосъдие за всеки\", адвокати.  Румен Радев за шефа на ВАС: Трябваше да го избере новият ВСС (ОБНОВЕНА) \"Правосъдие за всеки\" към Радев: Не подписвайте за шефа на ВАС (ПИСМО) \"Да, България\" и ДСБ в обща позиция срещу новия шеф на ВАС Президентът се включи в кампанията на Би Ти Ви \"Да изчистим България заедно\", заедно с екипа си и запретна ръкави за чистене в Борисовата градина. Румен Радев за шефа на ВАС: Трябваше да го избере новият ВСС (ОБНОВЕНА) \"Правосъдие за всеки\" към Радев: Не подписвайте за шефа на ВАС (ПИСМО) \"Да, България\" и ДСБ в обща позиция срещу новия шеф на ВАС", "date": "2017.09.16", "title": "Президентът за изтребителите: Лобистите победиха експертите"}
{"url": "http://clubz.bg/58412-kak_fipronilyt_e_popadnal_v_qjcata_ne_e_e_qsno", "text": "Как фипронилът е попаднал в яйцата. Преди дни бяха иззети партиди от продажба с яйца, заразени с препарата. Ясен отговор как точно това е станало обаче липсва. \"Препаратът е попаднал в яйцата след третиране”, смята министърът на земеделието Румен Порожанов пред Нова тв. „Лидл” изтегля от пазара яйца с фипронил, връща пари на клиенти „Стопирахме продажбата на всички наши артикули. Всички наши партиди са извън обектите”, твърди д-р Ивайло Къдрев, ветеринарен лекар и управител на птицефермата с проблемните яйца. \"Фипронилът в тях не е опасен за здравето и хората няма да се натровят”, заяви той. Д-р Кидрев добави, че ситуацията е пагубна за тяхното производство. Той обясни още, че само в една партида има фипронил, а не във всички техни продукти. България и още 39 държави внесли яйца с фипронил Все още не е изяснено как фипронилът е проникнал в яйцата. „Ако се наложи ще унищожим стадата, заразени с този препарат”, категоричен беше той. „Препаратът е попаднал в яйцата след третиране”, е версията на Порожанов. По думите му при проверки в един от складовете за пакетиране е установено наличието на препарат, който съдържа фипронил. България и още 39 държави внесли яйца с фипронил", "date": "2017.09.16", "title": "Как фипронилът е попаднал в яйцата? Не е е ясно"}
{"url": "http://clubz.bg/58416-angry_birds_izlizat_na_borsata_v_helzinki", "text": "Финландската компания за мобилни игри и анимация Rovio Entertainment, която разработи играта Angry Birds, се насочва към първично публично предлагане (IPO), предаде \"Ройтер\".  Очаква се акциите ѝ да започнат да се търгуват на фондовата борса Nasdaq Helsinki на 29 септември. Това може да даде на компанията пазарна капитализация от 802 млн. до 896 млн. евро.  Rovio обяви, че ще оцени акциите си между 10,25 и 11,50 евро за брой. Компанията се надява, че чрез листването ще набере около 30 млн. евро. Rovio изгради цяла империя около популярната мобилна игра Angry Birds, пускайки на пазара играчки, дрехи и анимационен 3D филм. Мобилната игра беше пусната през 2009 г. и досега е сваляна над 3,7 млрд. пъти. Това я превърна в едно от най-забраняваните приложения от корпоративните IT специалисти в цял свят.  Приходите от продажби на билети за филма стигнаха 350 млн. долара и компанията планира да пусне продължение през 2019 г. Лентата помогна на Rovio да се стабилизира. След години на намаляваща печалба, съкращения на работни места и преструктуриране приходите за полугодието са се увеличили до 152,6 млн. евро от 78,5 млн. евро преди дванайсет месеца. Коригираната печалба (преди данъци, такси, лихви и амортизация) е скочила до 41,8 млн. евро в сравнение с 11 млн. евро през 2016 г.", "date": "2017.09.16", "title": "Angry Birds излизат на борсата в Хелзинки"}
{"url": "http://clubz.bg/58410-stanishev_vliqnie_na_rusiq_u_nas_da_ne_se_isterizira", "text": "„Властта винаги трябва да внимава във формулировките и позициите. Аз не разглеждам Русия като сериозна заплаха за сигурността ни”,  каза по Нова тв Сергей Станишев. \"Много българи няма как да забравят приноса на Русия за освобождението на България. Това не значи, че в един или друг момент България и Русия няма да имат разминавания или сблъсъци за политически интереси\", заяви още той. Влиянието на Русия в България не трябва да се истеризира, обяви още бившият премиер и настоящ евродепутат. Той реши да се впусне в обобщения по темата на въпрос дали Русия е заплаха за интересите на България. Русия заплаха за България - обикновен обективен анализ \"Всяка голяма страна има своите интереси навсякъде, това важи за САЩ, и за Русия, и за европейските държави. Под една или друга форма те се опитват да повлияват върху външната политика и върху други въпроси. Това е нормално и не трябва да се истеризира. Много често се е случвало европейски посланици да преминават граници по отношение на вътрешните работи на България\", продължи Станишев. За него било важно с Русия да се води диалог. Президентът: Никъде не пише, че Русия е пряка заплаха \"Аз съм притеснен от ескалацията на този език от Студената война. Преминаването на граници, зад които всичко става истерично и не се води диалог, става вредно и за интересите на ЕС, и на България включително\", продължи той. \"Трябва да се търси разумният баланс\", даде още напътствия бившият лидер на БСП. На въпроса \"Защо Русия винаги успява да си намери говорители в България?\" Станишев отговори \"заради историята\". Било по любов. Той коментира и речта на председателя на ЕС Жан-Клод Юнкер, посветена на неговата гледна точка какво трябва да бъде бъдещето на съюза. Юнкер: Европа трябва да диша с двата си дроба - източния и западния \"Това беше изключително важна реч, аз я харесах и му го казах. В тази визия на Юнкер аз не виждам място за Еворпа на две скорости. И това е една добра новина на България, защото имаше риск да бъдем изтласкани в маргинализирана периферия на ЕС. Речта на Юнкер е отваряне на дискусията, въпросът е дали ние ще се възползваме от неговата позиция\", смята шефът на ПЕС. Станишев разясни, че според него България трябва да се стреми към Шенген и еврозоната. Според него редица страни и \"заради вътрешната си конюнктура нарушават правилата на ЕС\". И даде за пример Германия. България в еврозоната? \"Пълен абсурд!\" \"Когато ЕС е приел правилото, и една страна е изпълнила критериите за Шенген, трябва да бъде приета. Това, което се случва, е подронване на правилата\", смята Станишев. \"Много зависи как една държава сама се поставя в ЕС, как се държи, трябва да имаме национална позиция по това каква Европа искаме\", продължи той. \"Ние постоянно сме в съдебна реформа, много често се действа конюнктурно. Вместо резултатите се търсят съвсем други интереси - политически, за влияние\", каза още Станишев. \"БСП се възприема от обществото като основната опозиция, очевидно, и това е добре. Опозиционният период за една партия е златно време\", отговори той на въпроса дали му харесва сега БСП, на която беше лидер, но избегна коментар за вътрешните проблеми на соцпартията. \"Има логика президентът да назначава шефа на бъдещ антикорупционен орган\", смята още Станишев.   Президентът: Никъде не пише, че Русия е пряка заплаха Юнкер: Европа трябва да диша с двата си дроба - източния и западния България в еврозоната? \"Пълен абсурд!\"", "date": "2017.09.16", "title": "Станишев: Влияние на Русия у нас? Да не се истеризира"}
{"url": "http://clubz.bg/58413-topalov_podade_ostavka_pod_natiska_na_glavniq_prokuror_i_na_kohortata_na_premiera_vyv_vss", "text": "Тя обясни, че се краде и от държавния, и от общинските бюджети, а обществените поръчки са подчинени на схеми, крадат се и чужди бизнеси, особено тези, които властта счита за доходоносни. „Това, което е тръгнало у нас, е фашизмът от 30-те години на Германия. Тогава най-напред са започнали с евреите, после с комунистите, и накрая, когато са минали към всеки човек, всекият човек не е можел да се защити с нищо”, посочи тя. Тя коментира и конкретно казуса \"Дунарит\". Според нея тази сага ще завърши с краха на трите военни завода, които работят добре и има къде да изнасят. „Вчера министърът на икономиката за пореден път каза, че е наредил на „Кинтекс” да развали договорите с „Емко” за продукция, която е поръчена, договорена и произведена и се намира на склад за експорт, и ще поръча това количество на Вазовските машиностроителни заводи, понеже те били държавни. „Кинтекс” е единствената фирма, през която нашите военни заводи изнасят продукция в чужбина, но на търговете в Индия са се явявали „Кинтекс” заедно с производителя”, отбеляза Дончева. Завод \"Емко\" като част от войната за наследството на Цветан Василев „Прехвърлянето на сделката от един завод, който индийците са одобрили, инспектирали и приели, върху друг означава, че има 100-процентова опасност индийците да откажат да приемат такава продукция и да откажат плащане”, предупреди тя. „Детето чудо” не е толкова елементарно и разбира тази опасност и се питам защо това се случва”, допълни Дончева. Това ще причини дългосрочни щети за България, даде тя своята оценка. Тя подчерта, че договорите с Индия трябва да бъдат спазвани безпрекословно, ако искаме да запазим пазарите. Според нея обаче от провала на нашите отношения с индийския пазар имат интерес както руснаците, така и американците. „Детето чудо”, според мен не може да действа само, то не е толкова глупаво. Той не може да не си дава сметка, че това е реална опасност. Без външен гръб това не може да се случва и това е реална опасност за сигурността на България. Нашето членство в ЕС по никакъв начин не ни спасява от тези опасности”, категорична беше Татяна Дончева. Емилиян Гебрев: Аз съм собственик. \"Дунарит\" няма от кого да бъде спасявано „Снощи разбрах, че след като Емилиян Гебрев е прехвърлил акциите на сина си в „Дунарит”, сега са привлекли като обвиняем и сина му, за да може да продължават да държат дружеството без лиценз. Прокуратурата участва в пладнешки грабеж. Това беше както по отношение на КТБ, така и тук”, заяви тя. Тя се спря и на внезапната оставка на председателя на Софийския градски съд Калоян Топалов, който обяви, че напуска въобще системата. Калоян Топалов подаде оставка като шеф на СГС Топалов е подал оставката си под натиск „от главния прокурор и цялата кохорта на министър-председателя във ВСС”, на който не е издържал, е нейното виждане за случилото се. Според Дончева от Топалов са искали \"безпрекословно подчинение и запазване на позициите на онези съдии по ключовите места, които вече бяха разработили определени трасета\". За новата мегаагенция за борба с корупцията тя коментира, че и управляващите, и опозицията предлагат префасониране на съществуващи неща. БСП не изключва анонимни сигнали за корупция Кой как си представя борбата с корупцията? Емилиян Гебрев: Аз съм собственик. \"Дунарит\" няма от кого да бъде спасявано Калоян Топалов подаде оставка като шеф на СГС БСП не изключва анонимни сигнали за корупция Кой как си представя борбата с корупцията?", "date": "2017.09.16", "title": "\"Топалов подаде оставка под натиска на главния прокурор и на кохортата на премиера във ВСС\""}
{"url": "http://clubz.bg/58421-legendarniqt_aktor_hari_dijn_stantyn_pochina_na_91_g", "text": "Хари Дийн Стантън, актьорът-ветеран с неугледен вид, придавал тежест с участието си на десетки независими и култови американски филми, включително пробива му в „Париж, щата Тексас“ на Вим Вендерс, е починал на 91-годишна възраст, съобщава „Гардиън“. Роджър Ебърт, един от най-влиятелните американски кинокритици, бе въвел „ “, заявявайки, че „филм, в който в поддържаща роля участват Хари Дийн Стантън или М. Емет Уолш, не може да е много лош”. Стантън бе прочут с умението си да излъчва загадъчен, лаконичен чар дори и в незначителни роли, което му осигури непрекъсната работа в продължение на повече от шест десетилетия. Сред режисьорите, използвали таланта му, са Дейвид Линч, Сам Пекинпа, Ридли Скот, Алекс Кокс и Вим Вендерс, но той никога не е получавал номинация за „Оскар“ или друга значима актьорска награда. Стантън е роден през 1926 г. в земеделски район на Кентъки, в семейство на производител на тютюн. След военна служба в техоокеанския регион по време на Втората световна война, той учи известно време журналистика, преди да се откаже и да запише актьорски курс в Пасадена през 1949 г. Освен актьор, Стантън има амбиции да стане писател и музикант, но – както казва той – се е „предал“ на актьорството. В следващите две десетилетия Стантън прави поредица от малки роли в тв шоута и нискобюджетни продукции, а едно най-запомнящите се негови изпълнения е това на пеещия госпъл затворник в „Хладнокръвния Люк“ с Пол Нюман. Изтерзаният вид на лицето му и антигероичното му излъчване подхождаха идеално на киното от 70-те и възхода на новата вълна в Холивуд – и ролите му започват бавно да се увеличават. Изигра един от американските войници в комедията от 1970-а „Героите на Кели“, последваха и още култови роли – в „По Мисури“, заедно с Марлон Брандо и Джак Никълсън, и много други. С изключение на участието му в „Кръстникът 2“ Стантън не се появяваше в комерсиално успешни филми: но това се промени, след като Ридли Скот го избра за член на екипажа на „Ностромо“ в научно-фантастичния ужас „Пришълеца“, като преодоля неохотата на Стантън да се снима във „филм с чудовища“. Стантън продължи да работи добре и с новото поколение режисьори през 80-те: ключовата роля на Брейн в „Бягство от Ню Йорк“ на Джон Карпентър, шофьорът в „Репо мен“ на Алекс Кокс и – доста странно  – безнадеждният баща на Моли Рингуолд в тийн-романса „Красива в розово“. В същият период той получава и без съмнение най-емблематичната си роля: тази на почти немия Травис Хендерсън в отличения със „Златна палма“ „Париж, щата Тексас“ на Вим Вендерс. След като се е напива заедно със сценариста Сам Шепард, на 58-годишна възраст Стантън получава първата си главна роля. По-късно признава пред „Лос Анджелис Таймс“, че „най-сетне ми дадоха ролята, която исках да играя. Дори и след това повече да не бях направил друг филм, пак щях да умра щастлив“. Колкото и добре да е приет, „Париж, щата Тексас“ не превръща Стантън в актьор, получаващ главни роли; но повишава популярността му, както и бюджетите на филмите, в които го канят. Играе Свети Павел в „Последното изкушение на Христос“ на Мартин Скорсезе, Тут Тут в адаптацията по „Зеленият път“ на Стивън Кинг и започва плодотворни отношения с Дейвид Линч, довели до ролите му в „Диво сърце“, „Туин Пийкс: Огън, следвай ме“, „Историята на Страйт“ и „Инланд Емпайър“. През последните 25 години Стантън продължава да работи стабилно – участва в по 2 или 3 филма годишно – но трябва да признаем – с различно качество. Те варират от комедията на Адам Сандлър „Психаротерапия“ до режисираната от Сали Потър драма „Мъжът, който плачеше“ и подводничарската комедия на Келси Грамър „Морски трепачи“. Той имаше и продължил дълго ангажимент към сериала на HBO „Голяма любов“, където играеше ролята на „пророка“ Роман Грант. След като прехвърли 85 години, Стантън започва да забавя леко темпото, но изпълни малки роли в „Отмъстителите“, в „Седем психопати“ на Мартин Макдона, влезе отново и в образа на Карл Род, собственика на паркинга в новите сезони на „Туин Пийкс“. Стантън изглеждаше безразличен относно мястото си в екосистемата на филмовата индустрия и наскоро коментира пред „Обзървър“: Независимо от многобройните си връзки – най-известната от които е с Ребека де Морни в началото на 80-те – Хари Дийн Стантън никога не се е женил и не е известно да има деца.", "date": "2017.09.16", "title": "Легендарният актьор Хари Дийн Стантън почина на 91 г."}
{"url": "http://clubz.bg/58420-syspensyt_na_slavi_trifonov", "text": "Не знам за гражданите, но за нас, изследователите на политическата култура, събитието предизвиква радостна възбуда: г-н Трифонов май най-после тръгна да трансформира медийната популярност в политическо влияние. За това впрочем го подканяха всички, откакто се хвана с референдума за мажоритарна избирателна система – излез на избори, поеми отговорност. Първият въпрос е защо толкова късно. Трифонов отдавна громи политическата класа, сигурно помните, че първи въведе националистическите емоции в протестите през 96-а; той впрочем първи успя да превърне национализма в мега-зрелище. Според злите езици, просто рейтингът на предаването му спаднал и парата около референдума била, за да си върне няколко хиляди зрители и да сключи нов договор с бТВ. А една партийна формация щяла да го закрепи още за един сезон. Слави Трифонов влиза в политиката Закъснение има и от гледище на общото развитие на медиите. Времето на телевизионните партии като че взе да отминава - последният голям успех отбеляза комикът Бепе Грило, основал движението си „Пет звезди“ през 2009. После Тръмп разгроми телевизията, подкрепен от сайтове, психолози и производители на фалшиви новини. Кой знае, може би г-н Трифонов има таен план за овладяване на интернет, макар че профилът му във Фейсбук е леко дървен. Лесно е да се подиграем с решението на шоумена. На всички взе да омръзва популистката риторика: да изринем политиците, да намерим онова просто нещо, което хоп - анулира нещастията на последните 28 години и всички пеем. Или това, дето щял да събере умните хора, които седят неоценени край печката като едни Пепеляшки. Бас държа, че няма да е партия, а движение - нито ляво, нито дясно, разбира се патриотично, с млади и нови лица, със специална квота за успели българи в чужбина. Загадъчният анонс в писмото на шоумена е също класически похват – казва се съспенс. Медиите послушно откликнаха, политиците вече коментират. Закачките и подигравките в социалните мрежи впрочем само допринасят за усилване на анонса. А събитие още няма. Изобщо не сме сигурни дали ще има политически проект, какъв точно би бил той - с Борисов, с патриотите, с Костов… Или пък мажоритарно сам срещу всички. Текат анализи за това кой всъщност е зад г-н Трифонов и кой му плаща. А ето нá, стоя в петъчната вечер и се мъча да гледам умореното му предаване в очакване да науча нещо за идеята - но водещият не отронва нищичко, освен няколко многозначителни намеци за референдума, несправедливостта, бТВ, политическата класа. И значи ще трябва да пусна телевизора и утре, и в други ден. Време за реклами... Здравейте отново. Ще ми се да погледна тази работа от по-сериозната страна. Защо тъкмо г-н Трифонов събра три и половина милиона гласа? Вярно, подведени бяха хората, че мажоритарно ще се избират „личности“; вярно – пяха им задушевни патриотични песни, громиха противниците на идеята със смешки. Но вижте: за електронното гласуване се произнесоха 2,5 милиона граждани, за атомната централа в Белене – само 1,4 милиона, макар че зад единия референдум стоеше цял президент, зад другия – мощният апарат на БСП. Въпросът е кой изобщо може да има влияние днес в тази страна, където доверието към всеки и всичко спада неудържимо. Отвъд партийните апарати, субсидиите, парите на КТБ. Експертите не ги  обичат, защото създават усещане за малоценност у необразования народ; за съдиите чуваме или лошо, или нищо; на успешните бизнесмени завиждаме; хората от гражданския сектор са непоправимо окаляни като „грантаджии“; професорите ги разкарват като мечки по студията; журналистите служат на собственика си… Навремето от само себе си възникна Симеон Сакскобурггота: нищо не знаехме за политическите му възгледи, но пък се фасцинирахме от монархическия ореол - сянка на отминала слава. След него г-н Борисов рита футбол и се държи гаменски-мъжествено. Но не е същото, защото отзад е партийната машина на Цветанов. Новата медийна среда направи така, че лицето заживява свой живот независимо от лидерските умения на конкретния човек. Известността сякаш няма съдържание: известният с това, че е известен, преминава с лекота от НПО към политиката, от политиката към университета, после му дават да води предаване, после се озовава в някаква комисия. Тъжно, но факт: медийното зрелище остана последен източник на легитимни публични лица. Някои виждат в това кретенизиране на публиката, аз бих разсъждавал по-скоро за колапса на обществените йерархии, предизвикващи едно перманентно късо съединение между гражданина и екрана. За това, поне теоретически, не бих подценявал феномена „Слави“. Има ли някой в България, който да не го познава - и не само заради поомръзналото шоу, но и заради многобройните каузи, с които г-н Трифонов се е ангажирал от 89-а насам. Внушавайки ни всеки път, че го прави безкористно, защото „аз си печеля парите от друго“. Образ, при това доста успешен.  Вярно, само образът не стига, да станеш политически лидер - и Бареков го знаеха всички, пък виж каква фира даде. В идеалния случай зад известното лице ще се наредят опитни политици, активисти с кауза, експерти със знание. В лошия – ами ще си останем с лицето.", "date": "2017.09.16", "title": "Съспенсът на Слави Трифонов"}
{"url": "http://clubz.bg/58419-vyrvi_narode_vyzrodeni_ot_azis", "text": "Какъв дебат – в България той отдавна е отстъпил място на пиара! Двадесет и осем години след 1989 г. най-влиятелната личност на родната музикална сцена действително е Азис, тоест чалгата. А медиите са нейните предани глашатаи. От изпълнения в кръчмата, през евтините кабелни телевизии, той превърна своя произход и сексуална ориентация в марка – дори сам нарече себе си „крал на попфолка“ – и стъпка по стъпка стигна до ефира на най-гледаните телевизии. Слави Трифонов и „Ку-ку бенд“ също работеха в негова полза, налагайки чалгата – всяка вечер, всеки ден, десетки години. Но пионерът  й бе тв водещият Кеворк Кеворкян, създавайки първото радио за „музикално порно“ „Сигнал+“. „Музикално порно“ бе изразът, с който самият Кеворкян определи чалгата години по-късно, когато пак в ефира на Нова тв му гостува Райна Кабаиванска – напълно забравил собствена си роля на издател на това „порно“. Така се стигна до 8 септември 2017-а, когато Виктор Николаев – един от малкото останали журналисти с добра репутация в телевизиите – анонсира участие на Азис в Нова, малко преди да обясни пред камерата, че няма нищо нередно в слизането от екрана на дългогодишната му партньорка Анна Цолова. И докато зрителите се питаха има ли цензура в тази история, мимоходом бе излъчено пространното интервю с Азис в същия сутрешен блок. Николаев легитимира Азис и всичко нелепо в излъченото… неинтервю, той стана поредният журналист, запял в хора на чалга пиара. Преди това участие Азис е минавал през студиата на всички рейтингови публицистични предавания, но никога не е заявявал нещо толкова нагло, както сутринта на този 8 септември в предаването „Здравей, България“. Дори заглавието на това предимно политическо шоу прозвуча като подигравка: „Запей, България“, запей чалга, България… Чалга бе и диалогът на т.нар. журналисти с Азис – затова и никой не му възрази, когато заяви, че неговата песен „Хабиби“ е върхът в историята на българската музика. После продължи с дефиниции за музиката и нейните велики изпълнители: Боби Къртача, Гелето, Ангел Малаков, Ицо Машината – „страшилища за музикантите“, „сладки цигани от Факултета“. В крайна сметка Азис все пак допусна на „върха“ до себе си Лили Иванова – след 20 години нищо друго освен неговите хитове и тези на Лили нямало да се слуша: И както вървеше тази „възвишена“ реч, гостът се провикна към човек от екипа, снимащ ги от движещ се успоредно автомобил на Нова – операторът бе излязъл с камерата до кръста от отворения прозорец: А т.нар. журналисти предложиха услужливо на чалгаджията да замерят с нещо своя колега, рискуващ да падне от прозореца, запечатвайки за поколенията този забележителен разговор за историята на българската музикална култура. Само седмица по-късно, пак в един сутрешен блок на Нова телевизия, Азис отново стана повод за разговор – и по-точно за възмущение: защо на 15 септември, на откриването на новата учебна година ученик е изпълнил на стълбите на една ловешка гимназия песен на Азис. Как така, защо, къде сбъркахме?! Търсим вина в учителите, в училището… а забравяме малките университети на екрана. Какво се преподава там ли? Телевизионна шизофрения – как да нямаш никаква позиция и винаги да си готов да се премяташ през глава, обръщайки се на 180 градуса, за да угодиш на зрителските вкусове. Върви, народе, възродени от Азис!", "date": "2017.09.16", "title": "Върви, народе, възродени от Азис"}
{"url": "http://clubz.bg/58408-hilyri_putin_e_bql_ksenofobski_macho", "text": "Президентът Обама определи един път Путин като , пише в книгата си \"Какво стана\" Хилъри Клинтън. В нея тя хвърля вината за загубата си от Тръмп на президентските избори през миналата година на Джеймс Коми, шефа на ФБР, Бърни Сандърс, прекия ѝ съперник за номинацията на демократите, на ширещия се сексизъм и още какво и кого ли не. Голяма част обаче от книгата е посветена на Путин и Русия. Цели 333 пъти се спеменават имената им. А има и отделен раздел: \"Вендета\" -   като отмъщение и   като Владимир. \"През живота си съм имала много срещи с лидери-мъже. Но Путин е - нещо особено\", коментира тя, цитирана от Би Би Си. По думите на Хилъри \"в народното съзнание Путин се е утвърдил като архизлодея от филмите за Джеймс Бонд\". И него винаги не го разбират и недооценяват. Тя припомня, че Джордж Буш- младши бе казал, че веднъж погледнал Путин в очите и видял в него \"човек честен и достоен за доверие\". Буш добавил, че \"успял да почуства душата му\". И добавя: Според нея руският президент и досега не може да ѝ прости, че е защитила гражданското общество в Русия, особено през декември 2011 година, когато заявява: \"Руснаците, както всеки народ, заслужават правото гласът им да бъде чут и отчетен\". Путин бил убеден, че тогавашните вълнения в Русия са били инспирирани от Вашингтон и лично Хилъри е дала сигнал за това. Точно тогава като държавен секретар тя е писала много докладни записки до президента Барак Обама с предупреждението, че ситуацията в Русия критично се променя и САЩ трябва да вземат твърда позиция към Путин. В главата   бившата първа дама пише, че е била много разтревожена от раздаването на пари на крайнодесни партии и движения в Европа и Америка и пропагандирането им от страна на Кремъл. И продължава: Дълго време се питах защо Тръмп толкова харесва Путин и му праща \"въздушни целувки\", пише авторката.", "date": "2017.09.16", "title": "Хилъри: Путин е бял ксенофобски мачо"}
{"url": "http://clubz.bg/58423-prezidentyt_sybira_bokluci_snimki", "text": "В традиционната инициатива на бТВ \"Да изчистим България заедно\" тази година се включи и президентът Румен Радев. Докато събираше боклуци, той успя да сподели и мислите за изтребители и избора на нов шеф на Върховния административен съд. Президентът за изтребителите: Лобистите победиха експертите Екипът на бТВ и приятели си поставиха амбициозна цел - акция по почистване на 16-километровото трасе от язовир Бебреш по продължението на прохода Арабаконак. Това е най-голямата до този момент в историята на кампанията, отчетоха от медията. В кампанията по почистването се включиха и много популярни лица, сред които Поли Генова, Иван и Андрей и т.н.          ", "date": "2017.09.16", "title": "Президентът събира боклуци (СНИМКИ)"}
{"url": "http://clubz.bg/58405-stari_debeli_grozni", "text": "За „Аерофлот“ е опит да си оправи имиджа, опит, който обаче не излиза успешен. Когато руският национален авиопревозвач решава да обвърже заплащането на стюрдесите с размера на дрехите им, Евгения Магурина се ядосва. „Бях шокирана отначало. В това нямаше смисъл. Как може да ти намаляват заплащането заради твоя номер на дрехите?“, спомня си стюардесата в своя московски апартамент в близост до летището пред Сара Рейнсфолд от Би Би Си. „Казаха ми, че успехът на стюардесата зависи от какъв размер дрехи носи и това наистина ме обиди“, добавя тя и посочва, че има седем години опит във въздуха. Стюардеси съдят руска държавна авиокомпания за дискриминация От „Аерофлот“ яростно отричат дискриминацията. Но този подход изглежда твърде странен в Русия и то 100 години след революцията, която се гордееше, че налага равенството. Миналата години екипажите на самолетите са били измерени и фотографирани. Евгения Магурина казва, че ѝ съобщили, че има „големи бузи и голям бюст“ и че трябва да носи спортни сутиени. След това през октомври забелязала, че заплащането ѝ е намалено. Тя била преместена от по-привлекателните дълги полети. Когато попитала шефовете си, те ѝ обяснили, че не отговаря на размерите, които „Аерофлот“ е задал за кабинния екипаж – руски размер 48,  което отговаря на UK 14 или US 12, европейски 42. Евгения Магурина казва, че стотици други стюардеси страдат от същото отношение и стават част от STS клуба – от руските думи за стар, дебел и грозен (старые, толстые, страшные). Вместо дългите пътувания до Ню Йорк, те са преместени на нощни полети до руския град Новгород и, както се шегуват, „така никой да не може да ни види“. След като заплащането ѝ намаляло с 30%, Евгения Магурина се обърнала към съда. „Поставят външния вид на първо място. Но стюардесите са спасители преди всичко“, настоява тя. „Представете си, ако имат същите изисквания към съдиите или лекарите. Би било абсурдно.“ Руските жени получават избирателни права през 1917 г., малко след това е легализиран и абортът. И като силно символичен жест СССР изпраща първата жена космонавт Валентина Терешкова в Космоса. Но от години стюардесите не са единствените жени, които страдат от дискриминация, напомня Сара Рейнсфолд. В Самара, град в централната част на Русия, на Светлана Медведева е било пропречено да стане капитан на лодка. През 2012 г. тя била наета като капитан на лодка и механик, но след това мястото ѝ било отказано. Тя не можела да бъде наета, защото е жена. 456 професии не са достъпни за жените в Русия, тъй като са етикирани като опасни и съответно вредни за репродуктивното им здраве. Това включва управлението на влак, гасенето на пожари или работата като дърводелец. „Бих разбрала, ако се тревожеха наистина за бременните жени, но те не вземат предвид дали сте бременна или имате планове да забременеете“, казва Светлана Медведева. „Русия е патриархална страна. Този списък с професии говори сам за себе си“, смята тя. Списъкът е въведен през 1974 г. и след това е препотвърден през 2000 г. Изключения са възможни само ако работодателят може да гарантира, че е направил условията на труд безопасни – особено за жени. Но на практика малко имат желанието да си създават главоболия и да дават пари за това. „Не знам да има и едно изследване, което да подкрепя тази идея да се защитават жените като им се забраняват професии. Не смятам, че това е причината“, казва историкът Ирина Родулгина от Висшето училище по икономика. Според нея, когато жените започват да се усешат все по-независими, това се превръща в проблем и тогава се появява списъкът. През февруари 2016 г. антидискриминационният орган на ООН постанови, че на Светлана Медведева ѝ е била отказана работа несправедливо и заради нейния пол. Комитетът за елиминиране на дискриминацията срещу жените казва, че Русия има моралното задължение да въведе неговите препоръки да ревизира списъка с професиите, но признава, че това не е законово обвързващо. Върховният съд постанови случаят на Светлана Медведева да се преразгледа. Евгения Магурина вече беше в съда и въпреки че победата ѝ не е пълна, тя е доволна. Адвокатите на „Аерофлот“ пробваха да защитят намалението в заплащането ѝ с аргумента, че всеки допълнителен килограм струва повече на компанията в гориво. Те също така заявиха, че тяхната политика е основана на тесните коридори и здравето на екипажа, не само на техния външен вид. Съдът забрани на държавната авиокомпания \"Аерофлот\" да определя размера на дрехите, които носят стюардесите ѝ. Магистратите се произнесоха по дело, заведено срещу авиопревозвача от Магурина и от нейната колежка Ирина Йерусалмиска. Според някои обаче победата е частична. Московският съд не смята, че правилата, въведени от \"Аерофлот\" са дискриминационни, но въпреки това нареди на превозвача да изплати на ищците по делото скромни обезщетения за нанесени щети. Магурина трябва да получи 17 000 рубли (около 250 евро), а Йерусалимска - 11 000 рубли (160 евро) заради възнагражденията, които са изгубили при преместването си да обслужват полети извън Европа, както и да си разделят 5000 рубли (72 евро) за нанесени щети.  Двете стюардеси обаче обявиха пред медиите, че са доволни. „Надявам се, че това означава, че жените ще бъдат по-смели в борбата за правата си“, заяви Магурина като си спомни за своя приятелка, която се разболяла, докато гладувала, за да влезе в размера, определен от авикомпанията. „Те смятат, че всеки трябва да го приеме. Но това ни обижда, сега победи справедливостта“, смята тя.", "date": "2017.09.16", "title": "Стари, дебели, грозни"}
{"url": "http://clubz.bg/58422-ima_zadyrjan_za_atentata_v_londonskoto_metro", "text": "Задържан е заподозрян в извършването на вчерашния атентат в лондонското метро. Арестуваният е младеж на 18 години, но все още не се съобщава името му, за да не се попречи на следствието. Продължава издирването на евентуални съзаклятници на атентатора. Заподозреният в извършването на терористичния акт е бил заловен днес в пристанищния град Довър, Южна Англия, съобщи полицейски говорител и допълни: “Отзарана извършихме важен арест в рамките на следствените ни действия. Въпреки, че сме доволни от напредъка, следствените действия продължават, опасността от терор е голяма.” Гражданите са призовани към бдителност поради опасност от нови терористични атаки. Официално: Взривът в лондонското метро е терористичен акт (СНИМКИ И ВИДЕО) Вчера в 8,30 ч местно време избухна самоделна бомба в претъпкан влак на метрото близо до станция “Парсънс грийн” в западен квартал на Лондон. 29 души бяха ранени, 18 от тях тежко, но без опасност за живота. По щастлива случайност нямаше убити. Първо беше съобщено за инцидент, но впоследствие властите бяха категорични, че става дума за атентат. Часове по-късно отговорността за нападението пое ислямистката терористична организация “Даеш”. От март т. г. ислямисти извършиха четири атентата във Великобритания с общо 35 жертви и десетки ранени. Три от атентатите бяха осъществени в столицата Лондон, най-кървавият беше в Манчестър на 22 май в края на концерт на американската певица Ариана Гранде. Тогава загинаха 22 души, предимно младежи. Според Би Би Си бомбата, която е била взривена вчера лондонското метро, е била с подобна конструкция, като тази от Манчестър.", "date": "2017.09.16", "title": "Има задържан за атентата в лондонското метро"}
{"url": "http://clubz.bg/58426-asanj_predlaga_sdelka_na_trymp", "text": "Американският конгресмен Дейна Рорабакър се е обърнала към президентската администрация с предложението да се осигури юридическа неприкосновеност на основателя на WikiLeaks Джулиан Асанж в САЩ. В замяна той е готов да предостави доказателства, че Русия не е замесена в хакването на сървърите на Демократическата партия по време на президентската кампания през 2016 година. Това съобщи телевизия CNBC, позовавайки се на публикация на The Wall Street Journal. Асанж готов да лежи в американски затвор Вестникът твърди, че идеята е била представена по време на телефонен разговор на Дейна Рорабакър с Джон Кели, шефа на администрацията на Белия дом. Разговорът е бил проведен на 13 септември. Рорабакър нарекла предполагаемото споразумение между Асанж и американските власти \"помилване или нещо подобно\", разказа източник пред вестника. Асанж работел по разкриването на данъчните декларации на Тръмп Срещу помилването на Асанж правителството на САЩ ще получи твърди дискове и други носители, в които има информация, че Москва не е участвала в хакерските атаки срещу електронната поща на демократите. Рорабакър потвърди, че е разговарял с Кели, но отказа да разкрие подробности. В средата на август порталът The Daily Caller съобщи, че Джулиан Асанж е обсъждал с Рорабакър своето завръщане в САЩ. Срещата се провела в еквадорското посолство в Лондон, където Асанж живее от 2012 година. Той изявил желание да сключи сделка със САЩ, за да спре да живее в изгнание.  Асанж работел по разкриването на данъчните декларации на Тръмп", "date": "2017.09.16", "title": "Асанж предлага сделка на Тръмп"}
{"url": "http://clubz.bg/58386-festivalyt_kojto_doskapa_stenata_moscow_music_peace_festival_video", "text": "Този път нямаме кръгла годишнина. Датите са 12-13 август 1989 г. Мястото - стадион \"Ленин\" в Москва, днес известен с далеч по-нормалното име \"Лужники\".  Тогава - със старите правила на ФИФА за седалките, плюс хората на терена - арената събира 260 000 души. Московският музикален Фестивал на мира е първото събитие от подобен характер след 72 години под комунистическа власт в страната, наречена СССР. ,  ,  ,  ,  ,   и руснаците от   забиват, гледани от аудитория от 59 държави, съставляваща над 1 млрд. тв зрители. А забележителности за отбелязване колкото искаш...  В онзи момент \"Мотли Крю\" са по-известни от Бон Джови - само дни остават до излизането на най-големия им бестселър Dr Feelgood. И както е видно, след прекарана раздяла на всекиго да ги  по различни клиники за рехабилитация, стоят на сцената по-яко отвсякога.   Но ако си говорим за пеене, в този ден то има едно име - Том Кийфър от изгряващите тогава Cinderella! Изпълнението на Том обезсмисля тези на далеч по-големи звезди от него.   И докато сме на баладична вълна - да припомним съвсем, ама съвсем младичкия тогава Себастиан Бах. Той не изпява своята 18 and Life на нивото на Кийфър. Но мацките иззад Желязната завеса едва ли са слушали точно пеенето, докато двуметровият Себ Бах мята руса грива по сцената.   Събитието е официално обявено с мисия - против употребата на дрога и участват... \"Мотли Крю\" и Ози Озбърн. Но животът е ирония, какво да правиш. Недълго пред това мениджърът на Бон Джови Док МакГи попада в затвора за разпространение на \"трева\" Зада избегне ефективното наказание, той се задължава да създаде благотворителна фондация против наркотиците. Така бива учредена Make a Difference Foundation - основният \"виновник\" да се случи \"Руският Уудсток\" - както наричат фестивала. Не знаем доколко е сработило, но Ози фъфли накрая на това видео как в СССР си нямали \"Макдоналдс\" и доставки на пица по домовете... Хм. Но пък Shot in the Dark е абсолютно епична и легендарна. Свирят Гийзър Бътлър на бас, Зак Уайлд на китара и феноменалният Ренди Кастильо, който ни напусна през 2002 г. \"Скорпиънс\", ах \"Скорпиънс\" ... Групата на Клаус Майне е хедлайнер, забиват впечатляващитее час и кусур - много повече от всички други. Интересно е, че бандата свири повечето твърди песни от репертоара си  И не, не свирят Winds of Change, просто защото още не са я написали тогава... Всъщност от гостуването в Москва за фестивала през 1989 г. се вдъхновяват за епичната балада от 1990 г., чиито световен възход през 1991 г. пък съвпадна с неуспешния пуч и забраната на Борис Елцин на КПСС. \"Скорпиънс\" закриват пред френетичното множество с може би най-големия си хит по онова време - Still Loving You: Концертът е издаден през 1989 година в най-популярния формат по онова време VHS, а по-късно е преиздаден и на 4 ДиВиДи-та. През 1990 година   е включен в официалната видеография на „Скорпиънс“. Ето го и пълния сетлист на това феноменално събитие  (Bon Jovi, Cinderella, Scorpions) 1. Long Tall Sally/Blue Suede Shoes- Scorpions, Gorky Park, Piano: David Bryan of Bon Jovi 2. Rock and Roll- Skid Row, Motley Crue, Zakk Wylde, Jason Bonham", "date": "2017.09.16", "title": "Фестивалът, който доскапа Стената: Moscow Music Peace Festival (ВИДЕО)"}
{"url": "http://clubz.bg/58424-a_ako_mareshki_i_slavi_se_obedinqt", "text": "Обединение между Слави Трифонов и Веселин Марешки? Политическият проект на Трифонов е все още на ниво намерения, които той обяви в петък. Лидерът на \"Воля\" и аптекарски бос Марешки обаче бързо реагира на новината със статус във фейсбук, от който прозира подобно желание. Съспенсът на Слави Трифонов Той първо обяснява, че е разбрал, че тв водещият и вече политик \"търси образовани и компетентни хора, които да популяризира като алетарнатива на статуквото\". После става ясно, че такива лица вече има ... във \"Воля\". И че там отдавна се борят срещу статуквото.  Слави Трифонов влиза в политиката \"Ние от ВОЛЯ не само го правим, но и с делата си неведнъж, вече като парламентарна партия, сме доказали, че няма да дадем спокойствие на досегашната управленска система и нейните представители\", пише Марешки. Накрая завършва: \"За да променим страната, трябва да се обединим всички, които не искаме България да затъва, заради корупция и некадърни политици. Дела трябват, а не само намерения!\" \n\t Слави Трифонов влиза в политиката", "date": "2017.09.16", "title": "А ако Марешки и Слави се обединят..."}
{"url": "http://clubz.bg/58389-shte_nakara_li_gladyt_venecuelcite_da_vyzpriemat_zajcite_kato_hrana", "text": "Зайците - храна или домашни любимци? Пред тази дилема са изправени гражданите на Венецуела. В страната през последните месеци гладът е огромен проблем, предизвикан от тежката икономическа криза. За да се справи с проблема президентът Николас Мадуро предложи план за отглеждане на... зайци. Според държавния глава и кабинета му това ще помогне качествена храна да стига до повече хора. Властите призоваха венецуелците да садят растения на покривите и балконите си, за да си осигурят част от нужната храна. Венецуела арестува хлебари. Вместо хляб правили пасти Като част от пилотен проект малки зайчета били раздадени в 15 населени места, казва Мадуро. Крадат животни от зоопарк заради глада във Венецуела Противниците на Мадуро отхвърлят идеята и твърдят, че е безсмислена. Истинският проблем според тях е проваленият модел на финансиран от петрола социализъм, който се разпадна след като цените на нефта се сринаха. Венецуела - някога една от най-проспериращите страни в Латинска Америка, страда днес от тежка криза. От три години насам там се вият гигантски опашки за стоките от първа необходимост. Социалистическата партия обвинява свързания с опозицията бизнес, че подкопава националната икономика, като укрива стоките и вдига цените им. Критиците на правителството пък твърдят, че виновно е именно то, защото продължава с провалената политика на ценови и валутен контрол. \"Очаквайте социален взрив във Венецуела с много жертви\" От 4 месеца насам във Венецуела всекидневно се провеждат протести на опозицията. До този момент при сблъсъци са загинали над 120 души. На 4 август заработи Учредителното събрание, избрано на 30 юли. То може да пренапише конституцията и да отложи с две години насрочените за 2018 г. президентски избори. Президентът Николас Мадуро управлява с извънредни правомощия и декрети. Той обяви закриването на Националното събрание, в което опозицията спечели убедителна победа през 2015 г. САЩ и ЕС обаче декларираха, че не признават Учредителното събрание. Крадат животни от зоопарк заради глада във Венецуела \"Очаквайте социален взрив във Венецуела с много жертви\"", "date": "2017.09.16", "title": "Ще накара ли гладът венецуелците да възприемат зайците като храна?"}
{"url": "http://clubz.bg/58425-arestuvaha_sina_na_ubitiq_vyv_vinogradec", "text": "Синът на убития във Виноградец Наско Тонкев е бил задържан като част от група от още четирима мъже, у които са открити синтетични наркотици и незаконно оръжие.  Задържаха Лазар Влайков, забъркал 6-годишно дете в убийство Специализираната полицейска операция е била проведена тази нощ на територията на град Септември и село Виноградец, съобщи бТВ. Виноградец - всички стрелят, но виновно е детето Част от задържаните са управлявали лек автомобил под въздействие на наркотични вещества. По информация от разследващите групата е следена повече от месец. У Димитър Тонкев са открити амфетамини. 6-годишно дете уби човек с пистолета на общинар от Септември Той вече има и повдигнато обвинение за разпространение на наркотици. Задържан е за 72 часа с прокурорско постановление. Близките на арестуваните смятат, че това е репресивна мярка срещу тях заради обвиненията им,че за смъртта на Наско Тонкев е виновен бившият председател на Общинския съвет в Септември Лазар Влайков, а не 6-годишният му племенник. Майката на убития обвини полицията, че извършва наказателна акция срещу семейството ѝ. Тя разказва как в петък срещу събота през нощта въоръжени полицаи са нахлули в къщата на семейство Тонкеви във Виноградец и започнали да претърсват стаите. Търсели наркотици и незаконни огнестрелни оръжия. Малко преди това Димитър Тонкев и другите трима задържани са арестувани в два автомобила в Септември. Бабата му Грозданка Тонкева е категорична, че внукът й е натопен.  Детето ни не е такова! Отвръщат, защото ние трябва да си мълчим, че са го убили”, заяви тя пред бТВ. Сред арестуваните е и приятелят на Деница Тонкева – дъщеря на убития Наско Тонкев. Оказва се, че на негово име е прехвърлена собствеността на  семейната къща на Тонкеви във Виноградец. Арестът е заради открити незаконни боеприпаси в къщата. Според разследващите групата била следена много преди убийството, което разтърси Виноградец. Виноградец - всички стрелят, но виновно е детето 6-годишно дете уби човек с пистолета на общинар от Септември", "date": "2017.09.16", "title": "Арестуваха сина на убития във Виноградец"}
{"url": "http://clubz.bg/58407-kogato_facebook_pecheli_demokraciqta_gubi", "text": "Преди седмица Facebook разкри, че стотици създадени в Русия профили са използвали платени постове срещу Хилъри Клинтън, насочени изключително прецизно точно към тези избиратели, чиито профили подсказват колебание. Ще отнеме време да се докаже дали собствениците на тези профили са свързани с руското правителство, но едно вече е ясно: Facebook направи възможно и спечели от ерозирането на демократичните норми в Съединените щати и на други места по света. Facebook: Руснаци са купували реклама, която да влияе на изборите в САЩ  Дързостта на една чужда и враждебна сила да се опита да повлияе на вота на американските избиратели, разбира се, е притеснителна. Но повече трябва да ни притеснява това, че Facebook позволява тази манипулация да е толкова лесна и предлага политическите реклами да се разпространяват без отговорността и прозрачността, които изисква всяка здрава демокрация. Повечето от рекламите във Facebook не споменаваха директно име на кандидат, но бяха насочени към засилване на разделението в обществото по различни теми – от правата на хомосексуалните до имиграцията и притежанието на оръжие. Рекламите бяха близо 3000, публикувани от 470 профила и страници, на стойност 100 хиляди долара и от т.нар. „скрити постове“ - т.е. виждат ги само хората, към които са таргетирани. Facebook нарича тази услуга „реклама на непубликувани постове“. Това не бива да ни изненадва. Всеки може да пусне реклами във Facebook. Те са лесни и достъпни. Това е причината, поради която Facebook порасна толкова бързо и достигна 27,6 милиарда долара приходи за 2016 г., като всички пари идват от реклами. Услугата е популярна сред рекламодателите заради своята ефективност и обратната връзка, която те получават на момента и така могат да настроят рекламите спрямо всеки потенциален клиент. Няма нищо мистериозно или пък злонамерено в самата система, докато тя се използва за търговия, а не за политика. Най-притеснителното е, че шефовете на Facebook не дават вид да хващат разликата. Основният принцип в политическата реклама е прозрачността – политическите реклами трябва да са видими за всички и всички трябва да разбират, че това са политически реклами и откъде точно идват. Прозрачността не играе при рекламите във Facebook. Рекламите, които са предназначени за хора между 20-30 години, притежаващи собствено жилище, от латиноамерикански произход и живеещи в Северна Вирджиния, не се виждат от никой друг и изчезват бързо. Възможността за злоупотреба е огромна. Така една реклама може да обвини кандидат в нещо измислено само ден преди изборите, а жертвата може дори да не научи за това. Такива реклами могат да разпалват расова нетърпимост и никой няма да има възможност дори да се подготви да отговори на атаката. За съжаление, няма много възможности за решаване на този проблем. Първата поправка в американската конституция дава широка защита за компании като Facebook. Дори и по-острата дипломация се провали в опита да откаже Русия да се бърка в изборите. А при управлението на Тръмп това е още по-малко вероятно. Facebook няма никаква полза да променя тази практика. Парите са наистина много. Проблемът е твърде неразбираем, за да развълнува повече от няколко потребители на Facebook. Колкото повече мрежата превзема живота, семействата и приятелите ни, толкова по-трудно е да живеем без нея. Facebook обеща да въведе по-добри системи за филтриране, които да използват изкуствен интелект, за да отбелязват профилите, управлявани от автоматизирани „ботове“. Но това са просто нови версии на технологиите, които създадоха проблема. И отново никой няма да носи отговорност. Фактът е, че хората забелязват проблемните профили, чак след като белята вече е сторена. Надеждата ни е насочена към Брюксел и Лондон. Европейските регулатори от години наблюдават Facebook и Google. Те предприеха сериозни действия срещу двете компании заради нарушения на стандартите за защита на данните на потребителите и правилата на конкуренцията. Британското правителство разследва ролята на Facebook и използването на данни на потребители по време на референдума през 2016 г. и изборите през 2017 г. В момента наблюдаваме глобално нападение срещу демокрацията, което се извършва в интернет. Изследователи от Оксфордския институт за интернет са забелязали хиляди профили, които извършват пропаганда за подкопаване на демокрацията и за подкрепа на конкретни кандидати във Филипините, Индия, Франция, Холандия, Великобритания и къде ли не. Вече знаем, че руски агенти се възползват от мощната рекламна система на Facebook. В съвременната информационна война в социалните мрежи, първата жертва е демокрацията.", "date": "2017.09.16", "title": "Когато Facebook печели, демокрацията губи"}
{"url": "http://clubz.bg/58370-gerb_iska_mandat_za_shefa_na_podslushvaneto", "text": "Председателят на Държавна агенция \"Технически операции\" ДАТО да бъде назначаван за срок от 5 години. И да може да бъде назначаван само още веднъж за същия срок. Такава промяна в Закона за специалните разузнавателни средства  (СРС) са внесли Цветан Цветанов и депутати от ГЕРБ. В мотивите на вносителите се припомня, че шефът на ДАТО, както и шефовете на други подобни служби се назначават с указ на президента по предложение на правителството. Този механизъм дава допълнителни гаранции за баланс между институциите.  Според вносителите промените са свързани с необходимостта да се изравни статутът на ръководителите на специализираните органи. Друга цел е да се ограничи времето за заемане на длъжността ръководител на ДАТО от едно и също лице. Според тях така ще се отговори на обществените очаквания за повече доверие и прозрачност. В предварителната оценка на въздействието се посочва, че заинтересовани от тези промени са всички граждани. Промените не са свързани с допълнителни финансови средства, не налагат допълнителна административна тежест или структурни промени. Няма необходимост и от промени в други нормативни актове.", "date": "2017.09.16", "title": "ГЕРБ иска мандат за шефа на подслушването"}
{"url": "http://clubz.bg/58428-filip_rot_za_trymp_neveja_samohvalko_lyjec", "text": "Писателят Филип Рот каза в интервю за в. \"Либерасион\", че Доналд Тръмп \"страда от тежък нарцисизъм и е компулсивен лъжец, невежа и самохвалко, човек, който се води от реваншизъм и вече е малко сенилен\", съобщи АФП. \n\t\"Няма граница за опасностите, които лудостта на този човек може да причини\" - каза писателят, който редовно е номиниран за Нобелова награда. \n\tПрез януари Филип Рот направи подобен разгромяващ портрет на Доналд Тръмп и пред \"Ню Йоркър\", напомня \"Дарик\". Що се отнася до решението си да спре да пише, обявено през 2012 г., Филип Рот каза, че разказването на истории \"вече не е същността на живота му\".  ", "date": "2017.09.16", "title": "Филип Рот за Тръмп: Невежа, самохвалко, лъжец"}
{"url": "http://clubz.bg/58427-teheran_tvyrdi_che_ima_bashtata_na_vsichki_bombi", "text": "Техеран твърди, че е създал свръхмощна неядрена бомба, която тежи почти 10 тона, предава ТАСС като се позовава на тв канала   .  \"По поръчение на Въздушно-космическите сили  отбранителната промишленост изготви бомба, която е близо 10 тона. Тя е на наше разположение. Можем да я хвърлим от самолети Ил и може да причини мащабни разрушения\", каза там ген. Амир Али Хаджизаде, командващият Въздушно-космическите сили на Иран. Той нарече бомбата \"бащата на всички бомби\" по аналогия с американската \"майка на всички бомби\" - 9,5-тонната GBU-43. Такава бомба беше пусната през април от САЩ над Афганистан в провинцията Нангахар върху база на \"Даеш\". Според Хаджизаде американската бомба тежи 9,8 тона.", "date": "2017.09.16", "title": "Техеран твърди, че има \"бащата на всички бомби\""}
