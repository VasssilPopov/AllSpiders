{"url": "http://clubz.bg/79938-lejbyristite_shte_podkrepqt_nov_referendum_za_brekzit", "text": "Лейбъристката партия във Великобритания с лидер Джеръми Кобрин ще подкрепи вариант за втори референдум за Брекзит, съобщиха в понеделник вечерта \"Скай нюз\" и вестник \"Гардиън\". Анонсът е направен от самия Корбин, предава \"Гардиън\". Очаква се лидерът на обяви на среща с депутатите, че партията ще подкрепи или ще внесе текст в подкрепа на публичен вот, за да Новината идва, след като Тереза Мей съобщи, че се очаква гласуване в парламента за нейния вариант на сделка до 12 март. Премиерът на Великобритания даде да се разбере по-рано днес, че не е ентусиазирана и от идеята за отлагане на излизането на страната й от ЕС. На точно противоположното мнение е председателят на Европейския съвет Доналд Туск, който нарече удължаването на срока \"разумно\".  За Туск забавяне на „Брекзит“ е разумно. За Мей - няма да породи сделка Джеръми Корбин иска митнически съюз с ЕС Джеръми Корбин иска митнически съюз с ЕС", "date": "2019.02.25", "title": "Лейбъристите ще подкрепят нов референдум за \"Брекзит\""}
{"url": "http://clubz.bg/79934-za_tusk_zabavqne_na_%E2%80%9Ebrekzit%E2%80%9C_e_razumno_za_mej_nqma_da_porodi_sdelka", "text": "Председателят на Европейския съвет Доналд Туск и британската премиерка Тереза Мей дадоха коренно различни мнения относно евентуалното удължаване на срока на „Брекзит“. Двамата говориха в края на срещата на върха между ЕС и Лигата на арабските държави (ЛАД) в египетския курорт Шарм ел Шейх. \"Гардиън\": \"Брекзит\" може да бъде отложен за 2021 г. Според Туск забавянето на „Брекзит“ за след насрочената дата 29 март би било разумно решение, тъй като няма мнозинство в британския парламент, което да одобри споразумение. Двамата разговаряха вчера. Според председателя на Европейския съвет те са обсъдили законовия и политическия контекст на срока на преговорите за „Брекзит“, който изтича на 29 март. И допълни: Тереза Мей обаче заяви, че удължаването на срока на „Брекзит“ няма да породи споразумение и само забавя голямото решение. В разговорите си с европейските лидери тя имала усещането за решителност да бъде намерен начин, който да поволи на Великобритания да напусне ЕС плавно и организирано, със сделка“, добави Мей.", "date": "2019.02.25", "title": "За Туск забавяне на „Брекзит“ е разумно. За Мей - няма да породи сделка"}
{"url": "http://clubz.bg/79936-zaplahi_sreshtu_jurnalist_shte_ti_nabiq_glavata_na_kol", "text": "Журналистът Христо Гешов е получил заплахи след излъчен репортаж във врачанското издание \"Зов нюз\". Гешов е работил върху разследване за незаконна ВиК инсталация в курортния комплекс \"Чифлика\" край Троян, съобщава  \". Според излъчения  фирма на бивш общински съветник, приближен до кмета на община Троян Донка Михайлова, задължава местния бизнес в село Чифлик да подписва договори за наем на тръби. Малко след излизането на материала в няколко интернет сайта се появили публикации срещу \"Зов нюз\", според чиито твърдения изданието публикува фалшиви новини. Още при заснемането на репортажа екипът бил предупреден, че \"ще си има проблеми\", каза пред Свободна Европа главният редактор на \"Зов нюз\" Мария Димитрова. \"Твърдеше се, че някой ни плаща да публикуваме такива разследвания\". Христо Гешов е получил съобщения с подобни заплахи във фейсбук. От екипа на медията разпространиха и част от съобщенията: В момента екипът на предаването подготвя жалба до полицията и планира да сезира прокуратурата, за да я запознае със своето разследване. Кметът на Троян Донка Михайлова, както и Светослав Дочков, за когото се твърди, че събира таксите за ползването на тръбите в село Чифлик, не бяха открити за коментар.  ", "date": "2019.02.25", "title": "Заплахи срещу журналист: \"Ще ти набия главата на кол\" "}
{"url": "http://clubz.bg/79935-bivsh_kmet_na_rim_osyden_na_6_g_zatvor_za_korupciq", "text": "Италиански съд осъди днес бивш кмет на Рим на шест годитни затвор за корупция и незаконно финансиране, съобщават медиите в страната. Джани Алемано (60 г.) беше градоначалник на италианската столица от дясноцентристката коалиция на някогашния премиер Силвио Берлускони от 2008 до 2013 г. Той беше министър на земеделието във второто и третото правителство на Берлускони от 2001 до 2006 г.  Агенцията посочва, че присъдата няма да влезе в сила, докато тече обжалването. Прокуратурата беше поискала пет години затвор за Алемано по обвинение, че е взел подкуп от €200 000, за да назначи на висока длъжост лице от мрежа, занимаваща се търговия на влияние и свързана с подземния свят.  Процес срещу нея започнал през 2015 г. включваше 46 обвиняеми - политици, бизнесмени и криминални фигури. Прокурорите обвиниха Алемано и че е насочвал общински  пари към кооператив, ръководен от ключови участници в корупционната мрежа. На нейния връх е бил Масимо Карминати, бивш крайнодесен активист, вече осъждан, че оглавявал престъпна банда в Рим през 80-те години на миналия век. Връзката между политическия елит на столицата и мрежата е осъществявал Салваторе Буци, дясна ръка на Карминати и шеф на кооператив, който работел за римската община. Карминати и Буци бяха осъдени на всички инстанции в отделен процес през септември 2018 г. на съответно 14 и половина години и 18 години и четири месеца затвор, отбелязва Франс прес.  \n\t   ", "date": "2019.02.25", "title": "Бивш кмет на Рим - осъден на 6 г. затвор за корупция"}
{"url": "http://clubz.bg/79925-gerb_gotvi_othvyrlqne_na_vetoto_za_izborniq_kodeks", "text": "Малко след като президентът Румен Радев свика брифинг, на който обяви, че налага вето на по-голямата част от измененията в Изборния кодекс, от ГЕРБ отвърнаха със собствена пресконференция - и стана ясно, че ветото вероятно ще бъде отхвърлено. А вместо него управляващите ще гласуват собствения си проект, с който се връщат старите текстове относно преференциалното гласуване. Председателят на правната комисия в Народното събрание Данаил Кирилов и колегите му депутати Тома Биков и Александър Ненков обявиха, че се \"внушават неистини, дори на институционално ниво\", че \"ветото е политическо, а не юридическо\", че левицата се опитвала да оправдае бъдещата си изборна загуба и дори обвиниха депутатите на БСП, които се противопоставиха на текстовете, с които преференцията бе обезсилена за това, че... преференцията бе обезсилена. Радев наложи вето на Изборния кодекс и призова БСП да се върне в парламента Днес Радев наложи  не само на текстовете, касаещи правото ни да пренареждаме партийните листи, но и за машинното гласуване - за това, че пак се отлага и за това, че не са ясни критериите, по които ЦИК ще избира в кои секции да има устройства и в кои не. Президентът атакува още изричното изброяване кои актове на ЦИК може да се облажват пред ВАС, промената подсъдност на решенията на районните и общинските избирателни комисии и падащият кворум в ЦИК. Така Кирилов отговори на въпроса ще подкрепи ли ГЕРБ ветото или ще го отхвърли. Което иде да рече, че управляващите се готвят да отхвърлят ветото и да гласуват след това собствения си проект, с който само се връщат преференциите в старото положение, но в него няма текстове относно подсъдността, кворума в ЦИК и пр.  ГЕРБ внесе спешно \"ремонта на ремонта\" на Изборния кодекс \"На разположение сме за този дебат, изчзквахме с нетърпение позицията на президента. Повторният дебат най-вече ще донесе за спокойствието на българския избирател, а не да се всява страх\", изрази готовност Кирилов. Ненков пък реши да наблегне на политическите интерпретации на ситуацията като с ирония коментира, че с машини се е гласувало във Венецуела за сегашния \"демократичен\" президент Николас Мадуро  По думите му хората още не можели да направят разлика между преференциален вот и вот за партия, какво оставало да се мине изцяло на гласуване с машини. Ненков припомни и \"аферата Костинброд\" . Петър Славов: Промените в Изборния кодекс са сталинистки и пазарлък с ДПС А що се отнася до преференцията - обвини депутатите на левицата, че са оставили заседанието да зависи от ДПС. Което доказвало, че социалистите не са никакви \"радетели за преференцията\". Тома Биков пък видя в призива на Радев към левицата да се върне в парламента, за да обсъди ветото, опит за подаване на сламка към БСП - как да се измъкне от ситуацията, в която сама се вкара с напускането на работата на НС.  И с ирония допълни, че явно БСП имала двама лидери - Нинова и Радев.  ГЕРБ внесе спешно \"ремонта на ремонта\" на Изборния кодекс Петър Славов: Промените в Изборния кодекс са сталинистки и пазарлък с ДПС", "date": "2019.02.25", "title": "ГЕРБ готви отхвърляне на ветото за Изборния кодекс"}
{"url": "http://clubz.bg/79923-qjce_za_10_pere_prane_cqla_godina", "text": "На пазара беше пуснато евтино яйце за пране, струващо само 10 долара, заменящо праховете в пералнята за срок от една година, пише в.\"Метро\". \n\tНовият продукт носи търговската марка \"Laundry egg\", той не е токсичен, не съдържа фосфати и е хипоалергенен. Яйцето е с отвори и е запълнено с бели минерални пелети, които се разтварят с времето, и с по-тъмни, керамични пелети, които са постоянни. Новият перилен артикул се поставя в барабана на пералнята заедно с прането. Единственото задължение на домакинята е да попълва запасите от бели пелети в яйцето, когато те се изпразнят наполовина. Това трябва да стане на 76-ия перилен цикъл. Допълнителни бели пелети са включени към оригиналната опаковка на продукта. Предлагат се яйца за 54, 210 и 720 перилни цикъла на съответната цена. \n\tСредностатистическото домакинство извършва седмично три пранета, което прави 156 цикъла годишно. Използвайки новото яйце, могат да се спестят много средства от покупка на прахове за пране, пише изданието.", "date": "2019.02.25", "title": "Яйце за $10 пере пране цяла година"}
{"url": "http://clubz.bg/79937-dyshterqta_na_govoritelq_na_kremyl_na_staj_v_evroparlamenta_video", "text": "Елизавета Пескова, дъщеря на говорителя на Кремъл Дмитрий Песков, работи за крайнодесен френски депутат в Европейския парламент. Името на Пескова е обявено на сайта на парламента в  , член на еврофобската група \"Европа на свободата и пряката демокрация\" с лидер Найджъл Фараж, един от водещите идеолози на \"Брекзит\". В духа на най-добрите традиции на руската аристокрация Лиза Пескова дълго е живяла в Париж, съобщават руски медии.     Според   госпожица Пескова има достъп до срещи при закрити врати и документи на институцията. Във вътрешната информационна система на парламента има нива на допуск, за които са необходими пароли. Стажантите не би трябвало да имат допуск до най-чувствителната информация, но обикновено те работят заедно с по-старши сътрудници на депутатите, които биха могли да имат такъв допуск. Стажант би могъл да присъства на закрити заседания на парламентарни групи, комисии и други групи в парламента. Българският евродепутат Андрей Ковачев (ЕНП/ГЕРБ) каза, че дори Пескова да няма достъп до класифицирана информация в парламента, нейният шеф има. Преди той беше член на крайнодесния френски Национален сбор на Марин Льо Пен, която не крие, че партията й се финансира от Русия. Шопрад е потвърдил пред \"Свободна Европа\", че дъщерята на високопоставен представител на Русия е част от екипа: По-късно Емрик Шопрад потвърди новината и пред Клуб Z. И допълни, че тя е стажантка в неговия офис. Но е назначена не от него, а с договор, изготвен от Европарламента. Лиза е назначена като студентка по право, специализирана в изучаването на европейските институции. Пескова е назначена в кабинета на Шопрад през ноември 2018 г. с три месечен договор, който този месец е бил продължен с още толкова. Вероятно след изтичането на този срок той ще бъде продължен още. Той бе категоричен, че дъщерята на \"гласа\" на Владимир Путин няма достъп до секретна информация, а само до комисии. Т.е. достъпът й е същият като на журналистите, отразяващи работата на Европарламента. В офиса на Шопрад Лиза Пескова не работи по теми, свързани с Русия, а е изготвяла досие за президентските избори в Сенегал. Въпросният евродепутат е член на комисиите по външни работи и по сигурност и отбрана. Той учатва в екипа международни наблюдатели на референдума в Крим след анексирането на полуострова от Русия, обявен от Общото събрание на ООН и близо 100 държави за недействителен, отбелязва \"Свободна Европа\". Според Шопрад референдумът е законен. Елизавета Пескова е голямата дъщеря на Дмитрий Песков, твърди руският опозиционен тв канал „Настояшчее время“ („Сегашно време“). Тя е от първия брак на говорителя на Кремъл с Екатерина Солоцинска, която е внучка и дъщеря на съветски дипломати. Двамата се оженили през 1994 г. и се развели през 2012 г. Известно време Солоцинска оглавявала Руския център за наука и култура в Париж. Според Фонда за борба с корупцията (ФБК) на опозиционера Алексей Навални Лиза Пескова притежава чрез френското АД SIRIUS 25 на сто от апартамент в Париж, закупен от майка й. По данни на ФБК жилището било придобито за 1,3 милиона евро. 73 на сто от общата стойност били платени от Солоцинска, а останалите 470 000 евро били взети под форматана ипотечен заем от френската дъщерна компания на руската Външнотърговска банка (ВТБ). Лиза е активен потребител на социалните мрежи и има близо 80 000 последователи в Инстаграм, където обикновено се хвали с луксозния си живот в Москва, Париж и Брюксел.", "date": "2019.02.25", "title": "Дъщерята на говорителя на Кремъл - на стаж в Европарламента (ВИДЕО)"}
{"url": "http://clubz.bg/79919-borisov_obqvi_gazoviq_hyb_za_blagosloven_ot_ek_govori_za_prazni_trybi_ot_ukrajna", "text": "Първата копка на газовия интерконектор между България и Гърция се очаква през юни. А газовият хъб \"Балкан\" e \"по европейски образец\", \"благословен от ЕК\" и много важен за доставките на газ и диверсификацията, затова ни е цел. Това се разбра от думите на премиера Бойко Борисов пред журналисти в Египет, където участва в срещата между ЕС и страните от Арабската лига. За разговора си с министъра на външните работи на Кралство Саудитска Арабия Ибрахим Абдулазис ал Асаф, и по-специално по темата за газовия хъб, премиерът Борисов изтъкна, че желанието ни е да привлечем повече участници в конкурса, които да са и с огромен опит. Газовият хъб е по европейски образец, той гарантира същите количества, които в момента имаме, да имаме и занапред, не става дума за ново количество газ в България, каза още българският премиер. От изявлението на Борисов се разбра, че тръбите от Украйна могат да   - това е трасето, през което България в момента доставя и транзитира газ от Русия. Москва отдавна има намерение да спре доставките за Европа през Украйна, затова е и съпротивата в страни от ЕС срещу изграждането на \"Северен поток 2\", което би позволило заобикалянето. Според премиера Той декларира, че една от целите му на тази среща е да привлече компании от Саудитска Арабия, които правят големи газопроводи. Според него от тази страна има интерес към България, което било потвърдено и от краля, и от външния им министър. Премиерът информирал гръцкия си колега Алексис Ципрас, че през юни България ще направи първа копка за интерконектора с Гърция. Този проект се прави от 10 години, в момента текат обществените поръчки и ако няма обжалвания - срокът може и да бъде изпълнен. Едва ли може да се каже със сигурност обаче, че обжалвания няма да има.  Борисов коментира и ветото на президента Румен Радев върху промените в Изборния кодекс. Според него България не разваля приятелства в името на нови, а надгражда стари приятелства.   Борисов отказа да отговаря на въпроси какво очаква от разговора с премиера на Русия Дмитрий Медведев, чието официално посещение в България на 4 и 5 март бе официално обявено днес, въпреки че за него се знае отдавна.  Очаква се строежът на \"Турски поток\" и други теми в енергетиката да бъдат сред основните теми.", "date": "2019.02.25", "title": "Борисов обяви газовия хъб за благословен от ЕК, говори за празни тръби от Украйна"}
{"url": "http://clubz.bg/79915-sasht_otlagat_uvelichavane_na_mitata_vyrhu_kitajskiq_vnos", "text": "Президентът Доналд Тръмп отлага очаквано увеличение на американските мита върху китайските стоки, благодарение на “продуктивните” търговски преговори и на това, че той и китайският президент Си Дзинпип биха се срещнали да подпишат търговска сделка, ако напредъкът продължи, предаде Ройтерс. Тръмп удря с нови мита китайски внос за $200 милиарда САЩ удариха Китай с 25% мита върху безжични технологии Китай отговори - нови мита за американския внос за 60 млрд. долара САЩ удариха Китай с 25% мита върху безжични технологии Китай отговори - нови мита за американския внос за 60 млрд. долара", "date": "2019.02.25", "title": "САЩ отлагат увеличаване на митата върху китайския внос"}
{"url": "http://clubz.bg/79931-prosveta_vnese_v_mon_uchebnicite_za_10_klas_za_odobrenie", "text": "Издателска група „Просвета“ внесе за одобрение в МОН новите учебници за 10. клас, които ще влязат в употреба от следващата учебна 2019/2020 година. Освен печатен всеки учебник има и електронен вариант, който изцяло покрива изискванията на МОН за съдържание и отговаря на учебната програма. \n\tДосега „Просвета“ предлагаше електронни учебници за ученици от 1. до 9. клас, но от тази есен по тях могат да учат и десетокласниците, на които им предстои и национално външно оценяване в края на учебната година. Досегашната работа в училище с електронните учебници показва, че те се приемат с изключителен интерес, защото съдържат видеоклипове, интерактивни упражнения, задачи, образователни игри. \n\tНовите учебници са по всички изучавани в училище учебни предмети, а по български език, биология и здравно образование и изобразително изкуство са представени по два проекта, дело на различни авторски колективи. \n\tЗа десетокласниците „Просвета“ предлага и учебници по английски, немски, руски и френски език, които вече са одобрени от МОН. \n\tСпоред постановление на Министерския съвет в изпълнение на Закона за предучилищното и училищното образование право на безплатни учебници или учебни комплекти по общообразователните учебни предмети имат само учениците от 1. до 7. клас. Учебниците след 8. клас се купуват. На пазара новите учебници за 10. клас ще излязат преди 15 септември.", "date": "2019.02.25", "title": "\"Просвета\" внесе в МОН учебниците за 10. клас за одобрение"}
{"url": "http://clubz.bg/79930-ruskata_dyrjavna_televiziq_probva_raketna_psihoataka_sreshtu_sasht_video", "text": "Руската държавна телевизия пробва в неделя вечер психоатака, която би прозвучала екзотично дори в годините на Студената война. Близкият до Кремъл коментатор Дмитрий Кисельов показа карта на САЩ и посочи на нея целите на руските свръхзвукови ядрени ракети в случай на криза. Между тях са Пентагонът и президентската резиденция в Кемп Дейвид. Путин пак плаши САЩ с нови оръжия Предаването следва изявлението на президента Владимир Путин, че Русия е военно готова за ракетна криза като 13-дневната кубинската през октомври, когато САЩ разположиха балистични ракети в Италия и Турция, а бившият Съветски съюз - в Куба.     Кисельов каза, че ракетата \"Циркон\", която по думите на Путин е във финална фаза на разработка и се очаква да бъде базирана на руски подводници и кораби, може да достигне целите си в САЩ за по-малко от пет минути. Под \"свръзвукова\" се разбира ракета, която лети през атмосферета със скорост няколко пъти скоростта на звука. Предполага се, че \"Циркон\" ще развива до 11 000 км/ч и ще има обсег над 1 000 километра. Русия разработва две нови ракети със среден обсег Русия обяви, че развива нови оръжия, за да отговори на решението на САЩ от 1 февруари т.г. да напуснат до шест месеца Договора за ликвидиране на ракетите със среден и малък обсег (от 500 до 5 500 км). САЩ отхвърлиха руските предупреждения като пропаганда и обявиха, че засега нямат намерение да разполагат такива ракети в Европа. Те обаче се готови да излязат от договора, подписан през 1987 г. заради новата руска ракета със земно базиране 9М729, която според тях нарушава неговите клаузи. Москва твърди, че това не е вярно. Путин: Русия се оттегля от противоракетния договор Освен Пентагона и Кемп Дейвид Кисельов посочи като цели на руските ракети военнотренировъчния център \"Форт Ричи\" в Мериланд и военновъздушната база \"Макклелън\" в Калифорния. Според Ройтерс те са затворени съответно през 1998 г. и 2001 г. Друга цел според коментатора би била военноморската свързочна база на САЩ \"Джим крийк\" в щата Вашингтон.  САЩ започват процедура по излизане от договора за ракетите Русия разработва две нови ракети със среден обсег Путин: Русия се оттегля от противоракетния договор САЩ започват процедура по излизане от договора за ракетите", "date": "2019.02.25", "title": "Руската държавна телевизия пробва ракетна психоатака срещу САЩ (ВИДЕО) "}
{"url": "http://clubz.bg/79929-bsp_nqma_da_se_vyrne_v_parlamenta_vypreki_priziva_na_prezidenta", "text": "БСП няма да се върне в парламента, въпреки призива на президента Румен Радев да го направи. Това заяви депутатът Крум Зарков. Той допълни, че партията приветства ветото на държавния глава върху последните промени в Изборния кодекс. Зарков заяви, че мотивите му са били защитавани и от БСП. И допълни, че от партията искат отмяна на всички нови текстове, които бяха приети в кодекса. Според Зарков \"от ГЕРБ готвят поредния парламентарн цирк\" и ще изберат от ветото само това, което им харесва. Той отрече твърденията на премиера Бойко Борисов, че президентът е свързан с БСП. Според Георги Свиленски ГЕРБ има желания за манипулиране на изборния процес. Той отговори на един от аргументите против въвеждането на машинно гласуване а именно, че в Европа няма такова.", "date": "2019.02.25", "title": "БСП няма да се върне в парламента. Въпреки призива на президента"}
{"url": "http://clubz.bg/79920-myje_v_rokli_i_50_nyuansa_rozovo_snimki", "text": "Тази година модата на наградите \"Оскар\" беше доминирана от един цвят - розовото, заедно с много волани и фишута. То владееше цялата вечер, а благодарение на Джулия Робъртс, която закри церемонията, то сложи и финала на вечерта. Не мина и без определена доза ексцентричност. Черното е новото черно Джема Чан изглеждаше елегантна и свободна в дреха на \"Валентино\", като тя носеше роклята си по начина, по който тоалетът беше демонстриран на дефилето в Париж миналия месец. Нощта беше като реверанс към модната къща \"Шиапарели\", чиято основателка Елза Шиапарели измисли \"шокиращото розово\" като цвят в модата, пише \"Гардиън\". На церемонията \"Шиапарели\", сега ръководена от Бертран Гийон, беше облякла Линда Карделини и Хелън Мирън. Франсис Макдормънд, миналогодишната носителка на \"Оскар\" за главна женска роля, въпреки че рядко робува на модните тенденции, също беше в наситено розово - отново от \"Валентино\", същата колекция, от която беше тоалетът на Джема Чан.    Лейди Гага, която беше надеждата на нетрадиционалистите за нещо по-авангардно, реши да бъде много класическа - с черна рокля на Александър Макуин и колие с диамант за 30 млн. долара от \"Тифани\", което преди това е носела Одри Хепбърн през 1961 г. Британският бранд \"Accessorize\" е анализирал 40 години назад тоалетите в нощта на \"Оскарите\". И оттам стигат до извода, че златното е най-щастлвият цвят, тъй като победителите са го носели в 43 на сто от случаите, отбелязва \"Гардиън\". Тази статистика обаче не проработи за Глен Клоуз. Може би следващия път трява да заложи на розовото. ", "date": "2019.02.25", "title": "Мъже в рокли и 50 нюанса розово (СНИМКИ)"}
{"url": "http://clubz.bg/79932-nfsb_bez_zaplata_za_otsystvasht_deputat_globi_i_za_neglasuvane", "text": "Пълна удръжка на депутатската заплата при много неоправдани отсъствия - това предвиждат промени в правилника на Народното събрание, предложени от НФСБ. Защо БСП напусна парламента? Ето какъв е замисълът След бойкота на БСП, чиито депутати миналата седмица демонстративно не участваха в пленарните заседания на парламента, управляващите от ГЕРБ първи заявиха, че трябва да се промени правилникът, за да може депутатите, които отсъстват от всички заседания, да не получават каквато и да е част от заплатата си.  Заради бойкота на БСП: ГЕРБ иска отсъстващите депутати с 0 лв. заплата Днес конкретни предложения внесоха Валери Симеонов и Христиан Митев от НФСБ. Те предлагат редакции във Финансовите правила към правилника на Народното събрание, който е със статут на закон. В момента ключовият чл.13 от документа гласи: В момента това означава, че един депутат получава минимум  , дори да не стъпи в Народното събрание. От НФСБ изменят ал. 3, така че при неоправдано отсъствие от три поредни или общо 5 пленарни заседания за месеца, на депутатите   по чл. 11 (те са за сътрудници, експертизи, наемане на помещения и др.). В ал. 4 също се прави промяна - дори ако заседанието се провали, отсъстващите депутати пак ще губят пълната си дневна надница, а не само две трети от нея. Любопитно е и друго предложение - в нова ал. 5 (а сегашната става ал. 6), според което ако депутат е участвал в по-малко от половината гласувания в едно пленарно заседание, губи половината си дневна надница. Така ще се наказва практиката депутат да се регистрира сутринта в заседанието, но после да не участва в работата в зала и дори да си тръгне веднага след регистрация.  Историята с депутатските заплати се точи от миналата седмица, защото след като от ГЕРБ обявиха, че искат промяна и никакви заплати за неизвинено отсъстващи израници, от БСП обявиха, че са \"за\". Ообаче - поискаха да се приеме и тяхно предложение, което отлежава в Народното събрание - за цялостно намаляване на всички депутатски заплати.  Социалистите се опитаха да се откажат и от полагащата им се и в момента по 1/3 заплата според правилника на НС, въпреки бойкота. Председателната на Народното събрание Цвета Караянчева обяве обясни, че това няма как да стане - такива са правилата.  Междувременно Данаил Кирилов от ГЕРБ обяви как през 2013 г., когато партията направи точно същото като БСП днес - обяви парламентарен бойкот, избраниците не са получавали нищо. Опроверга го бившият председател на НС Михаил Миков пред Клуб Z - правилата за финансови санкции при неизвинени отсъствия са си едни и същи от години и каквото важи за социалистите днес, същото е било и за ГЕРБ тогава.  От НФСБ пък предлагат и друга промяна на основния текст на правилника. Предложението е всяка парламентарна група да има право на един процедурен въпрос по начина на водене за всяка точка от дневния ред. Причината е, че тези процедурни въпроси, които в момента са до 2 минути и са неограничени, често не се ползват по предназначение. Заради бойкота на БСП: ГЕРБ иска отсъстващите депутати с 0 лв. заплата", "date": "2019.02.25", "title": "НФСБ: Без заплата за отсъстващ депутат, глоби и за негласуване"}
{"url": "http://clubz.bg/79912-blatechki_za_lejdi_gaga_ne_e_nikakva_aktrisa_s_golqm_nos_i", "text": "С това изказване от снощното студио \"Треска за Оскари\" на Нова тв Асен Блатечки си навлече доста - меко казано, противоречиви чувства. Не са малко хората, които първо смятат, че има съответствие на нивата, и второ - че не е най-джентълменското да коментираш за \"несъответствие на талант и визия\" или \"нелепия начин\", по който изглежда една от най-титулуваните съвременни певици. Преди това в студиото в компанията на Асен, още и Калин Врачански, и Теодора Духовникова разкриха причините, поради които българските актьори не изнасят оскарите с колички  Трите пречки са - езикът (че вечно \"сме обречени\" и ни дават роли на имигранти), разстоянието (че сме далеч, а не сме там) и най-вече - лобито, което го нямаме. \"Няма защо да взимат български артисти в американски филми, защото не могат да изкарат пари от това\", вярва Блатечки. За щастие и облекчение на Лейди Гага, Калин Врачански (след като двамата с Блатечки разгромиха Рами Малек и играта му) - бе малко по- снизходителен към нея: Той дори отпусна малко аванта, че е  Една от най-бързите реакции на изказването на Асен Блатечки бе на основателката на \"Майко Мила\" Красимира Хаджииванова: Ето в оригинал още две от прозренията на Блатечки: \"Ние нямаме лоби - няма защо да взимат български артисти в американски филми, защото не могат да изкарат пари от това.\"  И на въпрос за разликата в киното в Холивуд и у нас:", "date": "2019.02.25", "title": "Блатечки за Лейди Гага: Не е никаква актриса! С голям нос и ..."}
{"url": "http://clubz.bg/79913-chernoto_e_novoto_cherno", "text": "Черното ли е новото черно – или зеленото? В 91-вото връчване на наградите „Оскар“ членовете на Академията се опитаха да дадат на всекиго по нещо и се постараха да не обидят никого. Награди взеха пет заглавия, които по един или друг начин засягат проблемите на расизма, оскарът за най-добър филм също отиде при такава история – „Зелената книга“. Не, това не е „Бохемска рапсодия“, въпреки че взе най-много златни статуетки – 4. Единствената по-ценна от тях е тази за главна мъжка роля на Рами Малек. „Бохемска рапсодия“ е финансово най-успешната музикална биография в историята на киното, макар и критиците никак да не го харесаха. „Рома“ – пробивът на „Нетфликс“, има 3 оскара, но и трите са от най-престижните: за най-добър оператор и най-добър режисьор в лицето на Алфонсо Куарон и за най-добър чуждоезичен филм за Мексико. Същият брой награди има и „Черната пантера“  това го прави първият супергеройски филм в историята, спечелил три оскара. Добре, че не взе и отличието на за най-добър филм, защото това щеше да е грандиозен скандал. За \"Оскар\": Лейди Гага и Брадли Купър издухаха света с невероятна Shallow (ВИДЕО) Три оскара бяха присъдени и на „Зелената книга“ – за актьор в поддържаща роля за Махершала Али, за оригинален сценарий и за най-добър филм, което го прави големият победител на вечерта. Българското участие във филма е повод за радост – но нека не прекаляваме като Нова тв, по която съобщиха, че  . Наградата за най-добър филм е на петимата продуценти, другата за Махершала Али, а третата – за тримата сценаристи. Имаше филми, които определено заслужаваха повече, но си тръгнаха с по един „Оскар“ – „Роди се звезда“  , BlacKkKlansman , „Фаворитката“  , „Първият човек“  . Липсата на водещ на събитието едва ли бе добро решение. Един от малкото оригинални и забавни моменти бе „пророческата“ поява на Мелиса Маккарти в рокля, обсипана със 17 плюшени зайци – малко преди Оливия Колман, кралицата със зайците от „Фаворитката“, да получи „Оскар“ за най-добра главна женска роля. Това бе най-беззъбата и лишена от хумор и сатира церемония от много години насам. И накрая някои парадокси:", "date": "2019.02.25", "title": "Черното е новото черно"}
{"url": "http://clubz.bg/79914-doverieto_v_makron_nadvi_jyltite_jiletki", "text": "Популярността на френския президент Еманюел Макрон се възстанови до нивото от началото на протестите на \"жълтите жилетки\", които губят подкрепа, показва оповестено днес проучване, цитирано от Ройтерс и ТАСС. Делът на хората, които смятат Макрон за добър президент, е нараснал през този месец   колкото беше неговата популярност, когато започнаха протестите в средата на ноември, сочи анкета на социологическата агенция \"Одокса\". Рейтингът му на одобрение постепенно се повиши, след като по време на разгара на протестите в Париж и други френски градове през декември падна до 27 процента - най-ниското ниво от началото на неговото президентство. Макрон излиза на голям дебат с жълтите жилетки Според допитването 55 процента от французите смятат, че протестите трябва да спрат. Това е първият път от началото на демонстрациите, когато явно мнозинство подкрепя прекратяването им.  \n\tДанните показват, че протестите имат одобрението на 45 процента от хората, което е понижение в сравнение с януари, когато подкрепата за тях е била 55 процента. Проучването е било проведено по интернет на 20-21 февруари за радио \"Франс ентер\" и сп. \"Експрес\" и в него са участвали 1000 души от цяла Франция. БТА", "date": "2019.02.25", "title": "Доверието в Макрон надви \"жълтите жилетки\""}
{"url": "http://clubz.bg/79916-atomenergoremont_ottegli_jalbata_si_sreshtu_turski_potok", "text": "Свързаното с Христо Ковачки дружеството \"Атоменергоремонт\" е оттеглило жалбата си срещу поръчката за строителство на газопровода от турската до сръбската граница, по който \"Газпром\" ще транзитира газ за Европа от \"Турски поток\". Търгът за 2,8 млрд. лв. беше обявен от държавната компания \"Булгартрансгаз\" на 21 декември 2018 г., като срокът за приемане на оферти беше 15 февруари, но три дни преди тази дата \"Атоменергоремонт\" поиска от Комисията за защита на конкуренцията налагане на временна мярка \"спиране\" на поръчката заради несъгласие с дадени от държавния газов оператор разяснения по документацията. Това съобщава \" \". Сега от регистъра на антимонополния орган става ясно, че на 21 февруари дружеството, което по принцип се занимава основно с ремонт и поддръжка на ядрено оборудване и често печели поръчки на АЕЦ \"Козлодуй\", само е оттеглило жалбата си. Мотиви не се съобщават, но това означава, че процедурата ще бъде възобновена, като срокът за приемане на оферти ще бъде удължен. \"Булгартрансгаз\" ще строи тръби за 2,7 млрд лв. за \"Турски поток\" Въпреки това строителството на мащабния газов проект може отново да се забави, тъй като в хода на процедурата с огромен бюджет неминуемо ще има още жалби. Което пък прави почти невъзможен плана на държавата да въведе тръбопровода в експлоатация през 2020 г. Доколко реален е интересът на \"Атоменергоремонт\" към изграждането на продължението на \"Турски поток\" през България е трудно да се каже. В предмета на дейност на дружеството освен ремонти на ядрени централи са включени и \"разпределителни и промишлени газопроводи и съоръженията към тях\". От наличната публична информация в КЗК може да се предположи, че фирмата не е обжалвала \"просто така\" процедурата, а е имала конкретни забележки към проекта на договор за изпълнение. По-конкретно \"Атоменергоремонт\" недоволстваше от заложената от \"Булгартрансгаз\" схема за плащане на строителството и най-вече от липсата на достатъчно гаранции, че тръбопроводът ще носи съответните приходи.", "date": "2019.02.25", "title": "\"Атоменергоремонт\" оттегли жалбата си срещу \"Турски поток\""}
{"url": "http://clubz.bg/79909-armiqta_tyrsi_tankisti_radisti_avtomatchici_i_operatori_na_dronove", "text": "Танкисти, радисти, автоматчици, гранатометчици, механици, шофьори, специалисти по комуникационно-информационна техника и дори оператори на дронове. Общо 185 вакантни длъжности в Сухопътните войски чакат да бъдат запълнени след заповед на военния министър Красимир Каракачанов. Акцията е и част от националната кампания \"Бъди войник\". Към момента Българската армия страда от хроничен недостиг на военнослужещи. В края на миналата година началникът на отбраната ген. Андрей Боцев обяви, че непопълнените щатове са 5700 броя.  Във военно формирование 28610 – София, са обявени 5 вакантни войнишки длъжности за шофьори, специалисти по комуникационни системи и мрежи и др. 40 са обявените вакантни войнишки длъжности във военните формирования на Втора механизирана бригада в градовете Стара Загора, Хасково и Ямбол. Там се търсят оператори на безпилотен летателен апарат, механик-водачи на МТЛБ, мерачи, шофьори на БТР, радиотелеграфисти, химик-разузнавачи и др. Във военните формирования на 61-ва механизирана бригада в Карлово и Казанлък са обявени 40 войнишки длъжности за механик-водачи на БМП, автоматчици, гранатометчици, шофьори и др. 23 са обявените вакантни войнишки длъжности във военните формирования на Единния център за начална военна подготовка в Плевен и Шумен. Там се търсят специалисти по експлоатация на комуникационни системи и мрежи, химик-разузнавачи, специалисти по счетоводен отчет на финансовите и материалните ресурси, радиооператори, радиотелеграфисти, радиотелефонисти и др. Във военните формирования на Бригадното командване в Благоевград и Враца са обявени 12 войнишки длъжности, в 4-ти артилерийски полк в Асеновград – 10; в Алпийския полк в Смолян – 10, във военно формирование 42 600 – Мусачево, също 10.  15 са обявените войнишки длъжности във военно формирование 26 240 – Сливен. Те са за механик-водач на танк Т-72, мерач на танк Т-72, шофьори, оператори по информационно осигуряване и др. В 110-и логистичен полк в Пловдив са обявени 20 войнишки длъжности за шофьори, готвачи, оператори на комуникационно-информационна техника, радиотелеграфисти и др. Условията, на които трябва да отговарят кандидатите, и необходимите документи са посочени в обявата, публикувана на 21 февруари 2019 г. в рубриките   в интернет страницата на Министерството на отбраната.", "date": "2019.02.25", "title": "Армията търси танкисти, радисти, автоматчици и оператори на дронове"}
{"url": "http://clubz.bg/79917-trymp_kym_kim_stiga_da_ne_izvyrshvate_opiti_nie_sme_shtastlivi", "text": "Президентът Доналд Тръмп заяви, че ще остане доволен, стига Пхенян да не възобновява експериментите с оръжия, предаде Ройтерс. Той добави, че няма да настоява за ядрена сделка с Ким Чен Ун на втората им среща в края на 27 и 28 февруари в Ханой. Тръмп и Ким се срещат в края на февруари Тръмп заяви, че се разбират с Ким и са развили  . Последният опит с ядрено оръжие на Северна Корея бе проведен през септември 2017 г., а с междуконтинентална балистична ракета - през ноември 2017 г. Срещата в Ханой ще бъде втората между действащ американски президент и лидер на Северна Корея след историческите разговори между Тръмп и Ким преди 8 месеца в Сингапур. Срещата Ким-Тръмп - на 12 юни в Сингапур Тогава двамата си обещаха да работят в посока пълно ядрено обезоръжаване на Корейския полуостров, но абстрактното споразумение не доведе до значими резултати. Сенатори от Демократическата партия и специалисти по сигурността предупредиха Тръмп, че сключването на сделка няма да отклони Пхенян от плановете за разработване на ядрено оръжие.  Сенатор иска да прекратим връзките със Северна Корея Няколко дни преди срещата в Ханой държавната севернокорейска медия предупреди Тръмп да не слуша критиците, които се опитват да го убедят, че преговорите ще бъдат безплодни. Преди администрацията на Тръмп бе категорична в настояването за пълна денуклеаризация на Корейския полуостров. Последното изказване на Тръмп сигнализира, че Вашингтон може да бъде гъвкав в очакванията си и е възможно санкциите срещу Пхенян да бъдат свалени дори, стига да бъде демонстриран напредък в ядреното обезоръжаване. Изглежда съветниците на американския президент са го убедили, че трудно може да бъде постигнат напредък в преговорите. Това се дължи на множество причини - на Тръмп му предстоят избори и при провал на срещата това може да въздейства над кампанията за преизбирането му; същевременно имиджът на Ким в двете Кореи се подобри след срещата в Сингапур, както и след Зимните олимпийски игри; затоплящите се отношения между Ким и президента на Южна Корея Мун Дже Ин наложените санкции върху Северна Корея не ѝ въздействат, тъй като тя поддържа глобална криминална мрежа за износ на наркотици, фалшифицирани пари, оръжия.  Какво трябва да знаем преди втората среща между Тръмп и Ким? Натиск против санкциите над Пхенян приложи руският външен министър Сергей Лавров на конференция в Хошимин, Виетнам, под наслов \"Международното сътрудничество в неспокойния свят\", предаде агенция ТАСС, цитирана от БТА. Лавров отбеляза, че Северна Корея изпълнява всичките си поети ангажименти. Лавров предложи Съветът за сигурност да разгледа възможността да се насърчи  - възстановяването на жп комуникациите между двете страни, договорено по-рано от южнокорейския президент Мун Дже Ин и севернокорейския лидер Ким Чен Ун.  Руският министър сподели, че не бива едностранно да се изисква от КНДР първо да изпълни всички условия, засягащи денуклеаризацията, а чак тогава да се мине към въпроса за намаляване на санкционния натиск.  Лавров отбеляза, че в случай на пълна денуклеаризация от страна на Пхенян гаранциите за сигурност на Северна Корея от страна на САЩ  . Северна Корея нелегално търгува чрез Русия и Китай Интерфакс цитира неотдавашно изказване на руския външен министър, в което той обяви, че Съединените щати са искали да водят консултации с Русия във връзка със срещата между САЩ и КНДР във Виетнам. Срещата Ким-Тръмп - на 12 юни в Сингапур Сенатор иска да прекратим връзките със Северна Корея Какво трябва да знаем преди втората среща между Тръмп и Ким? Северна Корея нелегално търгува чрез Русия и Китай", "date": "2019.02.25", "title": "Тръмп към Ким: Стига да не извършвате опити, ние сме щастливи"}
{"url": "http://clubz.bg/79918-radev_naloji_veto_na_izborniq_kodeks_i_prizova_bsp_da_se_vyrne_v_parlamenta", "text": "Очаквано президентът Румен Радев наложи вето на последните изменения в Изборния кодекс. Това президентът обяви днес лично на нарочен брифинг. На практика държавният глава атакува всички нововъведени текстове. Той обаче призова опозицията в лицето на БСП да се върне в Народното събрание, за да гласува новото разглеждане на ИК. Радев оспорва както обезсилването на преференцията, така и нововъведеното падащо мнозинство при вземането на решения от Централната избирателна комисия (ЦИК), същественото орязване на списъка от казуси, които могат да се обжалват във Върховния административен съд (ВАС), поредното отлагане на въвеждането на машинното гласуване във всички секции - у нас и в чужбина, и др. Хамид Хамид: Някой заблуди Борисов за преференциите и ДПС Според президента текстовете, с които се вдигна прагът на преференцията до това колко би \"струвало\" едно депутатско, евродепутатско място или място в общинския парламент,  \". Както е известно, ГЕРБ и НФСБ възприеха предложението на ДПС за преференциите, но след гневната обществена реакция, предшестваща ветото на Радев, лично премиерът Бойко Борисов обяви, че депутатите му ще върнат старото положение. Така се стигна до абсурда прясно измененият ИК да бъде поправен със старите текстове. От ГЕРБ обявиха, че ще ги разгледат в зала след ветото. Президентът пита и какво налага поредното отлагане на въвеждането на машинното гласуване, както и по какви критерии ще се определят секциите, в които все пак ще има машини. Според него неоснователно от правото да гласуват машинно се лишават и гражданите, в чиито секции има записани до 300 гласоподаватели. Според законодателя в тези малки СИК машини няма да се поставят. \"Единствени мажоритарници\", но дали \"преференциалници\" Актовете на ЦИК стават необжалваеми, заяви още президентът по повод текста, който стесни списъка на актовете на Комисията, които могат да бъдат атакувани пред ВАС.  Той атакува и решението мнозинството в ЦИК да падне от 2/3 на обикновено (50% плюс 1) по отношение на върнати от ВАС решения.  , смята Радев. И направи политическа забележка: \"Законодателят за пореден път отлага въвеждането на машинно гласуване, актуализацията на списъците и въвеждането на видеоконтрол. Има отсъствие на воля за прозрачен процес.\" Обрат: от ГЕРБ като \"единствени мажоритарници\" връщат преференциите Според Радев мнозинството заобикаля собствените си грешки, заобикаляйки конституцията. Едни и същи депутати с едно и също усърдие са защитавали и двете тези за преференциите само в рамките на една седмица. И посочи в заключение: С какви мотиви държавният глава наложи ветото, вижте  \"Единствени мажоритарници\", но дали \"преференциалници\" Обрат: от ГЕРБ като \"единствени мажоритарници\" връщат преференциите", "date": "2019.02.25", "title": "Радев наложи вето на Изборния кодекс и призова БСП да се върне в парламента"}
{"url": "http://clubz.bg/79927-rokadi_na_vyrha_v_gazprom_smqna_na_dvama_zam_shefove", "text": "Александър Медведев е освободен от поста заместник-председател на управителния съвет на \"Газпром\", се казва в съобщение на руския газов холдинг, цитирано от ТАСС. \n\tВалерий Голубьов също е освободен от поста заместник-председател на управителния съвет на холдинга. Очаква се скоро той да обяви приемници на Медведев и Голубьов, предаде Ройтерс, цитирайки говорител на руския газов монопол. \n\tВсеволод Черепанов е освободен от длъжността началник на отдел 307 (който контролира добива на газ, газов кондензат и петрол). Той продължава работа на друга длъжност в \"Газпром\". Черепанов е член на управителния съвет от 2010 година. Съответните решения за прекратяване на правомощията трябва да бъдат взети на заседание на Съвета на директорите. \n\tВ съобщението се посочва, че Медведев ще се съсредоточи към дейността на международния делови конгрес и работата във футболния клуб \"Зенит\" , където беше назначен за президент и генерален директор в петък. ", "date": "2019.02.25", "title": "Рокади на върха в \"Газпром\" - смяна на двама зам.-шефове"}
{"url": "http://clubz.bg/79922-pazachyt_na_tajnite_na_trymp_na_razpit_pred_kongresa", "text": "Пазачът на тайните на Доналд Тръмп, бившият адвокат на президента Майкъл Коен, ще бъде изслушан от двете камари на Конгреса в сряда и четвъртък, докато бившият му клиент се среща с лидера на Северна Корея Ким Чен Ир във Виетнам, предава Франс прес. Свидетелствата на Коен ще бъдат излъчвани на живо от Камарата на представителите в сряда. Заседанието на Сената, където ще го разпитват за подозираната намеса на Русия в полза на Тръмп в президентските избори от ноември 2016 г., ще бъде закрито. Изслушванията са насрочени, докато специалният прокурор Робърт Мълър се готви да приключи разследването си за руска намеса в американските избори. Демократите имат мнозинство в Камарата на представителите от междинните избори през миналия ноември, което им позволява да поставят под лупа сегашния президент. На 6 май Коен трябва да влезе в затвора за три години. Присъдата му е от миналия декември и няма нищо общо с подозренията за сътрудничество между щаба на Тръмп и руските служби. Тя е по обвинения в данъчни измами и изборни нарушения, по които Коен се призна за виновен. Навремето той се кълнеше да пази интересите на бившия си клиент, но притиснат от правосъдието, започна да сътрудничи на прокурорите. Бившият адвокат на Тръмп \"пропя\" ", "date": "2019.02.25", "title": "Пазачът на тайните на Тръмп - на разпит пред Конгреса"}
{"url": "http://clubz.bg/79928-bobi_mihajlov_za_mondial_2030_naj_zle_sme_sys_stadionite", "text": "Министърът на младежта и спорта Красен Кралев и шефът на БФС Борислав Михайлов дадоха пресконференция за балканската кандидатура за Мондиал 2030 и Евро 2028. През миналия уикенд страната ни беше домакин на среща на спортните министри и футболните ръководители на България, Гърция, Сърбия и Румъния. Те изработиха текст за Меморандум за разбирателство между четирите правителства, с който да се официализира учредяването на организационен комитет за подготовка на съвместната кандидатура. Кралев: За Световно са нужни два-три стадиона с минимум 40 000 места Михайлов започна с това, че София е кандидатствала за паневропейското догодина, но УЕФА просто не е одобрила столицата ни. Не имало критичен доклад, както се твърди от години. Сега обаче положението било различно, тъй като държавата твърдо е застанала зад заявката, която още не е официализирана пред ФИФА. През април ще има нова среща в Солун, на която ще се обсъждат финансови параметри, както и конкретни проекти. Красен Кралев: Боби Михайлов беше в перфектна кондиция в Белград (ВИДЕО) България, Балканите и Мондиал 2030 - да влезе кръчмарят и да каже сметката Румъния беше представена от министъра на младежта и спорта Богдан Константин Матей, президента на Румънския футболен съюз Разван Бурляну и звездата от 90-те години Георге Попеску, който в момента е съветник по спортните въпроси на министър-председателя Виорика Дънчила. От гръцка страна участие взеха зам.-министърът на културата и спорта на Гърция Георгос Василиадис и изпълнителния секретар на футболната федерация Алексис Дедес. Представители на Сърбия бяха министърът на младежта и спорта Ваня Удовичич, вицепрезидентът на Сръбската футболна асоциация Марко Пантелич и генералния секретар Йован Шурбатович.  Красен Кралев: Боби Михайлов беше в перфектна кондиция в Белград (ВИДЕО) България, Балканите и Мондиал 2030 - да влезе кръчмарят и да каже сметката", "date": "2019.02.25", "title": "Боби Михайлов за Мондиал 2030: Най-зле сме със стадионите"}
{"url": "http://clubz.bg/79904-bushonite_na_futbolnata_prolet_pet_neshta_koito_nauchihme", "text": "Толкова много неща се случват в българския футбол от началото на годината, а още не е изтекъл февруари. \"Левски\" има нов собственик и нов треньор. \"Лудогорец\" има много нови футболисти, но и нови неволи. ЦСКА-София има нов треньор и стари неволи. Борислав Михайлов остана извън Изпълкома на УЕФА и има странни \"видения\" за силен вътрешен шампионат, който бил на нивото на тези от Централна и Източна Европа. Нещо хубаво се случи - реализирахме трансфер в първенство от топ 4, Кирил Десподов отиде в \"Каляри\", но тепърва ще видим дали е за там. Вижте пет неща, на които ставаме свидетели от началото на динамичната футболна пролет. И това е тенденция още от началото на сезона. Ако \"орлите\" станат шампиони отново, и \"Левски\", и ЦСКА-София много трябва да съжаляват, че са пропуснали да ги детронират. В Разград просто закъсняха с обновяването на отбора, основните играчи на който са изхабени, а някои нямат и конкуренция на постовете си. На входа и на изхода - Кирил Домусчиев Безразборната смяна на треньори - така типична за българския футбол, независимо дали е пролет, лято, есен или зима, също оказва влияние. Всяка доминация все някога свършва. Сега \"Лудогорец\" прави трансфери, които са насочени към близкото бъдеще, но изгуби много от инерцията си. Корозиращ мениджмънт. Много е рано за такъв извод. Сега върви нагоре най-вече на мускули и вдъхновение. Новият собственик Васил Божков взе да плаща старите дългове, а футболисти и служители започнаха да си получават заплатите навреме. А доскоро положението беше No pay - no play (по бившия футболист на клуба Жорди Гомес). Васил Божков платил над 3 милиона дългове на \"Левски\" за 10 дни \"Левски\" има много проблеми и в близко бъдеще ще видим какви точно са намеренията на Божков. Дали ще спази обещанието си, дадено пред обществото и лично пред фенове на клуба, да оздрави дружеството и да го превърне в печелившо (или поне не в губещо). Изпълнителният директор Павел Колев е представил план-стратегия за развитие, с който е взел акъла на \"синята\" публика. Ще имат ли обаче търпение да го следват? Осъществим ли е въобще? Засега въпросите са много повече от отговорите. Запалянковците на ЦСКА-София се чувстват ощетени от мачовете с \"Черно море\" и \"Левски\". Появиха се текстове в социалните мрежи от видни фенове и видни \"червени\" журналисти, в които се говори за \"смяна на директивата\" (съдиите обърнали свирката за \"Левски\", вместо за \"Лудогорец\"). Леко се пропуска фактът, че в мача срещу \"Ботев\" (Враца) реферът не отсъди явна дузпа за врачани при 0:0. А някои не искат (или не могат) да прогледнат, че клубът им се управлява зле и това се отразява на представянето на отбора. Шоуто на ЦСКА-София Вече се спряхме на това: защо треньор се сменя не през декември, а десет дни преди първия пролетен кръг? Ако ще се сменя. Защо не се привличат футболисти на мястото на освободените? Трансферът на Десподов в \"Каляри\" е добър - и за играча, и за отбора. Тук спор не може да има. На \"Българска армия\" са знаели, че тази зима ще има продажба. Този играч задаваше облика на тима в атака. Къде е онзи, с който поне да опита да го замести? Къде са защитниците на местата на изгонените? Сега всички говорят за съдията Владимир Вълков и решението му да изгони Едвин Джеси срещу \"Левски\". Но никой не задава друг въпрос: какво прави в ЦСКА-София играч като Стивън Перейра, който си отбеляза автогол така, все едно умишлено цели вратата? Защо се привличат играчи като него, като вече разкрития Мауридес и т.н. т.н. Как се \"скаутват\" тези футболисти? Това е лош мениджмънт. Дори ако оставим настрана изгонването на Едвин Джеси в мача \"Левски\" - ЦСКА-София, тъй като липсва ясен видеозапис, на който да се вижда дали има удар или не, цялостното съдийство на Вълков е, меко казано, незадоволително. Реферът \"помогна\" за грозната картинка на стадион \"Васил Левски\". Той донакъса играта, показа различен критерий в идентични ситуации, беше страхлив, не вдъхна никакъв респект в двата отбора. Представянето на пловдивчанина в дербито е илюстрация на състоянието на българското съдийство.  Шефът на съдиите: Рефери са заплашвани, прокуратурата знае Реферите ми приличат на медиите в България - обезличени, \"усвоени\", опитомени, заплашвани и т.н. Имат още една склонност - да се \"слагат\" сами на силните на деня. Нещо като автоцензурата. Грешки правят всички, някъде и по-фрапантни от тези на българските арбитри, но заради процесите тук гафовете на нашите намирисват. Рим може да е вечен, но членството на Борислав Михайлов в изпълкома на УЕФА не е. Преди десетина дни шефът на БФС даде магистрално интервю за BFU TV, в което коментира както конгреса на УЕФА в италианската столица, така и май всичко в българския футбол. Пак се връщаме на това интервю, но няма как. Там Михайлов казва, че сме на едно ниво с държавите от Централна и Източна Европа и че  Всъщност това интервю показва защо вратарят на Четвъртите в света изпадна от ИК - нищо работа според него. Не, Боби (ще си позволя малко така фамилиарно) - в България се играе много, много слаб футбол. \"Нарочна грешка\" с бюлетини извадила Боби Михайлов от Изпълкома на УЕФА (ВИДЕО) Ако вярваш, че в България футболът е добър, значи имаме проблем. Ако не го мислиш, но го казваш така, по инерция (от десетилетна традиция) - пак имаме проблем, защото всички знаем, че не е истина. Любослав Пенев определи съдията Владимир Вълков като \"бушон\". Целият ни футбол е един бушон - на властимащите и на някои злокачествени обществени процеси. Няма как да е силен футболът, когато член на ИК на БФС и собственик на голям и много успешен напоследък клуб купува телевизията, на която е продал тв правата за първенството. Тях пък е придобил от централата, в която влиянието му е най-голямо. Няма как да е силен футболът, когато друг голям бизнесмен е бил в управата на единия столичен гранд, после е придобил другия и го е обявил за \"най-голямата футболна марка на България\". Същата тази футболна пролет той изминава обратния път и вече този клуб е \"най-голямата футболна марка на България\". Няма как да е силен футболът с играчи във водещите ни клубове като Стивън Перейра. И да беше само той. Ами \"Верея\" - този частен проект, съставен вече почти изцяло от нискоразредни \"футбалери\" номади от цяла Европа? Няма как да е силен футболът, когато УЕФА подава сигнали за нагласени мачове на същия този клуб \"Верея\" и глобата на дисципринарната комисия на БФС е 5000 лева. И най-вероятно с тези 5000 лева ще си останем. Явно и за българската прокуратура футболът ни е \"доста добър\", след като е сляпа и глуха за процеси, които от години се случват пролет, лято, есен и зима. Червен картон, комичен автогол и победа за \"Левски\" в дербито (СНИМКИ) Няма как да е силен футболът с продукцията, изнесена от \"Левски\" и ЦСКА-София вчера. То да беше и само това дерби с ниско качество - почти не се помни качествен сблъсък през последните години. Говорим за всичко друго, но не и кой как е играл, за тактически прийоми и т.н. По-лошото е, че наистина няма кой знае какво да се каже за тези неща. Та - обещаващо начало на футболната пролет. Скоро ще дойде и лятото с евротурнирите. Истинският лакмус колко добър е българският футбол. Васил Божков платил над 3 милиона дългове на \"Левски\" за 10 дни Шоуто на ЦСКА-София Шефът на съдиите: Рефери са заплашвани, прокуратурата знае \"Нарочна грешка\" с бюлетини извадила Боби Михайлов от Изпълкома на УЕФА (ВИДЕО) Червен картон, комичен автогол и победа за \"Левски\" в дербито (СНИМКИ)", "date": "2019.02.25", "title": "Бушоните на футболната пролет. Пет неща, които научихме"}
{"url": "http://clubz.bg/79906-cvetozar_tomov_problemite_na_izborite_ne_sa_v_tehnologiqta", "text": "Изборните проблеми на България не са свързани с технологията на гласуване, a евентуалните манипулации не могат да повлияят съществено на изборния резултат. Това каза пред БНР говорителят на ЦИК Цветозар Томов. Той допълни, че евроизборите са относително най-леки от гледна точка на технология и организация. По-големият проблем според него са законовите промени за задълженията на ЦИК и за машинното гласуване. Споед него и у нас, и в други страни се правят изборни манипулации, но те не влияят съществено на вот. Томов, който е социолог, заяви, че  95% от вота е свободен. Според него не бива изборното законодателство непрекъснато да се променя.", "date": "2019.02.25", "title": "Цветозар Томов: Проблемите на изборите не са в технологията"}
{"url": "http://clubz.bg/79901-gardiyn_brekzit_moje_da_byde_otlojen_za_2021_g", "text": "\"Брекзит\" може да бъде отложен за 2021 г., съобщи снощи британският вестник \"Гардиън\". Изданието се позовава на източници от Брюксел, където висши еврочиновници обсъждали тази опция, докато общественото недоволство към неспособността на Тереза Мей да овладее ситуацията нараства. Според публикацията председателят на Европейския съвет Доналд Туск одобрява удължването на периода на преговори между ЕС и Великобритания, ако сделката отново бъде отхвърлена в британския парламент. Премиерът на Великобритания Тереза Мей отложи гласуването, но заяви, че то ще се проведе преди 12 март.  Мей обеща ново гласуване за „Брекзит“ до 12 март Удължаването на преходния период с 21 месеца би помогнало на Великобритания и ЕС да развият плановете си за бъдещи взаимоотношения, както и да се разреши казусът с ирландската граница, пише още \"Гардиън\". И цитира дипломат от ЕС, според когото,  Да се разберем: \"Брекзит\" ли идва или Страшният съд? Според друг източник удължаването на преходния период би улеснило много повече нещата, колкото 3-месечно такова, каквато идея също има. В Брюксел са прочели публикациите в пресата, но това са чисти спекулации. Евентуално удължаване изисква на първо място молба от страна на Лондон, а на второ – 27-те страни да дадат единодушно съгласието си. Нищо от това досега не се е случило. Затова остава работният вариант Великобритания да излезе от ЕС на 29 март. Да се разберем: \"Брекзит\" ли идва или Страшният съд?", "date": "2019.02.25", "title": "\"Гардиън\": \"Брекзит\" може да бъде отложен за 2021 г."}
{"url": "http://clubz.bg/79907-za_oskar_lejdi_gaga_i_bradli_kupyr_izduhaha_sveta_s_neveroqtna_shallow_video", "text": "Едно от най-чаканите събития по време на церемонията по връчването на наградите “Оскар” беше изпълнението на Лейди Гага и Брадли Купър, което буквално подлуди залата и социалните мрежи. Двамата изпяха на живо песента Shallow, която донесе на певицата награда за \"Най-добра оригинална песен\". Мъже в рокли и 50 нюанса розово (СНИМКИ)   Наградите „Оскар 2019“ (ПЪЛЕН СПИСЪК) Гага и Купър изпяха песента от “Роди се звезда” пред публиката на препълнената зала “Долби тиътър” в Лос Анджелис, а химията помежду им беше очевидна. Много потребители онлайн не пропуснаха любовния поглед, който актьорът хвърля на певицата след края на песента, докато траят овациите. Онлайн бяха споделени стотици снимки именно от този момент. Други стигнаха толкова далеч, че призоваха онлайн Брадли Купър да се раздели с настоящата си приятелка – супермодела Ирина Шейк, за да се събере с Лейди Гага. Други пък забелязаха, че Шейк е седнала между Купър и Гага в публиката. Наградите „Оскар 2019“ (ПЪЛЕН СПИСЪК)", "date": "2019.02.25", "title": "За \"Оскар\": Лейди Гага и Брадли Купър издухаха света с невероятна Shallow (ВИДЕО)"}
{"url": "http://clubz.bg/79900-da_se_razberem_brekzit_li_idva_ili_strashniqt_syd", "text": "Наскоро германската телевизия показа на своята публика историята на една отчаяна майка от Лондон. Жената беше сигурна, че след \"Брекзит\" ще има недостиг на медикаменти за нейната тежко болна дъщеря. Една плачеща майка във всеки случай е добро начало и, с малко талант, от историята става приличен репортаж. А той завършва с признанието, че жената щяла да напусне Острова и да заживее в ЕС. Вярно, че \"Брекзит\" е тема с такава тежест, че ни занимава все повече, колкото повече се приближава датата 29 март. Нито един аспект не остана неосветлен в безбройните анализи, коментари и репортажи, чиито съдържания постоянно се повтарят. След тези почти три години, през които постоянно ни занимават с \"Брекзит\" - в германските и много други европейски медии - човек остава с впечатлението, че една страна не просто напуска ЕС, а че Островът е изправен пред Армагедон. Дали пък Великобритания няма да бъде погълната от Атлантическия океан? Защото, според цитираните по-горе \"прилични репортажи\", Обединеното кралство е застрашено не само от недостиг на медикаменти, а и от срив на икономиката, опустошение на лондонското Сити, изолация и унищожителна гражданска война. В ролята на експерти влизат и тъй наречените \"препъри\" - хора, които се запасяват с вода, хранителни продукти и консерви за случай на катастрофа, инвазия на извънземни, апокалипсис или в случая - \"Брекзит\". Обикновено медиите от мейнстрийма представят тези хора за откачени или в най-добрия случай за комични фигури. Сега обаче, с чукащия на вратата \"Брекзит\", те са уважавани събеседници, чиито страхове се приемат сериозно. При това има достатъчно индикации, че обявеният Армагедон изобщо няма да се състои: на британският трудов пазар има бум, заплатите се покачват, а безработицата е на най-ниското си ниво от 1975 година насам. И това \"въпреки Брекзита\", както подчертават постоянно германските медии, за да не си помисли някой случайно, че високата конюнктура се дължи именно на \"Брекзит\". Защо постоянно се игнорират макроикономическите показатели в случая с Великобритания, които иначе са високо ценени от медиите? Да, пазарите са \"обезпокоени\". Но който често слуша борсовите анализи знае, че инвеститорите са \"обезпокоени\" всеки ден по една или друга причина. И накрая те отново се оказват на печалба. Песимистичните пророчества следват една друга логика, сервирана преди всичко от Брюксел и Берлин. Който се осмели да напусне ЕС ще страда! Да, той трябва да страда! Брюксел и Берлин искат да всеят страх сред всички, които искат да взривят безпрецедентния исторически проект на помирение и тясно икономическо сътрудничество. Сплотеността в ЕС е легитимно политическо намерение. Още повече сега, когато еврокритиците и националистите са във възход във все повече страни. Но заплахата, която уж грозяла британците, напомня на референдума за независимост на Шотландия през 2014 година или на нападките срещу каталунските сепаратисти. И за двата високо развити икономически демократични региона бяха начертани, и все още се чертаят, апокалиптични сценарии. От Брюксел казват, че ако те продължават със своето отцепничество, нямали право да останат в ЕС. И само Бог знаел, каква валута ще могат да използват след излизането си от ЕС. Подобни наративи засилват натиска върху Лондон, въпреки че мнозинството британци - нито сред обикновените хора, нито сред депутатите в парламента - желаят хаотичен Брекзит. Всичко това се забравя, когато британците биват представяни като саморазрушителни особняци със забележката, че през юни 2016 година масово са повярвали на приказките на поддръжниците на \"Брекзит\". Дали сегашните апокалиптични пророчества на политици и медии са с нещо по-добри от лъжите на Найджъл Фараж? Може би звучи наивно, но целият хаос около \"Брекзит\" ще остане в историята по-бързо, отколкото си мислим. Ламаншът няма да стане по-дълбок. И скоро Великобритания ще ни изглежда като една Норвегия или като Исландия. А обезпокоената майка ще си намери лекарства за своята болна дъщеря безпроблемно също и в Лондон. ", "date": "2019.02.25", "title": "Да се разберем: \"Брекзит\" ли идва или Страшният съд?"}
{"url": "http://clubz.bg/79902-izgoniha_kim_20_ot_vietnam", "text": "Двойникът на Ким Чен Ун беше експулсиран от Виетнам, а този на Доналд Тръмп получи разрешение да остане, но му се забранява да се появява на публични места, предаде Франс прес. \n\tХауърд Екс, имитиращ от години Ким, и Ръсел Уайт, дългогодишен имитатор на Тръмп, пристигнаха в Ханой през миналата седмица за собствена среща на върха. Още в първия ден те бяха задържани за разпит и после освободени. \n\tСлед като Екс разбра, че го гонят от страната по нареждане на властите, той ги обвини в липса на чувство за хумор. После допълни, че вероятно Доналд Тръмп има чувство за хумор, защото неговият имитатор, който е родом от Канада, не е експулсиран. Истинските Тръмп и Ким ще имат среща на върха в Ханой в сряда и четвъртък. Американският президент Доналд Тръмп прогнозира, че на втората му среща със севернокорейския лидер Ким ще има \"продължаване на напредъка\" от първата, предаде Асошиейтед прес. \n\tТръмп заяви в туитър, че заминава в понеделник сутринта за виетнамската столица Ханой, където трябва да разговаря с Ким за денуклеаризацията. \n\tСпоред него севернокорейският лидер знае, че \"без ядрени оръжия страната му може бързо да стане една от големите икономически сили където и да е по света\". Американският държавен секретар Майк Помпео каза, че се надява да бъде постигната \"съществена стъпка напред\". Той предупреди, че \"това може да не стане\", но все пак \"се надява, че ще стане\". Според него КНДР продължава да е ядрена заплаха, въпреки че Тръмп заяви след срещата в Сингапур през юни, че \"вече няма ядрена заплаха от Северна Корея\".", "date": "2019.02.25", "title": "Изгониха Ким 2.0 от Виетнам"}
{"url": "http://clubz.bg/79908-bylgariq_i_severna_makedoniq_imat_obshti_istoricheski_momenti_i_tova_e_hubavo", "text": "Така външният министър на Северна Македония Никола Димитров отговори на въпрос как ще се разрешат споровете за историята. Димитров, който е на официално посещение в България, бе в сутрешния блок на бТВ. По думите му без взаимна почит двете страни не могат да бъдат близки. И изрази надежда, че съвместната комисия между двете държави, която се занимава с изглаждане на историческите различия, ще си свърши добре работата.  , каза Димитров в коментар на историческото споразумение с Гърция за името Северна Македония, което направи възможно подписването на протокол за присъединяване на държавата към НАТО. Две страни от Алианса вече рагифицираха членството на Северна Македония - първа символично бе Гърция, а след това бе България.  Македонският външен министър коментира и предстоящите президентски избори в Северна Македония и споменаването на името му като участник в тях. Президентските избори са на 21 април. ВМРО-ДПМНЕ вече издигна своята номинация за поста, заеман в момента от Георге Иванов. Това е проф. Гордана Силяновска-Давкова от партията. Иванов не може да участва в изборите, защото вече изтича вторият му мандат. ", "date": "2019.02.25", "title": "\"България и Северна Македония имат общи исторически моменти и това е хубаво\""}
{"url": "http://clubz.bg/79881-sdelkata_za_nova_tv_shte_byde_vklyuchena_kym_politicheski_motiviranite_pridobivaniq%C2%A0", "text": "Вече официално: Домусчиеви купуват Нова тв за 185 млн. евро Това не е първата чужда компания, която се оттегля от българския медиен пазар. Ако в навечерието на членството в ЕС България привличаше чужди инвеститори в медийния сектор, сега тенденцията е по-скоро обратна. Официално обявените причини за всеки конкретен случай са различни, в случая досегашният собственик MTG съобщава, че се фокусира върху глобални продукти в областта на електронните спортове и разпространението на онлайн игри. Не се задържа у нас и друга шведска медийна група, Bonnier Business Press. От радиобизнеса се изтеглиха почти всички чужди инвеститори.  Всяка от тези компании дойде в България със стила и практиките си. Обобщаване ще е за сметка на точността. Чужди собственици са имали и проблематични прояви - толериране на проправителствена журналистика, цензура, недопустими опити за влияние върху законодателния процес. Но част от чуждите компании поддържаха у нас високи медийни стандарти и оттеглянето им определено не е добър знак.  Подобни процеси има в цяла Източна Европа. В Унгария политическото превземане започва през 2006 г. с придобиването на либералния всекидневник Magyar Hírlap, след което политически мотивираното придобиване става масово. В Чехия за начало се смята придобиването на медии от Андрей Бабиш, впоследствие министър-председател; в Словакия – възходът на компанията Penta, в Румъния след оттеглянето на чуждестранните инвеститори също се открива път за местни бизнесмени, известни с корупционни скандали, пране на пари и др. Може да се проследи обща тенденция и сътрудници на ДС да са първите частни медийни предприемачи. За съжаление има и общо разочарование от процесите на овладяване на обществените медии.  Няколко факта заслужават отбелязване. Отива си голяма многонационална медийна компания, на нейно място идва местен бизнесмен, който до този момент се е занимавал с разнообразен бизнес – фармация, морски транспорт, притежава футболен клуб. Не става дума за придобиване на медии от българския мениджърски екип след изтегляне на чуждия инвеститор, какъвто е случаят с ирландската Communicorp. Новият собственик има известен опит с журналисти и журналистика, но негативен: той нарече спортен журналист, репортер на бТВ, олигофрен. По този повод журналистите от общественото радио сигнализираха, че за кратко Домусчиев е бил член на Обществения съвет на БНР - една индикация, че бизнесменът се стреми от години да заеме позиции и в медийния сектор. Домусчиев вече е навлязъл на пазара на футболните права и придобиването на една от двете големи частни телевизии ще промени съществено възможностите му поради т.нар. вертикална концентрация футболен клуб–футболни права–медия. Домусчиеви са придобили \"Футбол Про медиа\", която притежава правата за излъчване на мачовете от първенството, сега ще придобият и телевизията, която предава първенството по силата на тези права. Можем да си спомним за дружеството \"Ринг С.В.\", Валентин Михов и спортни канали – но сега мащабът на съсредоточаването на активи изглежда по-внушителен. Кандидат да купи Нова е бил и Спас Русев. Изглежда, желаният купувач трябва да е успешен български бизнесмен с интерес към футбола и медиите – кумулативно. КЗК не разреши продажбата на Нова на чешкия бизнесмен Келнер с кратки и неясни, крайно неубедителни мотиви. Именно поради това с голям интерес се очакват мотивите на  КЗК относно новата сделка. Какъв беше интересът на Мирослав Янев да придобие Би Ай Ти – и какво се изпълни от обещанието му за „работещ бизнес модел за създаване на дигитално съдържание“? Какъв беше интересът на Добрин Иванов да придобие телевизия \"Европа\"? Какъв беше интересът на Мария Опренова да придобие Канал 3? Не знаехме какъв е интересът зад финансирането на ТВ7, но съдържанието на програмата показваше чий политически инструмент е тя. Така и сега: най-добър отговор какъв е интересът дава съдържанието на програмите. Очаквам анализаторите да включат сделката при политически мотивираните придобивания.  КЗК не отвори лично вратата за Домусчиев, но затвори вратата за Келнер. Кой отвори лично вратата за Домусчиев – който може, в България няма много варианти.", "date": "2019.02.25", "title": "Сделката за Нова тв ще бъде включена към политически мотивираните придобивания "}
{"url": "http://clubz.bg/79905-bolnite_ot_morbili_u_nas_sa_veche_39", "text": "39 са случаите на морбили у нас, 24 от тях са доказани лабораторно, съобщи БНТ. Последните два случая са на   и на  от столичния жк \"Надежда\". Спешни мерки срещу морбили в София Експертите обаче са категорични, че за епидемия на този етап не може да се говори. В София е регистриран случай на морбили Изключително важно остава ваксинирането на децата с пропуск в имунизационния статус и на хората без имунизации, били в контакт със заразени, напомнят специалистите пред БНТ. Според нациналната телевизия в Русе е започнало доброволно ваксиниране сред рисковите групи. Мобилна лаборатория за ваксиниране пък действа в столичния кв. \"Христо Ботев\", населен - както е известно - предимно с роми. Вчера пред БНТ проф. Тодор Кантарджиев - директор на Националния център по заразни и паразитни болести, заяви: На въпрос има ли достатъчно ваксини в наличност, той отговори, че те ще стигнат и че в момента такъв проблем изобщо няма. В София е регистриран случай на морбили", "date": "2019.02.25", "title": "Болните от морбили у нас са вече 39"}
{"url": "http://clubz.bg/79899-nagradite_%E2%80%9Eoskar_2019%E2%80%9C_pylen_spisyk", "text": "Ето кой спечели тазгодишните награди „Оскар“  : Когато политиката погълна киното (СНИМКИ+СПИСЪК) Черното е новото черно За \"Оскар\": Лейди Гага и Брадли Купър издухаха света с невероятна Shallow (ВИДЕО) Черното е новото черно За \"Оскар\": Лейди Гага и Брадли Купър издухаха света с невероятна Shallow (ВИДЕО)", "date": "2019.02.25", "title": "Наградите „Оскар 2019“ (ПЪЛЕН СПИСЪК)"}
{"url": "http://clubz.bg/79910-na_56_godishna_vyzrast_pochina_sobstvenikyt_na_agenciq_%E2%80%9Efokus%E2%80%9C_krasimir_uzunov", "text": "Изненадващо тази сутрин в 4.00 часа почина собственикът на най-голямата българска радиоверига и агенция „Фокус“ Красимир Узунов. Това съобщават от самата агенция. В следващите часове заваляха съболезнования и изказвания от държавници и национални институции. Президентът Румен Радев пък отбеляза в съболезнователен адрес, че патриотичното дело на Узунов ще бъде запомнено. Столичната кметица Йорданка Фандъкова го определи като \"пазител на българските геройства\". Президентът Георги Първанов (2002-2012) припомни тънкия му усет за словото, \"с отношение към голямата тема за идентичността\". Председателката на парламента Цвета Караянчева отбеляза: Министърката на туризма Николина Ангелкова също изказа съболезнования, като подчерта, че Поручика се е старал да направи България прекрасно място за живеене. И разкри, че той ще бъде награден с най-високото отличие на нейното министерство заради \"всичко, което е направил, за да подпомогне изграждането на България като предпочитана туристическа дестинация.\"   Красимир Узунов е роден на 26 януари 1963 година в град Пещера. Завършва с отличие Висшето военно артилерийско училище (ВНВАУ) „Георги Димитров“ в Шумен през 1985 година, специалност Политически профил. През 1987 г. печели конкурс във вестника на Сухопътните войски. През 1989 г. вестникът е закрит, заради публикуване на руските романи „Белите одежди“ и „Живот и съдба“. През 1988 г. е произведен в чин старши лейтенант. През 1990 г. с конкурс е назначен за заместник-началник на Международни информация във вестник „Народна армия“.През 1990 г. става известен с прякора  след като публикува коментар във вестник „Демокрация“, подписан като Поручик Красимир Узунов. През 1990 г. участва в създаването на първия клуб на Офицерската Легия „Раковски“ в Шумен. Заедно с подполковниците Митко Шопов и Петко Петков регистрира организацията в Хасково, където се среща с капитан Дойчин Бояджиев. Избран е за говорител на Легията. Напуска армията през септември 1991 г. заради участие в парламентарните избори на 13 октомври 1991 г. в листата на „Конституционен форум“ на професор Николай Генчев, като водач на листата в Кюстендил. В края на октомври 1991 г. се завръща на военна служба и е назначен началник на отдел „Информация“ в Министерството на отбраната в екипа на министър Димитър Луджев. През май 1992 г. подава оставка и напуска окончателно армията. Работи в Македония, Косово, Албания, Босна и Херцеговина. Пише коментари за различни издания и издава книги. На 30 октомври 1998 г. е обявен за нежелана персона за комунистическото правителство на Македония на Бранко Цървенковски. Забраната да посещава Македония е отменена от правителството на ВМРО-ДПМНЕ на премиера Любчо Георгиевски. На 7 юни 2000 г. създава първата българска частна информационна агенция „Фокус“. През 2004 г. създава Радио \"Фокус\" – Сливен, с което слага началото на радиоверигата \"Фокус\", която в момента притежава 60 радиостанции, има 15 регионални офиса и излъчва 12 самостоятелни програми. Автор е на стотици публикации в български и чужди издания по проблемите на Македония, Западните Балкани, армията, националната сигурност, реформите в службите за сигурност и българската военна история. На 20 септември 2016 г. заедно с началника на отбраната генерал Константин Попов и бившия командващ на ВМС адмирал Пламен Манушев организират военна церемония и заупокойна молитва в памет на загиналите български офицери и войници в боевете на връх Каймак-Чалан през септември и октомври 1916 г. Удостоен е за „Следовник на народните будители“ за 2014 г. от Съюза на народните читалища. Награждаван е с лично оръжие от министъра на отбраната Николай Свинаров, с почетен „Войнишки нож“ от началника на Генералния щаб генерал Никола Колев, със сабя от министъра на отбраната Николай Цонев, със сабя от ръководството на ДАНС, със знак „За принос към Министерството на отбраната“ от министъра на отбраната Ангел Найденов през 2014 г. и със знак „Достойнство и чест“ от министъра на отбраната Красимир Каракачанов през 2018 г. Удостоен е с титлата „Доктор хонорис кауза“ на Военна академия „Георги Раковски“ от 15 февруари 2017 г. ", "date": "2019.02.25", "title": "На 56-годишна възраст почина собственикът на агенция „Фокус“ Красимир Узунов"}
{"url": "http://clubz.bg/79911-ot_pes_se_zakanili_na_lidera_na_rumynskite_upravnici", "text": "От Партията на европейските социалисти (ПЕС) са притиснали Ливиу Драгня – лидера на управляващата в Румъния Социалдемократическа партия (СДП), заради проблемите с правосъдието в страната му, пише „Политико“. Това станало по време на конгреса на ПЕС в Мадрид. Там се е провела среща между Драгня и председателя на партията Сергей Станишев, лидера на групата й в Европарламента Удо Булман и първия зам.-председател на Еврокомисията Франс Тимерманс. Румънската спецпрокуратура разследва еврокомисарите Тимерманс и Йоурова От ПЕС изразили негодуванието си, че в Румъния се води разследване срещу Тимерманс и еврокомисарката по правосъдието Вера Йоурова, споделя Булман пред „Политико“. Драгня се разграничил от случващото се в съдебната система в своята страна. Той обещал да подкрепи „с цялото си сърце“ Тимерманс като водещ кандидат на ЕС за бъдещ председател на Еврокомисията. Европа недоволна от промените в румънската съдебна система Тимерманс също споделя пред изданието, че е бил пределно ясен на срещата. На конгреса на ПЕС той заяви, че още тази седмица ще се захване с правителството в Букурещ.  Той чул, че Драгня казал пред румънските медии, че всички проблеми вече били разрешени. Нещата обаче не били такива. Именно заради Ливиу Драгня управляващите в Румъния извършиха съдебни реформи, декриминализиращи различни престъпления. Чувствително бяха намалени сумите, за чието вземане под формата на подкупи се подвежда под съдебна отговорност. Срещу самия Ливиу Драгня има произнесена присъда от 3 години и половина затвор за подстрекаване към злоупотреба с власт. Това не му позволява да заеме премиерския пост. По тази причина подозренията са, че СДП иска да проправи пътя на лидера си към креслото. Европа недоволна от промените в румънската съдебна система", "date": "2019.02.25", "title": "От ПЕС се заканили на лидера на румънските управници"}
{"url": "http://clubz.bg/79903-lukarski_obshti_dejstviq_na_sds_s_nfsb_sa_vse_po_malko_veroqtni", "text": "Общи действия на СДС с партията на Валери Симеонов НФСБ са все по-малко възможни. Това заяви бившият председател на СДС Божидар Лукарски пред бТВ. Докато той беше начело на синята партия имаше неформални разговори с формацията от \"Обединени патриоти\", а и самият Симеонов, тогава вицепремиер, намекваше за подобно сътрудничество. Ръководството на СДС пък бе обявило \"консервативно-партиотичен курс\" и Лукарски още му бил привърженик, както и част от представителите на Националния съвет на СДС. Пред общи действия с патриотични формации имало три пречки:  Лукарски ги подреди така: Първата пречка е опитът за сбижаване на СДС с обединението \"Демократична България\". Втората -  липсата на подкрепа от страна на Европейската народна партия за подобен ход заради притеснение, че ако бъде излъчен евродепутат, не е ясно към коя политиеска фракция в Европейския парламент би се присъединила. Е трето - неяснотата в отношенията в рамките на \"Обединените патриоти\", част от които е и НФСБвсе по-малко възможно Попитан за изказването на евродепутата, излъчен от ДСБ Светослав Малинов - за отворени врати на \"Демократична България\" към СДС, Лукарски заяви, намеквайки, че формацията на Христо Иванов вероятно няма да е съгласна : Бившият министър на икономиката в предишния кабинет на Бойко Борисов каза още, че \"мирише все повече на предстрочни избори\" Причините са първо ситуацията в \"Обединени патриоти\" и второ - какъв ще е резултатът от европейските избори и дали ГЕРБ и \"патриотите\" ще имат повече евродепутатски места от опозиционните партии БСП и ДПС. ", "date": "2019.02.25", "title": "Лукарски: Общи действия на СДС с НФСБ са все по-малко вероятни"}
