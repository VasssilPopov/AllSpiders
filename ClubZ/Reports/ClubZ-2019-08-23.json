{"url": "https://clubz.bg/86968-kak_obshtinata_v_praga_otkaza_da_chisti_syvetski_pametnik", "text": "Паметникът на съветския маршал Иван Конев в Прага е бил залят с червена боя и украсен с надпис \"Не на кървавия маршал!Няма да забравим\". Случката е заради 51-ата годишнина от нахлуването на войски на Варшавския договор, предвождани от СССР, за потушаване на Пражката пролет през 1968 г. Общинските власти в чешката столица обаче отказват да почистят монумента, разказа  Кметът на Шести район на Прага Ондрей Колар обаче е заявил, че общината няма да почисти паметника и той ще остане така, докато посолството на Русия не започне да се държи конструктивно и поднови разговорите за преместване на статуята. Общинските власти са обсъждали преместването на монумента в парк, който се намира в близост до посолството на Русия. Дипломатите обаче прекратили разговорите с кметството. Пражката полиция разследва случая от 22 август като вандализъм, незабавна е била и реакцията на руското посолство с протестна нота, съобщава още \"Свободна Европа\".. Паметникът на маршал Иван Конев е вдигнат в Прага през 1980 г. Маршалът се присъединява към Болшевишката партия и Червената армия веднага след Октомврийската революция. С годините расте и във военната, и в партийната йерархия на комунистическата партия, като към 1939 г. е кандидат-член на ЦК. През 1941 г. след като Нацистка Германия става командир на Калининския фронт, като играе ключова роля в боевете край Москва и съветската контраофанзива през зимата на 1941 – 42 г. От август 1942 г. Конев командва Западния фронт, където претърпява неуспехи. Но това не пречи да получи редица важни назначения през остатъка от войната. Командва съветския Северозападен фронт, след товаПърви украински фронт, участва в битката при Курск, командвайки южната част на съветската контраофанзива, която успешно възпира германската армия. След тази победа командваните от Конев части освобождават Белгород, Одеса, Харков и Киев, а след това през 1944 г. войската му настъпва от Украйна и Беларус към Полша, а по-късно и Чехословакия. Под негово ръководство е освободена Прага от войските на нацистка Германия, а по-късно и Берлин, въпреки че не той развява знаме над Райхстага. През 1955 г. е назначен за главнокомандващ военните части на Варшавския договор. Скоро след като заема поста, той ръководи потушаването на Унгарската контрареволюция през 1956 г. Пенсионира се през 1960 г., по година по-късно е отново е командващ на съветските войски в Източна Германия и ръководи съветските войски при Берлинската криза през 1961 г., когато е издигната Берлинската стена. Според някои историци е участвал и в планирането на нахлуването в Чехословакия през 1968 г. \"Вандализъм\" среку съветски паметници се случва навсякъде в страните от Източна Европа, където такива се намират. Паметникът на Съветската армия в центъра на София не прави изключение, въпреки че има решение на Столичния общински съвет от зората на 90-те години монументът да бъде премахнат от мястото. В последствие се оказва, че това няма как да стане, а и Русия не позволява и дума да се продума. При всяко драскане по паметника Русия пише протестни ноти, а Столичната община чисти. Бе засилена драстично и охраната на съветския момумент. ", "date": "2019.08.23", "title": "Как общината в Прага отказа да чисти съветски паметник"}
{"url": "https://clubz.bg/86978-leki_sypernici_za_grandovete_na_starta_v_turnira_za_kupata", "text": "Грандовете на българския футбол очаквано изтеглиха леки съперници в 1/16-финалите за Купата на България. Това е фазата, в което се включват отборите от елитната efbet Лига. А противниците на някои от тях още на са известни, тъй като имат мачове от предварителен кръг. Носителят на трофея \"Локомотив\" (Пловдив) гостува в Ботевград на \"Балкан\". Финалистът от последното издание на турнира \"Ботев\" (Пловдив) пък чака победителя в регионалния сблъсък между \"Миньор\" (Перник) и \"Струмска слава\" (Радомир). ЦСКА-София чака \"Марица\" (Пловдив) или \"Локомотив\" (Горна Оряховица).  \"Лудогорец\" ще се изправи срещу \"Севлиево\" или \"Нефтохимик\". На \"Левски\" пък ще се изпречи \"Лато\" (Алеково) или \"Спартак\" (Варна). По-силните гостуват - по правило, в един мач. Двубоите ще се играят в периода 24-26 септември.", "date": "2019.08.23", "title": "Леки съперници за грандовете на старта в турнира за Купата"}
{"url": "https://clubz.bg/86979-vklyuchvat_veshtestvo_ot_technostite_za_nargileta_i_e_cigari_v_spisyka_s_narkoticite", "text": "Включват вещество, съдържащо се в течности за е-цигари и наргилета, в списъка с наркотиците. Това предвижда промяна  в Наредбата за реда за класифициране на растенията и веществата като наркотични, предложена от Министерството на здравеопазването, съобщава Нова тв. Веществото 5F-MDMB-PICA ще бъде поставено под контрол на чрез включването му в Списък I - Растения и вещества с висока степен на риск за общественото здраве поради вредния ефект от злоупотребата с тях, забранени за приложение в хуманната и ветеринарната медицина. Окончателно: без наргилета и бездимни цигари за непълнолетни Веществото е от групата на синтетичните канабиноиди. Освен, че увреждат централната нервна система, сърдечно-съдовата система и бъбреците, синтетичните канабиноиди, към които спада въпросното вещество, са значително по-пристрастяващи от марихуаната. Предложението е свързано с установен клиничен случай на пациент, хоспитализиран по спешност след употреба на цигара, съдържаща синтетичния канабиноид 5F-MDMB-PICA. Веществото вече е под контрол в САЩ, като са налице и докладвани случаи на интоксикaции. По химическа структура и фармакологични свойства веществото може да се разглежда като аналог на вече поставения под контрол у нас в Списък I синтетичен канабиноид 5F-ADB, за който има докладван и смъртен случай на територията на страната.", "date": "2019.08.23", "title": "Включват вещество от течностите за наргилета и е-цигари в списъка с наркотиците"}
{"url": "https://clubz.bg/86958-za_10_godini_izgradihme_200_km_kanalizaciq_pohvali_se_fandykova", "text": "Кметицата на София Йорданка Фандъкова провери днес асфалтирането на улици в ж.к. \"Люлин\" 9 върху новата ВиК мрежа, предаде Агенция \"Фокус\". И \"Люлин\" на протест срещу застрояването И отбеляза, че сега приключва последният, трети етап по изграждане на канализация и водопровод в тази част на \"Люлин\". Предишните два етапа са завършили през 2012 и 2015 г. Важно е да бъдат осигурени средства за пълното възстановяване на улицата, подчерта още тя. Това са най-тежките проекти по нейни думи. Фандъкова: Ремонтите приключват до 15 септември Фандъкова: Ремонтите приключват до 15 септември", "date": "2019.08.23", "title": "За 10 години изградихме 200 км канализация, похвали се Фандъкова"}
{"url": "https://clubz.bg/86980-trima_zaginali_i_nad_30_v_neizvestnost_sled_pojar_na_feribot_v_indoneziq", "text": "Трима души загинаха и тридесет и четирима са в неизвестност след пожар на ферибот в Индонезия, предаде Асошиейтед прес, като се позова на властите. Корабът с 277 човека на борда се подпалил късно снощи край остров Ява. 240 души били спасени от плавателни съдове в района. Издирването на хората в неизвестност продължава. Злополуките с фериботи са често явление в Индонезия - архипелаг от над 17 000 острова. Много инциденти се дължат на масовото неспазване на правилата.  На запалилия се ферибот е имало близо 280 души, при условие че официално са били регистрирани 111 пътници и 44 членове на екипажа.", "date": "2019.08.23", "title": "Трима загинали и над 30 в неизвестност след пожар на ферибот в Индонезия"}
{"url": "https://clubz.bg/86953-es_prepodade_urok_na_boris_djonsyn", "text": "Западни издания обръщат специално внимание на вчерашната среща в Елисейския дворец на Еманюел Макрон и Борис Джонсън.  Френският президент и британският премиер са склонни до последния момент да търсят непостижимото до този момент споразумение за Брекзит, пише френският вестник \"Фигаро\". Дипломатичните усмивки и сърдечните ръкостискания в Елисейския дворец не доведоха до промяна в позициите на двамата лидери. Първата среща на Макрон и Джонсън приключи единствено с дежурни изявления и без какъвто и да било напредък, отбелязва \"Фигаро\". Близо два месеца преди официалната дата на Брекзит, 31 октомври, Еманюел Макрон и Борис Джонсън заговориха на вчерашната си среща с по-отстъпчив тон, пише вестник \"Монд\". Френското издание се фокусира върху думите на Джонсън, че е възможно да се постигне ново споразумение за Брекзит. Френският президент бе по-сдържан, но изрази увереността си, че сделка между Лондон и Европейския съюз на 27-те може да бъде постигната през следващите 30 дни. По този начин Макрон възприе същата линия като германския канцлер Ангела Меркел, която при срещата си с Джонсън в сряда каза, че в срок от 30 дни може да бъде сключено споразумение за избягване на твърдия Брекзит, изтъква \"Монд\". Джонсън предложи да се замени предпазния механизъм за Ирландия Борис Джонсън няма да реши въпроса с ирландската граница в срок от 30 дни, така че британските депутати трябва да подготвят блокиране на Брекзит без сделка. След като стана ясно, че алтернативните договорки на Джонсън са базирани в една алтернативна реалност, депутатите трябва да са готови да действат решително, пише британският вестник \"Индипендънт\". В редакционна статия \"Индипендънт\" изразява подкрепа за позицията на европейските лидери Ангела Меркел и Еманюел Макрон. Те не желаят злото на Борис Джонсън и са склонни да чуят какви договорености може да предложи той по въпроса с ирландската граница в срок от 30 дни. Макар Макрон да нарече Джонсън \"лошото момче на групата\", той се държа приятелски с британския премиер и дори предложи внасянето на промени в споразумението за Брекзит, отбелязва британското издание. Редакционната колегия на \"Индипендънт\" подчертава, че споделя обаче скептицизма на Меркел и Макрон, че може да бъде намерено подобно магическо решение (на въпроса с границата). Еманюел Макрон подчерта необходимостта от предпазния механизъм за ирландската граница и прикани Борис Джонсън възможно най-скоро да представи алтернативните си предложения, пише вестник \"Гардиън\". Европа посрещна Джонсън с по-топли думи, но и с една студена реалност, изтъква британският всекидневник в обзорен материал за срещите на британския премиер с Ангела Меркел и Еманюел Макрон. Какво се случи в действителност при първото посещение на премиера Джонсън в континентална Европа тази седмица? На пръв поглед някаква форма на напредък, изразяваща се в склонност за продължаване на обсъжданията през следващия месец. Всъщност обаче не се случи кой знае какво. Нито германският канцлер, нито френският президент отстъпиха от позициите си по споразумението за Брекзит, пише \"Гардиън\". Макрон: До 30 дни трябва да се предложи алтернативно решение за \"Брекзит\" Британският вестник \"Таймс\" обръща внимание на изразеното от Макрон съгласие с думите на Меркел, че трябва да бъде намерено решение в следващите 30 дни. Изданието обаче подчертава и думите на френския президент, че евентуалното ново споразумение няма да е по-различно от сегашното. Макрон: До 30 дни трябва да се предложи алтернативно решение за \"Брекзит\"", "date": "2019.08.23", "title": "ЕС преподаде урок на Борис Джонсън"}
{"url": "https://clubz.bg/86977-prokuraturata_pusna_nov_transh_dokazatelstva_sreshtu_tad_grup", "text": "Специализирана прокуратура пусна днес нов, трети поред транш извадки от доказателства, събрани в хода на разследването срещу компанията \"ТАД Груп\" за атаката срещу НАП и публикуването на данните на милиони български граждани. Пускането на новата порция информация е обяснено с \"множеството въпроси на представители на медиите по отношение на делото\" срещу собственика на фирмата Иван Тодоров и неговите служители Кристиян Бойков и Георги Янков. Първият е обвинен като пряк извършител на хакерската атака, а вторият е управител на компанията. В шеги и пръскачки: задържаха шефа на \"ТАД Груп\" в ареста Прокуратурата сама припомня, че за трети път разпространява доказателства по текущо разследване (първият път дори оттам вероятно по невнимание \"изтекоха\" лични данни на премиера, главния прокурор, депутата Делян Пеевски - б.р.), но това става с изричното разрешение на наблюдаващия прокурор и след като доказателствата били обект на съдебно изслушване. Държавното обвинение обяснява тази си сравнително нова практика така: Разобличавайки \"ТАД груп\", прокуратурата публикува ЕГН на Борисов, Цацаров и Пеевски С тези мотиви в сайта на прокуратурата се появиха три нови файла. Първият представлява  , изводът от която е, че Кристиян Бойков има общо с разпращането на имели до определени медии. Именно така се разбра за безпрецедентния теч на данни от НАП след хакерската атака.  Вторият   представлява извадки от разговор между обвиняемия Георги Янков и служител, проведен малко след ареста на Бойков на терасата в офиса на \"Тед Груп\". Разговорът е бил записан от охранителната камера, която, както вече прокуратурата обясни - записвала не само картина, но и звук.  В дешифрирания разговор голяма част от репликите са маркирани с \"не се разбира\". От контекста се разбира, че двамата разговарят за това какво би могло да бъде открито в компютрите на фирмата, споменава се \"банка\", коментира се изтриване на чат кореспонденция. Никъде обаче не става дума - поне не ясно - за теча на данни от НАП. Третият   съдържа разпити на свидетели. От него се разбира, че става дума за собственици и служители на други фирми, данни на които са били открити при разследването в информацинните масиви на \"Тад Груп\". Става дума за шестима свидетели. Те разказват как компаниите, в които работят, съхраняват данните си, повечето отричат някога да са имали вземане-даване с \"Тад Груп\"или да познават някого от обвиняемите. Потвърждват обаче, че справките, предоставени им от прокуратурата, съвпадат с данните от техните масиви, въпреки че не са предоставяли достъп д тези данни на \"Тад\".  В едно от свидетелските показания се обяснява, че Иван Тодоров е влязъл в контакт с дружеството, в което работи свидетелят, по имейл. Писмото е съдържало предупреждение, че даните на фирмата са уязвими. Тодоров е предложил услугите си, за да се реши проблемът, твърди разпитаният. В крайна сметка \"атакуваната\" фирма се не съгласява да ползва услугите на \"Тад Груп\", а свидетелят твърди, че е бил направен опит чрез нерегламентиран опит за достъп до информация да им бъдат натрапени услуги. Никъде в свидетелските показания не става дума за хакерската атака срещу НАП, която е в основата на разследването, става ясно още от прегледа на документите. Въпреки че обвиненията срещу тримата от \"Тад Груп\" са именно за тази атака и те са по чл. 108а от Наказателния кодекс (за всяване на смут и тероризъм - б.р.)   Разобличавайки \"ТАД груп\", прокуратурата публикува ЕГН на Борисов, Цацаров и Пеевски", "date": "2019.08.23", "title": "Прокуратурата пусна нов транш \"доказателства\" срещу \"ТАД Груп\""}
{"url": "https://clubz.bg/86965-neshto_se_sluchi", "text": "Предупреждение: Този текст не е за изнежени души и политкоректни читатели. В него ще има грозни случки и много пъти ще бъде употребена думата цигани – защото иначе проблемът няма да бъде разбран. Нещо повече – урокът няма да бъде осъзнат. Това е разказ за едно убийство и едно село, а всъщност – за цяла България. Посред бял ден на Голяма Богородица в село Сотиря беше изнасилено и убито с камъни, впрочем в обратен ред – първо убивано с камъни, а след това изнасилено седемгодишно момиченце. Вече знаете историята на Криси – отишла за сладолед до магазина и не се върнала. Нека ви разкажа на какво място се случва това. Село Сотиря е разположено в планинска чаша с приказна красота. Преди векове мястото се е наричало Малката Света гора, заради многото манастири. Сега най-голямата забележителност край селото е бившето сметище на Сливен, огромно по площ и дълбочина, доскоро давало поминък на голяма част от селото. В Сотиря живеят 2 700 души. 2400 от тях са цигани. В училището има 500 деца – нито едно българче сред тях. В детската градина са 120 – също. Дотук картинката напомня на общобългарската: вълшебна природа, славно минало и сложна демография. Още един щрих към темата за качеството на живот: преди години в Сотиря плъх наяде смъртоносно бебе. Сметището беше вечно пълно с деца и възрастни, които ровеха. Другият вечен проблем е, че питейната вода не стига до хълма, на който живеят по-голямата част от циганите. Мартин Трифонов признал всичко за убийството на 7-годишното дете По някое време в селото се появиха двамина корейски пастори, които решиха да приобщят населението към Христос. (Продължава ли село Сотиря да ви звучи като представителна извадка на България?) Защо точно корейци – нямам представа, но факт е, че те основаха две евангелски църкви в циганската махала, обучиха и местни хора да проповядват, защото самите корейци идваха рядко. По това време десетки момчета бяха кръстени Исус, и още толкова момичета – Сузана, защото някой беше решил, че Сузана е женският вариант на Исус. Братята корейци бяха убедили новопокръстените, че Исус ще дойде всеки момент и ще настане ад за убийците, крадците, лъжците. И за алкохолиците. Обстановката в селото беше все тъй мизерна, но сравнително спокойна. Следващият път, когато отидох в село Сотиря, разбрах, че няма да мога да комуникирам с кмета, защото човекът нито приемаше, нито предаваше, просто седеше в един кабинет и гледаше важно. Казаха ми, че има основно образование, но не може да се справя добре с писането и четенето, ама гласували за него всички от махалата, какво да се прави глас народен, ако нещо ме интересувало, да питам Стела. Стела е секретар на общината, вечен секретар слава Богу, има си висше образование и знае всичко за всеки. При нея отиват за всичко, докато бях там един дотърча: „Како Стело, кравите избягаха!“ Как тъй избягаха? „Ами пастирът се напил и заспал…“ Стела се гневи – как така ще да се е напил, нали ходи в църквата? „Оооо – отвръща селянинът, – той се остави от Божето още миналата година.“ Така малко след като корейците оставиха Сотиря, сотирци се оставиха от Божето и обстановката стана по-сложна. Неграмотният кмет привлече доста нови избиратели от околните села, засели ги в Сотиря, защото ставаше дума все за хора, нежелани по родните си села. Вече не кръщаваха момчетата Исус, а Антонио, защото беше започнал масовият гурбет в посока към Италия. Адвокати подкрепят: извършителите на тежки престъпления да лежат \"до гроб\" Сега селото си има образован кмет, сметището вече е затворено, и малко по малко се опитва да се съвземе от най-лошите си времена. И изведнъж… „Земетресение да беше станало, къщи да бяха паднали, щяхме да ги вдигнем наново – казва ми кметът Димчо Георгиев, – а то смърт, как да върнеш детето от смъртта?!“ Тук ще се върна една година назад, когато няколко кучета погнаха един човек в гората край Сотиря. Собственикът на кучетата Живко се намесил да ги укроти, нападнатият изритал бременната кучка и избягал, а кучетата в бяса си се нахвърлили и разкъсали собственика си, който ги задържал, за да спаси нападнатия. Така Живко от Сотиря си отиде, за да спаси човек. Този спасен човек се казва Мартин Трифонов, той е изнасилвачът и убиецът на малката Криси. И ако това ви изглежда като роман за България има само едно невярно нещо – не е роман, истината е. Мартин Трифонов не е от Сотиря, пришълец е от Калояново. Там повече не можели да го понасят, след случая на блудство с негово роднинско дете, го изгонили от селото. Той живее във вила някъде из гората, страни от хората, но редовно посещава магазина в Сотиря. Там видял малката Криси, проследил я, хванал я… Селото е потресено. Селото не може да дойде на себе си. Притихнало е и скърби. Без изключение – всички траурят за Криси. Симпатичното, весело момиченце, което всички познават. Не, няма да ви кажа дали е от българската или циганската махала. Защото няма значение. И защото никой в селото не се интересува от това, в близкия Сливен също. Всеки говори за „милото дете“ и за „оня изрод, скот, добитък“. Но ще ви кажа, че убиецът и изнасилвачът Мартин Трифонов е българин. Сигурно сте се досетили, че е така – иначе в селото щяха да осъмнат Каракачанов и Джамбазов. Каракачанов, който употреби случая да каже, че нещастието в Сотиря само доказвало колко е нужна неговата програма за ромите. Вместо да се замисли, че като вицепремиер има задължения към хора като Мартин Трифонов, който е бил вече в затвора за блудство. Има задължението Трифонов да бъде редовно наблюдаван. Три обвинения за заподозрения за жестокото убийство на дете в Сотиря Пиша тези редове веднага след протестния митинг пред сливенската болница, в която Трифонов лежи, строго охраняван от полиция. Отвън мъже с малки деца в ръцете, мъже от Сливен настояваха да бъдат пуснати при Трифонов, само за малко, само за една минута…Шепа хора от селото и много хора от Сливен се събраха на митинга да поискат присъдата на Трифонов да бъде доживотна, а не 30 години, заради това, че си е признал. Хората бяха гневни. Но по-важното – бяха заедно. Нямаше политици, нямаше депутати, имаше българи и цигани, които бяха заедно в защита на своите деца. Страхуваха се за своите деца, трепереха за тях, искаха справедливо възмездие за живота на Криси и нямаше никакво значение кой в тази игра от какъв етнос беше – селото, подкрепено от града, беше против престъпника. Против престъпността. Сега вече никой в Сотиря не се съмнява, че това е човекът, който е изнасилил и обрал две много възрастни жени. Човеците от Сотиря са заедно против този нечовек. И в този миг през ума ми мина: ето я интеграцията. Не става с програми и концепции, става, когато хората разберат, че имат общи интереси и застанат заедно един до друг, за да ги защитят. Не случайно на този митинг нямаше политици. Тъкмо да си помисля, че и рокери нямаше, и ето, че пристигнаха. Застанаха отстрани и съпреживяваха мъката по малкото момиченце. И за тях нямаше значение кой от какъв етнос е. Нещата бяха минали някаква граница, след която вече се бяхме разделили на хора и престъпници. И си помислих: животът е винаги прав, дано той да ни покаже, дано той да отсее. Адвокати подкрепят: извършителите на тежки престъпления да лежат \"до гроб\" Три обвинения за заподозрения за жестокото убийство на дете в Сотиря", "date": "2019.08.23", "title": "Нещо се случи"}
{"url": "https://clubz.bg/86973-kzk_publichnostta_ni_prechi_da_razkrivame_karteli_i_monopoli", "text": "Засегнати от критиките от страна на бизнеса, както и на БСП, че си затварят очите пред картели и монополи в енергетиката, днес от Комисията за защита на конкуренцията (КЗК) излязоха с официална позиция. В нея се каза, че на антимонополния орган се вменяват функции, каквито по закон няма. Но и че публичността в работа му пречела на \"ефективното упражняване на правомощията\". И допълват, че от служителите например се изисква да проверяват свързани ли са фирми. Последното е по повод сигнала на левицата до прокуратурата за монополно положение, установено от фирми, свързани с \"Христо Ковачки от Сейшелите\". БСП сезира прокуратурата за \"Христо Ковачки от Сейшелите\" И се оплакват, че публичността в работата им всъщност предупреждавала потенциалните нарушители, че антимонополният орган разследва, т.е. пречила им да работят: Цялото изявление на КЗК, четете  .", "date": "2019.08.23", "title": "КЗК: Публичността ни пречи да разкриваме картели и монополи"}
{"url": "https://clubz.bg/86970-izkustvoto_na_iran_gostuva_na_ulica_shishman", "text": "Изкуството на Иран ще гостува от 23 август от 5 септември на улица \"Шишман\" в София, където се открива изложба, наречена \"Отдаденост\".  Приходите от изложбата подпомагат директно участващите ирански артисти, които в контекста на продължаващи икономически санкции срещат финансови затруднения и все по-трудно пласират своите творби извън граница. Събитието е и част от независим проект, изследващ културните находки и перспективи по пътя на коприната.   Автори в изложбата са: Афруз Раджайе (Haneh Design) – Исфахан – живопис \n\tи керамика \n\tАнжела Минкова – София – порцеланови скулптори  \n\tAbinglass Studio – Техеран – духано стъкло  \n\tAprigon Ceramic Studio – Техеран – фина керамика \n\tЛейла Рахимпур – Кашан – живопис \n\tНадя Дулева (Дар за горене) – София – художествени свещи  \n\tPoya Studio – Исфахан – миниатюра  \n\tRangoosheh Ceramic – Техеран – керамика \n\tСюлейман Сасон – Исфахан – живопис \n\tСайд Мазахери – Исфахан – моден дизайн \n\tSooramid Art Group – Шираз – бижута хатам \n\tХамид Гафари – Техеран – телена скулптура \n\tЦвета Варадинова – KafkaT – София – художествени свещи \n\tUnique Patch Yousefi – Техеран – артистично рециклирани персийски килими \n\tWooden Art Group – Исфахан – дървена бижутерия    ", "date": "2019.08.23", "title": "Изкуството на Иран гостува на улица \"Шишман\""}
{"url": "https://clubz.bg/86931-svobodna_evropa_ne_e_dadenost_a_izbor", "text": "На 23 август почитаме паметта на милионите жертви на всички тоталитарни режими. Подписването на този ден през 1939 г. на пакта \"Молотов - Рибентроп\" между нацистка Германия и Съветския съюз постави началото на мрачен период в европейската история, се казва в изявление на първия заместник-председател на ЕК Франс Тимерманс и комисар Вера Йоурова, разпространено от ЕК в навечерието на Общоевропейския ден за почитане на паметта на жертвите на всички тоталитарни и авторитарни режими. В изявлението се казва, че десетки милиони жертви са били депортирани, измъчвани и убити по време на тоталитарните режими в Европа. В нея се припомня, че тази година се отбелязва и 30-годишнината от събитията през 1989 г., когато гражданите на Централна и Източна Европа се надигнаха и пробиха Желязната завеса, като ускориха падането й. Германският канцлер Ангела Меркел отдаде във видеопослание до Латвия почит към демонстрантите 30 години след като около 2 милиона души се хванаха за ръце, за да образуват така наречената жива верига \"Балтийски път\" като протест срещу Съветския съюз, предаде ДПА. На 23 август 1989 г. около два милиона души в Литва, Латвия и Естония се хващат за ръце, за да образуват над 600-километрова жива верига между трите столици - от Талин през Рига до Вилнюс. Мирната акцията е протест срещу Съветския съюз на 50-годишнината от подписването на пакта за ненападение между СССР и Нацистка Германия, който на практика довежда до съветската окупация на Балтика. Тя добави, че протестиращите са \"пример и вдъхновение за всички европейци\". На конференцията за отбелязването на годишнината слово произнесе и латвийският президент Егилс Левитс.", "date": "2019.08.23", "title": "\"Свободна Европа не е даденост, а избор\""}
{"url": "https://clubz.bg/86976-uefa_tozi_pyt_pojali_levski", "text": "Следващото домакинство на \"Левски\" в евротурнирите ще се играе при затворен сектор (с не по-малко от 3000 седящи места). Това гласи съобщение на дисциплинарната комисия на УЕФА. Санкцията се очакваше и тя е за знаме с расистки символ на мача \"Ружомберок\" - \"Левски\" на 11 юли в Словакия. В затворения сектор трябва да се постави банер на УЕФА “#EqualGame”. \"Левски\" се размина този път. През миналата година клубът беше наказан да играе на затворен стадион в две срещи заради нацистки символи, така на двубоите с \"Ружомберок\" и АЕК (Ларнака) стадионът в квартал \"Подуяне\" беше празен, имаше само няколкостотин деца до 14 години. Малкото зло - \"Васил Левски\" остава частично затворен за мача с Англия Българският футбол често е \"клиент\" на УЕФА заради расистки прояви на запалянковци. Част от сектор на стадион \"Васил Левски\" ще бъде затворена за евроквалификацията с Англия тази есен.", "date": "2019.08.23", "title": "УЕФА този път пожали \"Левски\""}
{"url": "https://clubz.bg/86960-perkite_si_otivat_da_jiveqt_peshkite_snimki", "text": "Вече втори ден продължава демонтажът на т.нар. \"перки\" от ул. \"Граф Игнатиев\" в София. Днес най-накрая махат перките от \"Графа\" Опасните пешеходни ограничители, които трябваше да пазят хората от това да излязат на трамвайната линия, се заменят със старите и познати чугунени \"колчета\", или боларди, определяни като шахматни пешки. \"Перките\" доведоха до серия инциденти с пострадали столичани, спънали се и паднали заради малките ограничители. Първоначално на тяхно място бяха големи \"надгробни плочи\", както ги определиха в социалните мрежи, които също доведоха до поредица контузии. Няколко \"перки\" бяха откъртени преждевременно преди дни от разярен гражданин, чиято жена си охлузи челюстта при падане на \"Графа\". Мъжът бе задържан за 24 часа, но освободен без обвинение. Мъж откърти с \"кози крак\" три перки по \"Графа\" За премахване на опасните ограничители има заявки още през март, но различни административни пречки забавиха това. Новите колчета ще бъдат платени от данъкоплатеца - по 88 лв без ДДС всяко. Строителната фирма обаче поема разходите за дооткъртването на \"перките\" и поставянето на основата за чугунените боларди.   Мъж откърти с \"кози крак\" три перки по \"Графа\"", "date": "2019.08.23", "title": "\"Перките\" си отиват, да живеят \"пешките\" (СНИМКИ)"}
{"url": "https://clubz.bg/86972-skandali_ponijavat_podkrepata_za_pravo_i_spravedlivost_v_polsha", "text": "Оставките на двама от лидерите на управляващата партия в Полша \"Право и справедливост\" (ПиС) се отразиха в социологическите проучвания - тя загуби 5 процента подкрепа преди парламентарните избори през октомври. Това е първото изследване, което показва толкова значително стопяване на преднината между ПиС и продемократичната опозиция. Популистите на Качински триумфираха в Полша Причината е оставката на заместник правосъдния министър тази седмица, след като на сайт бе публикуван доклад, в който се разкрива, че той се е опитвал да оклевети съдиите, които са критични към съдебните реформи на правителството, като разпространява неверни слухове в медиите за личния им живот.  Оставката му идва малко след като се разкри, че председателят на парламента от ПиС е използвал правителствени самолети за частни пътувания. Напрежение на гейпарад в Полша Изследване на \"Кантар\", извършено на 22 август, показва, че подкрепата за управляващата партия е 39 процента, като на 13 август е била 44 на сто. Същевременно опозиционната \"Гражданска платформа\" (ГП) е поддържана от 30 процента от избирателите - скок с 3 процента от средата на август. Лявата коалиция \"Левица\" запазва подкрепата си от 11 на сто. Коалицията от земеделската партия ПСЛ и антисистемната \"Кукиз'15\" получават 6 процента (ръст с 2 на сто), а крайнодясната група \"Конфедерация\" взима 1 процент и вече е поркрепяна от 6 на сто от полските граждани. Според опозицията изборите ще решат дали ПиС, която често е критикувана от ЕС заради проблеми с върховенството на закона, обезлесяването и емисиите на въглероден диоксид, ще успее да завърши реформите си и да се позиционира на върха за десетилетия напред заради планираните промени на конституцията. Досега подкрепата за управляващите бе стабилна, но някои специалисти се колебаят дали това не се променя. Напрежение на гейпарад в Полша", "date": "2019.08.23", "title": "Скандали понижават подкрепата за \"Право и справедливост\" в Полша"}
{"url": "https://clubz.bg/86959-borisov_za_resor_zemedelie_v_ek_za_kakvo_ni_e_pylni_gluposti", "text": "Не искаме ресор \"Земеделие\" в Европейската комисия! За какво ни е?! Някой си измисля глупости, за да се каже после, че не сме спечелили поста. Така премиерът Бойко Борисов коментира статията в \"Политико\" от вчера, в която се цитират български източници, посочили, че страната ни иска този еврокомисарски ресор при съставянето на новата ЕК. С това си изявление Борисов не само отрече, но и обясни, че желанието му е Мария Габриел, сега комисар с ресор цифрова икономика, да запази позицията, като тя дори бъде разширена. \"Политико\": България иска ресор \"Земеделие\" в новата Еврокомисия Очаквано, днешната обиколка на премиера, излъчвана вече традиционно на живо в профила му във Фейсбук, достигна крайна точка Крумовград - където преряза лентата на новия рудник за добив на злато на канадската компания \"Дънди прешъс металс\". Покрай това обаче Борисов си набеляза и потенциален кандидат за кмет на предстоящия през октомври местни избори - сегашният градоначалник Себихан Мехмед, която бе избрана от листата на ДПС през 2015 г. още на първия тур, взимайки близо 70 на сто от гласовете. Мехмед посрещна Борисов повече от сърдечно, като не пропусна многократно да му благодари за всичко сторено за региона, в т.ч. за канадската инвестиция (\"Дънди\" добива край Челопеч от години). А малко по-късно Борисов пак даде примери за добрата работа между правителството и общината в Крумовград - със саниране, детски площадки, пътища и... аерогара. Тук той разсмя публиката си, знаейки сам, че има предвид автогара. След което похвали правителството. Хиляди вече се връщали \"на тези места\". Борисов визира факта, че в новооткрития рудник ще работят и хора, които са мигрирали в чужбина и сега се завръщат. В рудника работят 238 души, над 90 на сто от тях са местни. Изтъкна още, че инвестицията е за 1 милиард лева, а средната заплата за заетите ще е 2700 лева от март 2020 г. Рязаха се ленти, държаха се речи, даваха се автографи, правиха се снимки. След края на официалното мероприятие, Борисов и кортежа му се отправиха към джиповете. И тогава дойдоха въпросите за еврокомисарския ресор и други, на които премиерът не отговори. Като за статута на бившия вече председател на антикорупционната комисия Пламен Георгиев, който кабинетът реши, че ще праща като консул във Валенсия. Бе попитан и за инереса на свързани с Христо Ковачки фирми към строителството на АЕЦ \"Белене\", на фона на това, че БСП сезира прокуратурата за монополно положение на бизнесмена.  идоса се Борисов, изброявайки останалите компании с интерес към централата. Направи коментара си за ресор \"Земеделие\" и понечи да си тръгва, когато придружаващият го министър на финансите Владислав Горанов също бе спрян от представителите на медиите - за да го попитат за глобата на НАП в размер на около 4 милиона лева заради теча на данни. Горанов увери, че имало достатъчно пари, нямало да се наложи дофинансиране в системата. Нямало да има и орязване на бонуси и заплати за чиновниците от приходната агенция. Ядосан, че Горанов така словохотливо отговаря на въпросите, Борисов го прекъсна:  ", "date": "2019.08.23", "title": "Борисов за ресор \"Земеделие\" в ЕК: За какво ни е?! Пълни глупости!"}
{"url": "https://clubz.bg/86928-da_ne_se_strahuvame_ot_optimizma_ne_vijdam_recesiq", "text": "Макар Франция да се опитва да акцентира върху икономическите неравенства срещата на върха на Г-7 този уикенд вероятно ще бъде доминирана от президента на САЩ Доналд Тръпм и споровете, които той води с континентална Европа, както и от надвисналата заплаха от митата. Опасенията от рецесия обаче може да помогнат духовете да се поуспокоят. Това се казва в материал на ДПА, цитиран от БТА. В края на миналата среща на върха на Г-7 Доналд Тръмп шокира останалите световни лидери, като пусна съобщение в Туитър от самолета си, че няма да подкрепи съвместната заключителна декларация. Икономическият съветник на Тръмп, Питър Наваро, тогава трябваше да се извини за думите си, че има \"специално място в ада\" за Джъстин Трюдо и за това, че обвини канадския премиер, който бе домакин на срещата, в опит да нанесе удар в гърба на американския президент. Тръмп напусна срещата на върха по-рано, за да се срещне в Сингапур със севернокорейския диктатор Ким Чен-ун на събитие, върху което имаше повече контрол и бе съсредоточено повече върху него и неговата програма. Тази година срещата на лидерите на водещите световни демократични икономики може просто да пропусне съвместната декларация, както и годишния ритуал да се постигат компромиси по заключителното съвместно комюнике в малките часове на деня. Не може да има борба за документ, който не съществува. ЕС против безусловното връщане на Русия в Г-7 С наближаването на тази среща на върха в Биариц, Франция, предстоящите битки на Тръмп в областта на търговията и дигиталната търговска дейност с отдавнашните му европейски партньори вероятно ще заемат значително място, макар че той може да намери приятел в лицето на Борис Джонсън, новия британски премиер и твърд привърженик на Брекзита. САЩ ще решат до ноември дали да наложат мита на европейските автомобилопроизводители, които могат да имат сериозни отрицателни последици за страни като Германия, намираща се на ръба на рецесията. Освен това Тръмп има куп проблеми за изясняване с домакина - френския президент Еманюел Макрон. Американският държавен глава заплаши да въведе мита за френските вина, а още по-важното е, че изглежда готов да вземе ответни мерки срещу закона за т.нар. дигитален данък, приет от Париж. Белият дом е на мнение, че данъкът нечестно ще нанесе удар върху американските технологични гиганти. Тръмп заяви, че ако някой трябва да събира приходи от тези компании, то това е федералното правителство на САЩ на първо място, а след това чуждестранните играчи. Според европейските и други страни тези корпорации печелят на техните пазари и затова трябва да плащат данък на място. Дигиталният данък, наред с нарастващата роля на дигитални и криптовалути като Libra, която Facebook планира да пусне догодина, вероятно ще бъдат обсъдени от световните лидери. Разклатена Г-7 се събира във френски курорт По-големи въпроси като световната финансова стабилност все по-често се обсъждат в по-широкия формат Г-20, включващ и Китай. Американският президент тръгва за срещата от 24 до 26 август в Биариц на фона на продължителните и упорити опасения в САЩ, че икономиката на страната му може да е прегряла през неговото управление и се насочва към период на стагнация, ако не и рецесия. В сутрешни политически предавания по телевизията в неделя съветници от Белия дом твърдо подчертаха, че икономиката процъфтява. Къдлоу, разбира се, направи подобни прогнози и при навлизането в спада от 2007 година, който се превърна в световна икономическа криза, чиито последици все още се усещат сред американската работническа класа. Макрон обяви като тема на срещата на върха икономическото равенство, което изглежда е опит да се даде нов тласък на мултилатерализма и да се усъвършенства глобализацията. Либералният международен ред понесе сериозни удари върху репутацията си особено от протекционизма на Тръмп и оттеглянето на САЩ от международни споразумения като Парижкото споразумение за климата. Един проблем за Тръмп на дипломатическо ниво е, че не успя да създаде ясна коалиция от американски съюзници срещу Китай, като в същото време администрацията му поставя все по-солидни основи за търговка война с втората по големина икономика в света. Тръмп предлага Г-7 да стане Г-8 с Русия, Макрон го приема за сведение Водещите европейски икономики не последваха Белия дом в отношението му към Huawai, китайския технологичен гигант, който Вашингтон постави в \"черния си списък\", или пък към китайските проекти за развитие. САЩ се затрудняват и да убедят европейските и други държави да се включат в американската програма \"максимум натиск\" върху Иран, а специално Макрон се опитва да спаси ядреното споразумение от 2015 година, от което Тръмп излезе едностранно миналата година. Тръмп критикува френския президент за усилията му. Миналата година германският канцлер Ангела Меркел определи туита на Тръмп, че оттегля подписа си от заключителната декларация като \"малко депресиращ\" след изнурителната работа, която бе свършена за окончателното оформяне на комюникето. Тази година най-добрият възможен вариант за Г-7, поне за домакина, може да е този, при който има положителни двустранни преговори. Тези дискусии \"очи в очи\" станаха ключов инструмент на тези срещи на върха. Разклатена Г-7 се събира във френски курорт Тръмп предлага Г-7 да стане Г-8 с Русия, Макрон го приема за сведение", "date": "2019.08.23", "title": "\"Да не се страхуваме от оптимизма... не виждам рецесия\""}
{"url": "https://clubz.bg/86966-iran_shte_raboti_s_franciq_za_da_spasqt_qdrenoto_sporazumenie", "text": "Иран е готов да работи с Франция, за да се спаси международното ядрено споразумение от 2015 г., предаде Ройтерс. Това заяви външният министър на ислямската република Мохамед Зариф, след което допълни, че няма да се толерира намесата на САЩ в Персийския залив. Може ли да бъде спасено ядреното споразумение с Иран Вашингтон напусна споразумението през май миналата година и възстанови санкциите срещу страната. Оттогава отношенията между Америка и Иран все повече се влошават. В опит да съхрани споразумението френският президент Еманюел Макрон предложи да ограничи санкциите срещу Иран или да осигури компенсаторен механизъм, който  Европа: между лудориите на Тръмп и иранската агресия Зариф заяви в реч пред Норвежкия институт по международни работи, че с готовност очаква да проведе сериозен разговор в Макрон в Париж този петък. Зариф също предупреди срещу опитите на САЩ създаде мисия по сигурността, към която вече са се присъединили Великобритания, Австралия и Бахрейн, която да охранява корабите в Ормузкия преток - ключов маршрут за световния пренос на петрол.  Няколко международни търговски плавателни съдове бяха атакувани в Залива през последните месеци. САЩ обвиниха Иран, който отхвърля обвиненията. САЩ: Иран си прибрал мина от единия танкер (ВИДЕО) След това настъпи кризата в отношенията между Техеран и Лондон - двете страни задържаха по един такер на другата през юли. Впоследствие иранският кораб бе освободен. Вчера Техеран представи разработената си защитна ракетна система - \"Bavar-373\". Европа: между лудориите на Тръмп и иранската агресия САЩ: Иран си прибрал мина от единия танкер (ВИДЕО)", "date": "2019.08.23", "title": "Иран ще работи с Франция, за да спасят ядреното споразумение"}
{"url": "https://clubz.bg/86955-krasimir_vylchev_ot_dans_i_dosega_imaha_dostyp_do_registrite_ni", "text": "Ние сме направили ценностен и цивилизационен избор да бъдем част от общността на демократични страни, част от Европейския съюз. Този цивилизационен избор предполага да осъдим диктатурите, тоталитарните режими, да научим децата що е човешки права. Предметът „История и цивилизации“ малко или много формира отношение към света, в който живеем, както го прави и гражданското образование. Рискът е, че този период твърде скоро е приключил. Много от нас имат лично отношение към него, всеки от нас има и добрите спомени. Историците не са едно мнение, някои казват, че трябва да покажем фактите, но всъщност в този период са се случили толкова неща, че всяка една теза може да се докаже с факти. Затова и основният въпрос тук беше дали да имаме равнодушно отношение или осъдително. Тук не говорим за периода, а за тоталитарния режим. Този тоталитарен режим е осъден, има и относителен консенсус за осъждането му в европейската научна общност. Ето защо е и морален въпрос пред нас – какво отношение да формираме в света на днешното поколение деца. КомунизЪмът е капут. Но какво от това? В част от учебниците беше направен опит да се даде положително или равнодушно отношение към режима чрез описанието на този период и за това беше дебатът. Но този дебат има пряка проекция и върху днешните политически страсти. Оттам идват и рисковете. Аз си мисля, че разговорът за близкото минало и националното съгласие минава през това да кажем, че базовите характеристики на режима са били репресивни и имаме достатъчно факти, които подкрепят това.  Комунизмът е престъпен. Това ще пише в учебниците по история за 10-и клас Може би като граждани имаме притеснение относно дилемата да опазим националната сигурност и да защитим личните данни и права. Този дебат съществува и в други общества. Преди няколко години подобни дебати имаше и в САЩ след атентатите. Няма притеснения, защото и досега от ДАНС са имали този достъп. Не е имало случаи ние да им откажем. Оттук нататък той просто ще бъде по-оперативен. Няма и кой знае каква чувствителна информация в нашите регистри. ДАНС ще следи за радикализация сред ученици и студенти Това все пак е институционална информация, ние имаме достъп до нея, училищата също, нормално е най-важната институция в сферата на националната сигурност България, също да има достъп до данни за образователния статус на учениците, да се знае къде са учили и завършили. Тази инструкция не трябва да я гледаме самостоятелно, а заедно със закона за ДАНС. В него са и регламентите, които ограничават ДАНСв използването на информацията и дават нормативни гаранции, че няма да се злоупотребява с нея. Не, не бих казал, че в момента има повишен риск. Това, че се натрупаха действия по темата, не е свързано с това.   ДАНС ще следи дипломи, оценки и движение на децата и учениците (ПЪЛЕН ТЕКСТ) Комунизмът е престъпен. Това ще пише в учебниците по история за 10-и клас ДАНС ще следи за радикализация сред ученици и студенти ДАНС ще следи дипломи, оценки и движение на децата и учениците (ПЪЛЕН ТЕКСТ)", "date": "2019.08.23", "title": "Красимир Вълчев: От ДАНС и досега имаха достъп до регистрите ни"}
{"url": "https://clubz.bg/86974-kitaj_nalaga_novi_mita_vyrhu_sasht", "text": "Китай заяви, че ще наложи нови мита върху вноса на американски стоки на стойност 75 млрд. долара, като ще възобнови и митата върху американски автомобили, съобщава CNBC, цитирана от Investor. Китайският държавен съвет заяви, че е решил да въведе налози, вариращи от 5% до 10% за стоки на стойност 75 млрд. долара, които ще влязат в сила на две части – от 1 септември и от 15 декември. Според информацията от държавния съвет ще бъдат наложени и мита от 25% върху вноса на американски автомобили и от 5% за вноса на автомобилни части и компонентни, считано от 15 декември. Американските предприемачи на протест срещу митата на Тръмп Отвръщането на удара от страна на Китай става факт, след като по-рано този месец американският президент Доналд Тръмп изненадващо сложи край на временното примирие с Пекин и обложи вноса на китайски стоки с мита от 10% на обща стойност от 300 млрд. долара. Някои от тези мита в крайна сметка бяха отложени за декември с обяснението да не бъде засегнат сезонът на празничното пазаруване в края на годината, докато други стоки изобщо отпаднаха от списъка. От китайска страна изразяват надежда, че със САЩ ще се върнат към правилния път на консултации и ще разрешат различията помежду си, за да работят заедно за прекратяване на икономическите и търговските си търкания. Двете страни трябва да проведат търговски преговори в началото на следващия месец в САЩ след обсъжданията им в Шанхай през юли.", "date": "2019.08.23", "title": "Китай налага нови мита върху САЩ"}
{"url": "https://clubz.bg/86952-atina_grafiteno_bedstvie_ili_raj_za_ulichnite_artisti", "text": "Атина - жертва на \"графитено бедствие\" заради вандали с боя или \"рай за уличните артисти\"? И двете...  В столицата на Гърция през последните години почти не са останали фасада, гараж, стълбище, подлез, стена на на магазин, които да са в оригиналния си цвят. \"Пощадени\" от графити са само сгради, около които контролът е много засилен - правителствени здания, банки... След останалите улични \"платна\" за изява вече трудно се намира празно място, затова и на места пластовете спрей са един върху друг, а пейзажът постоянно се променя - с нови надписи или рисунки на старите места.  Последната вълна на уличното изкуство започва с икономическата криза, която удари южната ни съседка преди няколко години. Фалити, а оттам изоставени и затворени магазини и сгради, много друга работа на органите на властта, заради която вандализмът остава встрани, младежи със свободно време, които търсят форма да изразят протеста си, политически емоции, традиционните футболни закачки или просто подписи с послание от типа \"виж ме, бях тук\" - всичко това са предпоставки за заливането на града с боя.  Преди няколко месеца местните власти обявяват \"борбата с визуалния вандализъм\" за приоритет. Но... въпреки съществуващото законодателство срещу вандализма битката с него продължава да не е сред приоритетите на полицията, разказват местни медии. Затова в мащабната програма за реновация на града, обявена от общината в Атина, \"изчистването\" на драсканиците намира място. В усилието се включва не само администрацията, но и бизнесът - от търговци и собственици на търговски обекти до големи местни компании.  Общината се хвали, че вече са почистени над 8000 кв. м стени, някои от които принадлежат на \"архитектурни съкровища\". Местната управа вече има и специален екип за бързо реагиране - в рамките на 48 часа от установяването на нови \"драсканици\" тези служители се отзовават, почистват и третират градското \"платно за рисуване\" със специални материали, които предотвратяват появата на нови рисунки отгоре. Резултатът засега не е зашеметяващ, както свидетелстват снимки от началото на месеца. Но акцията е в ход.  Почистват се \"драсканици\", а те са буквално навсякъде. Наред с тях обаче по улиците на Атина има рисунки като от галерия на съвременното изкуство. Тези картини никой не ги пипа, а и немалко от тях са поръчани от собствениците на фасадите, които красят. Често поръчките към художниците идват от официалните институции. А понякога, дори често шедьоврите, нарисувани със спрей, не са пожелани. Но са красиви...", "date": "2019.08.23", "title": "Атина - графитено бедствие или рай за уличните артисти?"}
{"url": "https://clubz.bg/86951-falshivite_novini_syzdavat_falshivi_spomeni", "text": "Фалшивите новини не просто ни лъжат - те могат да направят така, че и собственият ни мозък да ни лъже още повече. Това сочат данните на изследване в журнала \"Психологическа наука\" на британската Асоциация за психологическа наука, съобщава ScienceDaily. Съдии препоръчват либерализиране на абортите в Северна Ирландия Изследването е проведено в седмицата преди референдума за абортите в Ирландия през 2018 г., но според изследователите фалшивите новини вероятно имат подобен ефект и в друг политически контекст, включително президентската надпревара в САЩ през 2020 г. В изследването са участвали 3140 души с право на глас онлайн и запитани дали и как смятат да участват в референдума. След това всеки е получил 6 репортажа, два от които фалшиви. Освен това в тях симпатизантите на едната страна извършват нещо скандално или нелегално. След прочитането на всеки репортаж участниците са питани дали са чували за описаното и дали имат конкретни спомени за това. По-възрастните разпространяват повече фалшиви новини във фейсбук След това изследователите информират участника, че някои от новините са фалшиви, и го подканят да ги идентифицира кои са те. Накрая им се дава тест за базови когнитивни способности. Почти половината от анкетираните съобщават за един спомен за фалшиви събития, много от тях си спомнят детайли за измислена новина, които не са в базовия репортаж. Хората, които подкрепят легализирането на аборта, е по-вероятно да са \"запомнили\" фалшива новина за противници на тяхната позиция, тези срещу легализацията също помнят по-добре измислици за \"врага\". Много от участниците продължават да са убедени, че помнят тези детайли дори след като им се каже, че новината е фалшива.  Феноменът мозъкът да създава сам спомени за неща, които не са се случили, е доказван в множество други изследвания. Често споменът е неразличим от истинския и хората са искрено объркани, когато проумеят, че подобно нещо не се е случило. Интернет променя мозъка Резултатите на когнитивния тест не показват кои е по-вероятно да съставят фалшиви спомени - по-интелигентни или не. Но тези с по-ниски когнитивни способности по-често си спомнят фалшиви новини, които съвпадат с тяхното мнение. Тази констатация предполага, че хората с по-високи може да са по-склонни да поставят под съмнение личните си пристрастия и своите източници на новини, казват изследователите. Изследователите предупреждават, че това трябва да се изследва по-детайлно, особено с технологичните възможности да се създава и фалшив видеообраз, т.нар. deepfake. Опасността от все по-убедителни фалшиви новини, когато не лъжем лесно от далеч по-прозрачните, е сериозен проблем за всяка демокрация. По-възрастните разпространяват повече фалшиви новини във фейсбук Интернет променя мозъка", "date": "2019.08.23", "title": "Фалшивите новини създават фалшиви спомени"}
{"url": "https://clubz.bg/86954-borisov_inspektira_stadion_obeshta_da_pomogne_na_pfk_arda", "text": "С инспекция на стадион - така започна публичната част от деня на премиера Бойко Борисов - на живо във фейсбук. Стадионът е на футболен клуб \"Арда\", а министър-председателят в компанията и на министрите Красен Кралев и Владислав Горанов обеща подкрепа - за трева и осветление, защото от това има нужда, както се разбра от думите на местните представители на срещата. Помощта обаче трябва да бъде планирана във времето. Премиерът лично се запозна с чертежите за реконструкция на съоръжението, както и с проблемите по изпълнението му - например, че за да се запази пистата на стадиона, осветлението трябва да се изнесе от външната страна. С това има ли конфликт със съседни терени и прочие.  Борисов даже даде и идеи - къде да се направи паркинг, как да се организира пространството... Дали да се градят помощни терени и къде да са те - \"питайте хората\", посъветва Борисов. Съоръжението има нужда и от нова козирка, но Борисов вметна, че \"после и \"Левски\" ще поискат козирка\"... ПФК \"Арда\" от този сезон е в Първа прохесионална футболна лига. Владислав Горанов обаче първо да се погледнат сметките, за са се осигури помощ да осветление. \"За другото - ще видим, те да удържат Първа група\", пошегува се той в края на срещата.  Премиерът Бойко Борисов и делегацията, която води, е в Кърджалийско, защото ще участва в откриването на нов златен рудник на \"Ада тепе\". Там се очаква и председателката на парламента Цвета Караянчева, която е избрана за депутат от района.", "date": "2019.08.23", "title": "Борисов инспектира стадион, обеща да помогне на ПФК \"Арда\""}
{"url": "https://clubz.bg/86963-izliza_nepoznat_dosega_album_na_djon_koltrejn_video", "text": "Непознат и нечуван досега албум на Джон Колтрейн от 1964 г. ще излезе на 27 септември. „Blue World“ е записан с квартета на джаз музиканта и включва в нови записи на предишни негови парчета, съобщава сайтът udiscovermusic.com. Албумът ще е наличен на диск, дългосвиреща плоча и за дигитално теглене. Първото едноименно парче вече може да се чуе онлайн. Записите са правени в студио „Ван Гелдър“ в Ню Джърси, между работата по албумите „Crescent“ и „A Love Supreme“. Към Колтрейн тогава интерес проявява режисьор от Квебек – Жил Гру, който планирал да заснеме филм – любовна история с политически моменти, озаглавена „Le chat dans le sac“. Дългогодишен почитател на Колтрейн, той се свързал с джазмена чрез басиста Джими Гарисън с предложение да запише саундтрака към филма. Колтрейн се съгласява. Саксофонистът влиза в студио с Гарисън, Елвин Джоунс и Маккой Тайнър, за да префасонира някои от по-ранните си произведения. Аналоговата касета с мастъра получава Гру, но от 37-минутния запис едва 10 влизат във филма. Албумът, който ще излезе след около месец, е обработен от Кевин Рийвс от „Юнивърсъл мюзик“ именно от тази касета. Заклетите почитатели на Колтрейн ще могат да проследят музикалната му еволюция, да се насладят на възхода на таланта му и да преоткрият разпознаваемия звук на „Classic Quartet“ от 1964 г. Освен това, отбелязват експертите, „Blue World“ дава нов поглед към период, в който музикантът записва албумите „Crescent“ и „A Love Supreme“. „Blue World“ се появява след „Both Directions At Once: The Lost Album“, който излезе през 2018 г. Записан през 1963 г. от Колтрейн и квартета, „Both Directions At Once…“ показа нови композиции от най-добрите години на изпълнителите. Албумът оглави джаз класациите по света, изкачи се до Топ 20 в музикалните класации на Великобритания, Франция, Германия, Япония и дебютира на номер 21 в Топ 200 на „Билборд“.", "date": "2019.08.23", "title": "Излиза непознат досега албум на Джон Колтрейн (ВИДЕО)"}
{"url": "https://clubz.bg/86961-britaniq_i_italiq_ujasnite_bliznaci_na_evropa", "text": "След 1945 г. Британия и Италия изглеждаха напълно различни. И двете бяха важни европейски сили. И двете бяха сред най-развитите световни икономики. Дори и днес Великобритания и Италия са сред избраната група от икономически мощни нации, чиито лидери ще се съберат в Биариц през този уикенд за срещата на Г-7. Разклатена Г-7 се събира във френски курорт Дотук свършват приликите между двете страни в миналото. В политиката Великобритания бе прочута със стабилността си, докато Италия - точно обратното. Британските правителства бяха устойчиви, докато италианските слаби и краткотрайни. Във Великобритания лявото бе издигнато от индустриалните профсъюзи, докато Италия притежаваше най-голямата и най-модерната комунистическа партия в Запада. Когато Великобритания се поглеждаше в огледалото, тя виждаше въплъщението на порядъчността и практичността, докато Италия често бе синоним на престъпността и корупцията. Докато Великобритания поддържаше автономността си като отказа да се присъедини към еврозоната, Италия ентусиазирано възприе позицията си в горния ешалон на ЕС. Хабермас: Защо Германия блокира политическото разширяване на еврозоната Днес политическото сравнение не се отбелязва чрез дивергенция, а чрез все по-увеличаваща се конвергенция - Великобритания все повече прилича на Италия. Великобритания става по-трудно управляема и полага по-малко усилия да реагира на основните си икономически, социални и политически проблеми. Вместо това, също като Италия - Великобритания изглежда се насочва постепенно към дясното под водачеството на умели популисти, които политическите институции не могат да контролират. Разпадът на управляващата коалиция в Италия тази седмица не е събитие, на пръв поглед, което да събужда асоциации с Великобритания. И двете партии бяха наскоро създадени, за разлика от вековната Консервативна партия. Кой може да спре Салвини Дясната \"Лига\" е последната версия на старата антиимигрантска \"Лига Норд\", която бе създадена през 1991 г., докато Движение \"Пет звезди\" - през 2009 г. Въпреки това разделението, което доведе до краха на коалицията и оставката на премиера Джузепе Конте във вторник, напомня много на вътрешните борби в Консервативната партия. Също като Тереза Мей, Конте бе принуден да напусне, защото \"Лига\", под водачеството на Матео Салвини, смята, че може да победи самостоятелно на предсрочни избори. Именно тази увереност дава криле и на Борис Джонсън. Може ли да бъде спрян Борис Джонсън? Комбинацията на Салвини от антиимигрантско самохвалство, враждебност спрямо ЕС и конкретно Германия, както и готовността му да увеличава дефицита и намерението да намалява данъците, ако бъде избран, напомнят на отношението на Прити Пател към имиграцията, подхода на Джонсън спрямо споразумението за напускане на Съюза и фискалната либералност на правителството. Това не означава, че Великобритания и Италия следват един и същи политически ритъм. Но ако Ангела Меркел трябва да номинира двамата най-нежелани лидери на държави членки от ЕС, тя ще посочи Джонсън и Салвини, дори пред унгарския премиер Виктор Орбан. Италианските и британските популистки лидери, предизвиквани от администрацията на Доналд Тръмп, символизират предизвикателство срещу традиционната политика въобще. Доскоро срещата между британски премиер и германски канцлер бе ритуал, който потвърждаваше стабилността. Борис Джонсън призова Германия и Франция да направят компромис за Брекзит Това вече е история. Посещението на Джонсън в Берлин тази сряда бе най-дестабилизиращата Англо-Германска среща от визитата в Мюнхен през 1938 г. Изморително е да се добави изразът  към всяко едно обобщение на Европа, както веднъж спомена историкът АДП Тейлър. Според него това трябваше да се подразбира. Много от нас израснаха с това отношение спрямо Италия. По-готина, но много по-корумпирана, тя следваше своя уникален маршрут през европейската модерност. За голяма част от поствоенната ера този модел на възприемане на Италия бе логичен. В сравнение с Франция и Великобритания, Италия бе разпадаща се страна. Властта бе концентрирана в градовете и регионите, където думата на Рим не важеше. Италия арестува новия шеф на сицилианската мафия Докато гражданите на повечето държави от Европа се опитват да спазват законите, да си плащат данъците и да помагат на бедните, много италианци си избираха кои правила да следват, шегуваха се със заплащането на данъците и често бяха крайно враждебни към по-бедния Юг, каквото е отношението на Салвини днес спрямо африканските и арабските мигранти. За известен период от време се вярваше, че по-скоро Италия ще заприлича на Великобритания и ще придобие навиците на либералните демокрации от ЕС. Но това не се случи. Уникалността на Италия днес е много по-отчетлива. Салвини: Италия е  най-добрият европейски съюзник  на САЩ С Джонсън на власт Великобритания също прокарва свой собствен път. Гърция (след свалянето на правителството на \"Сириза\"), Италия и Великобритания представляват най-директната заплаха пред ЕС. Паралелите между Великобритания и Италия са налице, но не бива да се преекспонира с тях. Все още са налични фундаментални различия между двете нации. Но все по-дясната им траектория, фокусът върху десните избиратели вместо центристите и овладяването на \"черното изкуство\" на политическите кампании в дигиталната епоха израстват от една и съща почва. Спецагенти обискират \"Кембридж Аналитика\" Италия и Великобритания, от немислимо политическо дуо, се превърнаха в ужасните близнаци на Европа. Хабермас: Защо Германия блокира политическото разширяване на еврозоната Кой може да спре Салвини Може ли да бъде спрян Борис Джонсън? Борис Джонсън призова Германия и Франция да направят компромис за Брекзит Италия арестува новия шеф на сицилианската мафия Салвини: Италия е  най-добрият европейски съюзник  на САЩ Спецагенти обискират \"Кембридж Аналитика\"", "date": "2019.08.23", "title": "Британия и Италия - ужасните близнаци на Европа"}
{"url": "https://clubz.bg/86946-bylgarite_v_osnabryuk_sa_paralelno_obshtestvo_edna_treta_jiveqt_ot_socialni_pomoshti", "text": "Достатъчно много са, за да привличат вниманието в 162-хилядния град: 2200 души. Една трета живеят от социални помощи, но две трети си изкарват парите, без да тежат на германската държава. Българската общност в града привлича вниманието на обществеността от година насам, отбелязва „Нойе оснабрюкер цайтунг“. Българите са концентрирани в квартала „Шинкел“, за който до неотдавна се говорело, че е по-добре да се избягва – защото бродещите по улиците безработни мъже всяват страх; защото е пълно с плъхове и боклук, да не говорим за злоупотребата със социални услуги и недостатъчната интеграция на пришълците. Междувременно нещата са се подобрили, но градските власти все така се тревожат. Те не могат да си позволят да игнорират проблема и отправят специално запитване – колко от българите в Оснабрюк живеят от социални помощи, т.е. не работят. Отговорът – 32,6 процента, а парите, които Оснабрюк дава за целта, са 3,6 милиона евро годишно. Но това вече е прогрес: през 2016-а за същите цели градът е отделил 4,6 милиона евро, но през тази година сумата трябва да намалее още повече – до 2,6 милиона евро. Повечето българи, които живеят в Оснабрюк, всъщност са турци, свидетелстват местните власти. И макар те (властите) да се опитват да помогнат на тези хора да се освободят от зависимостта си от посредници и други „доброжелатели“, които им предоставят работа или жилища при крайно неизгодни условия, това не е лесно.  , споделя пред „Нойе оснабрюкер цайтунг“ социалната служителка Катарина Пьотер. Тя същевременно подчертава, че не това е голямата цел – стремежът е хората да бъдат интегрирани. А това е трудно постижимо, имайки предвид, че някои от тях живеят при катастрофални условия.  , казва Пьотер. Мнозина нямат почти никакви контакти извън своята общност, затова градските власти обмислят да им съдействат при възпитанието на децата, например като ги подпомагат при писането на домашните. Партиите, които управляват в Оснабрюк, са до голяма степен раздвоени. От Християндемократическия съюз, който доминира в общинския съвет, определят новопристигналите българи едновременно като жертви и престъпници. Както казва един представител на ХДС – от една страна е важно да се окаже помощ на хората, които се нуждаят от нея, от друга – правилата за свободно придвижване в Европейския съюз имат нужда от преработка, за да не се злоупотребява с тях. Зелените на свой ред предупреждават да не се правят обобщения по отношение на една цяла народностна група – властите би трябвало да оказват повече съдействие на новодошлите. А какво са научили междувременно кореняците-оснабрюкци? Че новозаселилите се в техния град изнасят пред домовете си дивани и столове не защото искат да ги изхвърлят на боклука – манталитетът им (коренно различен от германския) предполага да се поседи до вратата и да се обсъдят нещата. Гаранции, че германците скоро ще усвоят и те тези форми на общуване няма, но пък при пришълците постепенно се забелязва „германизация“  – садят цветенца в лехите по тротоарите, а безразборно изхвърляните боклуци все повече намаляват.", "date": "2019.08.23", "title": "Българите в Оснабрюк са паралелно общество, една трета живеят от социални помощи"}
{"url": "https://clubz.bg/86948-magistrala_struma_kym_gyrciq_veche_e_otvorena", "text": "Едното платно на магистрала \"Струма\" в участъка, засегнат от пожар, беше пуснато днес следобед за движение. Става дума за трасето в посока Гърция.  За тази възможност се разбра сутринта от думите на шефа на АПИ Георги Терзийски пред бТВ. Той бе на място, защото се провеждат проверки на качеството и устойчивостта на пътя, на база на които ще се реши дали \"тапата\" на магистралата в посока южната ни съседка да бъде отпушена преди предстоящите почивни дни и доколко безопасно е това.  Днес и утре - 24 август, ще преминават леките автомобили, пътуващи към Кулата, а идващите от Кулата към София ще са по Е-79. В неделя и понеделник, когато трафикът от Гърция към столицата е по-интензивен, по автомагистралата ще преминават леките коли за София, а тези за Кулата ще бъдат по Е-79. Целта е максимално улеснение на шофьорите в края на работната седмица и през почивните дни. През следващата седмица в делничните дни за преминаването на леките автомобили в платното за София край Дупница ще бъде направена допълнителна временна организация на движението в зависимост от интензивността на трафика. На този етап движението на тежкотоварните превозни средства остава изцяло по Е-79. За повишаване на безопасността от 14 ч. днес до 20 ч. в събота - 24 август, превозните средства над 12 тона, пътуващи към Кулата, ще бъдат пренасочвани от АМ „Струма“ към Е-79 при пътен възел „Долна Диканя“. При пътен възел „Бобошево“ тежкотоварните камиони отново ще продължават пътуването си по автомагистралата. Магистрала \"Струма\" остава затворена - опасна е заради пожара Паралелно с това бе проверено дали пространството под магистралата, което е част от сервитута й, вече е почистено от отпадъци. Именно пламнали боклуци, складирани до колоните на съоръжението, станаха причина за мащабния пожар, който увреди трасето и това доведе до затварянето му за движение. Под моста се помещава фирма за вторични суровини, която е там от години, а собственикът й вече е \"клиент\" на прокуратурата.  Георги Терзийски съобщи и показа, че отпадъци в рамките на сервитута на АМ \"Струма\" вече няма. Община Дупница и регионалните подразделения на изпълнителната власт обаче не са указали на АПИ къде да бъдат извозени и складирани разчистените отпадъчни материали. От общината в Перник отказали и да участват в тези дейности се подразбра от становището на Терзийски. Становището на местните парламентаристи е, че почистването трябва да се извърши от фирмата, складирала там отпадъците. В началото на следващата седмица АПИ ще представи и обобщените резултати от проверката на територията на цялата страна за наличие на нерегламентирано използване на пространството под пътища. Според шефа на агенцията вече всички 27 пътни подразделения за събрали нужната информация и има фрапиращи случай. Например под път е открит изграден овчарник. ", "date": "2019.08.23", "title": "Магистрала \"Струма\" към Гърция вече е отворена"}
{"url": "https://clubz.bg/86944-bylgarkata_irini_jambonas_naj_dobra_aktrisa_na_festivala_v_saraevo", "text": "Българката Ирини Жамбонас получи наградата за най-добра актриса на Международния кинофестивал в Сараево. Отличията от 25-ото издания на филмовия форум бяха обявени на церемония на 22 август, четвъртък, в столицата на Босна и Херцеговина.  Призът за Жабмонас бе присъден за играта ѝ във филма „В кръг“ на Стефан Командарев, чиято световна премиера бе в Сараево. Актрисата е част от три двойки полицаи, патрулиращи в една особена нощ из София. Наградата ѝ е придружена от парична премия от 2500 евро. Екипът на „В кръг“ взе и приза „Cineuropa“ – „за изключително постижение в европейската аудиовизуална култура“. Отличието за най-добър актьор получи Леван Гелбахиани за филма „And Then We Danced“, копродукция на Грузия, Швеция и Франция. За най-добър режисьор бе определен Емин Алпер за филма „A Tale of Three Sisters“ – копродукция на Турция, Нидерландия и Гърция. Наградата „Сърцето на Сараево“ за най-добър филм бе дадена на „Take Me Somewhere Nice“, копродукция на Босна и Херцеговина и Нидерландия, с режисьор Ена Сендиаревич.", "date": "2019.08.23", "title": "Българката Ирини Жамбонас - най-добра актриса на фестивала в Сараево"}
{"url": "https://clubz.bg/86943-sasht_potvyrdiha_za_likvidiraneto_na_edin_ot_sinovete_na_osama_bin_laden", "text": "Американският министър на отбраната Марк Еспър потвърди смъртта на един от синовете на Осама бин Ладен - Хамза бин Ладен, предаде Франс прес. Американски медии съобщиха през юли за смъртта на Хамза, представен като приемник на Осама начело на терористичната мрежа Ал Каида. В интервю за телевизия Фокс Еспър отказа да съобщи подробности за операцията, при която е бил ликвидиран Хамза. Убили ли са САЩ сина на Осама бин Ладен Хамза бин Ладен беше петнадесетото от двадесетината деца на Осама бин Ладен. Той беше най-малкото дете от брака на Осама с третата му съпруга. През март му беше отнето саудитското поданство. Смятан, за предпочитаното дете на Осама, той беше в американския списък на хора, обвинени в терористични дейности. През февруари Вашингтон предложи награда от 1 милион долара за информация за намирането на Хамза. Според американски медии САЩ са допринесли за операцията, целяща ликвидирането на Хамза бин Ладен.", "date": "2019.08.23", "title": "САЩ потвърдиха за ликвидирането на един от синовете на Осама бин Ладен"}
{"url": "https://clubz.bg/86888-vikat_mi_neron_podpalvacha_na_amazoniq", "text": "Това заяви президентът на Бразилия Жаир Болсонаро, след като репортери го попитаха за рекордните 72 843 пожара в страната от началото на 2019 г. Това е ръст с 83 процента спрямо миналата година. После популистът обясни, че просто е настъпил \"сухият сезон\", в който фермерите традиционно \"прочистват\" земята с огън, за да засадят новата реколта. Амазония гори с рекордни темпове Нима това е същият силен и волеви лидер, който по времето на президентската си кампания обещаваше, че с твърда политика ще пребори престъпността?  По-скоро не - по-голяма загриженост е инвестирана в обществения му имидж, отколкото за бедстващата \"градина\". Това е още по-очевидно след безумното решение на президента да обвини неправителствени организации за пожарите. С желанието си да се сравни с чудовище като Нерон Болсонаро намигва на избирателите си. И намеква, че за пореден път еколозите и \"марксистите\" преувеличават и демонстрират, че са емоционално неуравновесени.  Какво означава възходът на Жаир Болсонаро за Бразилия и за света На кого му пука за градивните им критики по отношение на глобалното затопляне, незаконното обезлесяване и пр.? Силният и волеви лидер се свива в скута на избирателите си, поглежда ги с очите на котарака в чизми от \"Шрек\" и мърка: Добре. Нека съзнателно влезем в този капан и разгледаме Нерон. Дали това сравнение действително е толкова необосновано? Нерон е последният римски владетел от Юлиево-Клавдиевата династия и управлява империята от 54 до 68 г. сл. Хр. Той е прочут с жестокостта си - по негово време започват първите масови гонения на християни, изпада в параноя и избива голяма част от аристокрацията, включително майка си и доведения си брат.  В нощта на 18 срещу 19 юли 64 г. избухва Големия пожар в Рим. Той напълно унищожава 4 от 14-те района на града, а още 7 са значително пострадали. Много от съвременниците на Нерон го обвиняват, че той е наблюдавал с възторг бедствието, защитен зад стените на една вила. По едно време дори започнал да свири и да пее възхваляващи песни за Троя. Нещо повече - според някои от критиците му императорът е организирал палежа, тъй като е искал да разчисти място за поредния си разточителен проект - нов дворец (строежът започва, но така и не е завършен). Оттук идват сравненията между Нерон и Болсонаро - единият иска да си построи палат, другият отваря пространство за ниви. Това без съмнение е несправедливо. Защото Нерон   е отговорен за Големия пожар в Рим. Според повечето историци римският император се е намирал на 35 мили от столицата при избухването на огъня. Той се връща веднага и започва да оказва помощ на място, като дори позволява на бягащите римляни да се скрият в палата му. Всъщност Болсонаро се ласкае, като се сравнява с Нерон. Що се отнася до пожарите де. И все пак, ако Нерон е започнал да ви става симпатичен - съпругата му умира (според легендата императорът я рита до смърт) и той я заменя с 16-годишния Спорус, който визуално му напомнял за нея. Преди това момчето е кастрирано. Според неправителствени организации пожарите са предизвикани от хора. Болсонаро обяви, че правителството не разполага с достатъчно ресурси, за да се справи с горските пожари. Само преди 10 дни обаче Бразилия се прости с 35 милиона евро хуманитарна помощ от Германия. Берлин реши да блокира парите, докато не получи гаранции, че степента на обезлесяване на Амазония ще бъде ограничена. И все пак президентът не е с вързани ръце. Той може да ограничи бъдещите щети върху \"белите дробове на планетата\", като осъди порочните земеделски практики. Може да представи ясна програма, която да се противопоставя на неограниченото обезлесяване. Вместо това Болсонаро възприема аскетичен подход към проблема и си измива ръцете, като се представя за жертва на НПО-та или марксисти. Може би вече се чудите кои са тези \"марксисти\" и защо отново ги намесвам.  Болсонаро: Край на флирта с комунизма Нямам никаква представа. Но според външния министър на Бразилия Ернесто Араужо, който е назначен от Болсонаро, глобалното затопляне е конспирация на последователите на \"културния марксизъм\", които са на служба при Китай и се опитват да съборят западните икономики.  Междувременно димът от пожара пропътува 3000 километра до Сао Пауло. И градът потъна в мрак - също както Рим преди 1955 години. „Генерация Z“ – с подкрепата на „Америка за България“ Какво означава възходът на Жаир Болсонаро за Бразилия и за света Болсонаро: Край на флирта с комунизма „Генерация Z“ – с подкрепата на „Америка за България“", "date": "2019.08.23", "title": "\"Викат ми Нерон - подпалвача на Амазония\""}
{"url": "https://clubz.bg/86947-shte_se_vyrne_li_rusiq_v_kluba_na_naj_razvitite_strani", "text": "Кремъл напомни за предимствата на Г-20 пред Г-7 - руското ръководство все така смята, че връщането на страната в Г-7 не е самоцел, пише \"Росийская газета\". Официозът цитира говорителя на Кремъл Дмитрий Песков, коментирал съобщения, че Русия може да получи покана за бъдещ лидерски форум на най-развитите индустриални страни. Има ли нужда Москва от \"Голямата седморка\", пита се в заглавие \"Независимая газета\" и предупреждава, че Русия няма да се задоволи с някогашната \"роля на аутсайдер\" в групата. ЕС против безусловното връщане на Русия в Г-7 Федерацията има готовност да разгледа всякакви послания от Г-7 с оглед възстановяване на Г-8, ако получи такива, цитира вестникът коментар на руския външен министър Сергей Лавров във връзка с очаквания темата да бъде обсъдена на срещата на върха на групата във Франция през уикенда. Според \"Независимая газета\" включването на Русия в Г-8 е било \"повечето символично\", а положението й там - нестабилно, защото \"дневният ред все едно бе формиран от западните страни\". Освен това \"през цялото време\" нови събития са давали на западните политици, обществеността и медиите повод да поставят под съмнение членството на Русия в Г-8, \"демонстрирайки, че тя всъщност не представлява демокрация. Значи откъде накъде ще членува в елитния клуб.\" А след излизането на Москва организацията се движи към разпадане - президентът на САЩ Доналд Тръмп започна икономическа война на практика с всички членки на Г-7 и те смятат да му отвърнат със същото, смята всекидневникът. Според него лидерската среща на клуба във Франция може безпрецедентно да завърши без заключителен документ най-вече заради разногласия по външната политика и климата. Дори обаче да се приеме комюнике, в него, както и през всички години в миналото, със сигурност ще има обвинения срещу Русия във връзка с Украйна и предполагаема намеса в изборите в неназовани страни. Ще бъде подчертана и готовността на \"седморката\" да наказва Русия с нови и нови санкции, прогнозира \"Независимая газета\". Тръмп предлага Г-7 да стане Г-8 с Русия, Макрон го приема за сведение Междувременно президентът на Украйна Володимир Зеленски призова страните от ЕС да се обявят срещу включването на Русия в Г-7, информира \"Лента\". В реакцията на Москва след приказките за връщане на Русия в Г-7 прозира почти нескривано тържество в ураджийски дух, но същевременно и сдържаност, обобщава опозиционният \"Новая газета\". За руския политически елит членството в този клуб \"е на първо място знак за престиж, включително за вътрешно ползване. За да може Кремъл чрез медийните си аутлети да убеждава хората в Русия: ето, те се съобразяват с нас, нашият национален лидер е на равна нога с \"грандовете\", а колкото до международната изолация - това са все измислици на враждебната пропаганда\", обяснява всекидневникът. Ценното на Г-7 е, че тя премахва бюрократичните процедури и кара бюрокрацията да се фокусира върху реалната работа. Групата е неформална, съответно държавите членки имат само незначителни лостове за взаимно влияние, за да гарантират спазването на договореностите. Неспазването им може да доведе само до имиджови загуби. Решенията имат характер на политически ангажименти. Днешна Русия с нейните ценности и антизападна ориентация едва ли ще се впише хармонично в клуба, заключава \"Новая газета\". БТА Тръмп предлага Г-7 да стане Г-8 с Русия, Макрон го приема за сведение", "date": "2019.08.23", "title": "Ще се върне ли Русия в клуба на най-развитите страни"}
{"url": "https://clubz.bg/86929-kontrasreshta_na_vyrha_zaradi_nedovolstvoto_ot_kapitalizma", "text": "\"Няма да замълчим\": контрасрещата на Г-7, започнала в Ирун, Испания, и Андай, Франция, иска да бъде \"резонансна кутия\", където да отеква цялото недоволство срещу \"капитализма крепост\". Той е въплъщаван от Биариц, напълно заприличал на \"бункер\". Това се казва в материална Франс прес, цитиран от БТА. Около 200 души и десетки организации присъстваха на старта на тази сбирка анти Г-7 за тридневна размяна на мнения и дебати, преди важна демонстрация в събота, която ще поеме от Андай и ще се насочи към окупиране на обществени места в неделя, по-близо до Биариц. Според нея Еманюел Макрон е демонстрирал \"невъзмутим цинизъм\" като е поставил Г-7 под знака на борбата срещу неравенството, а в същото време \"убива всички механизми за солидарност\" и \"унищожава социалните права\". По алеите на Фикоба, големия парк за изложения в граничния испански град, току що е окачено знамето на \"селото на алтернативите\". Екологични, феминистки, синдикални и селскостопански организации поставят щандове, предлагат фланелки и литература, голяма част от която на баски. Близо до анархистите от Националната конфедерация на труда (CNT) привържениците на бойкота срещу Израел са издигнали палестински флаг. Асоциацията, която защитава връщане на баските затворници, е на видно място. По-нататък чучело на Еманюел Макрон държи табела \"президент на неравенството\". На микрофона \"жълти жилетки\" от Сен Назер, Западна Франция, обясняват причината за присъствието си, но подчертават, че не представляват движението. Подобно на хора от \"Женева, Бретан и другаде\", той се настанява в \"лагера\", специално устроен в Юрюн, близо до Андай, който може да побере 12 000 души. Толкова са хората, които организаторите очакват да се съберат на контрасрещата. Той смята, че \"да бъдеш тук, вече е победа\" за толкова различни движения, чиято обща точка е желанието за \"радикална социална промяна\". Преди началото на предвидените по програма стотина дебати и семинари, Оливие Безансно от френската Нова капиталистическа партия заклейми пред журналисти \"световния ред, въплътен карикатурно от своеобразна авторитарна Директория (аналогия с комитета, натоварен с изпълнителната власт във Франция в периода между 1795-1799 г. при Френската революция -б. пр.), който взема решения за по-голямата част от човечеството и води планетата към катастрофа\". \"Не искаме този свят, в който 26 милиардери притежават повече, отколкото 3,7 милиарда души!\", крещи бившият кандидат за президент. Докато 13 200 жандармеристи и полицаи охраняват събитието, Безансно обвинява президента Макрон, че на Г-7 \"прави същия залог\", както в кризата с \"жълтите жилетки\": \"стреми се да демонстрира сила, за да гарантира авторитета си\".  Организаторите повтарят неспирно, че се застъпват за ненасилие. През последните дни малки групи, основно от антифашисти и анархисти, напуснаха официалната платформа на контрасрещата, тъй като смятат, че е прекалено контролирана от държавата, за да изразят мнение извън тази рамка. Затова не е изключена появата на \"блек блокс\" анархисти (тактика, използвана от протестиращи, които носят черни дрехи, скиорски маски, шалове, слънчеви очила, мотоциклетни каски, за да крият лицето и самоличността си).", "date": "2019.08.23", "title": "Контрасреща на върха заради \"недоволството от капитализма\""}
{"url": "https://clubz.bg/86945-advokati_podkrepqt_izvyrshitelite_na_tejki_prestypleniq_da_lejat_do_grob", "text": "Жестокото убийство на дете в сливенското село Сотиря, заради което местните жители поискаха за убиеца Мартин Трифонов доживотен затвор без право на замяна, каквото е и най-тежкото наказание по закон, провокираха прокуратурата да излезе със \"законодателна инициатива\". Изеята е при направени самопризнания да не се пристъпва към съкратен процес, при който най-тежкото наказание става до 30 години лишаване от свобода. Говорителят на обвинението Румяна Арнаудова предлага това да става по усмотрение на наблюдаващия прокурор - т.е. той да дава становище кога производството да бъде съкратено, тоест да има опция за по-ниско наказание на база самопризнания, и кога не. Самият Трифонов призна за убийството на 7-годишното момиченце. Оказва се, тази идея се харесва на адвокатурата, но не и в частта, в която на обвинителите се дава подобно правомощие. Около това мнение се обединиха адвокатите Марин Марковски и Николай Кокинов (който бе градски прокурор на София в миналото). Двамата гостуваха в сутрешния блок на бТВ.  Мартин Трифонов признал всичко за убийството на 7-годишното дете И Марковски, и Кокинов се обявиха \"за\" доживотната присъда \"лишаване от свобода\", но при изрично разписани в законите текстове за какви престъпления няма да се прилага съкратеното производство. А не по решение на прокуратурата за всеки отделен случай. И призова съкратеното производство да се прилага при определени престъпления - законодателят да опише конкретно категориите престъпления, а не прокурорът да решава това. На същото мнение е и Кокинов. Кокинов припомни, че в миналото е имало такива текстове в наказателните закони, но с промяната им подсъдимите, признали се за виновни, вече могат да се възползват от съкратената процедура и съответно намалена присъда. ", "date": "2019.08.23", "title": "Адвокати подкрепят: извършителите на тежки престъпления да лежат \"до гроб\""}
{"url": "https://clubz.bg/86949-italianec_e_pyrviqt_sypernik_na_grigor_dimitrov_na_us_open", "text": "Григор Димитров ще стартира на Откритото първенство на САЩ с мач срещу италианския ветеран Андреас Сепи, отреди жребият. Двамата не са се срещали никога досега, а в момента заемат съседни позиции в ранглистата - 35-годишният Сепи е 77-и, а Димитров - 78-и. Ако преодолее италианеца, българинът ще играе във втори кръг с поставения под №12 хърватин Борна Борич или квалификант. Евентуален съперник на първата ни ракета в третия е Милош Раонич. През миналата година Димитров отпадна още на старта след загуба от Стан Вавринка, така той няма точки за защитаване. Сепи пък победи Сам Куери, след което загуби от Денис Шаповалов. Водачът в схемата и шампион Новак Джокович започва срещу испанеца Роберто Карбайес Баена, а вторият поставен Рафел Надал - срещу австралиеца Джон Милман. Сред възможните съперници на Рафа нататък са Александър Зверев, Стефанос Циципас, Доминик Тийм... Роджър Федерер попада в половината на Джокович и двубой между двамата е възможен на полуфинал. Фаза по-рано Новак може да се изправи на Данийл Медведев, който тази година вече два пъти го надви, а в неделя стана №1 в Синсинати. Федерер играе първо с квалификант, а по-нататък като най-сериозен опонент се очертава Кей Нишикори.  При жените има много интересен сблъсък още на старта - Серина Уилямс срещу Мария Шарапова. Двете не са играли от 2016 г. в Австралия. Българката Изабелла Шиникова преодоля две съпернички в квалификациите и е само на крачка от основната схема.", "date": "2019.08.23", "title": "Италианец е първият съперник на Григор Димитров на US Open"}
{"url": "https://clubz.bg/86940-nad_550_ucheni_obviniha_kremyl_v_represii_sreshtu_protestirashtite", "text": "Над 550 руски учени и академици обвиниха Кремъл, че води кампания на репресии срещу активисти, организирали някои от най-големите антиправителствени протести в Русия от години насам, предаде Ройтерс. В отворено писмо учените искат да се прекратят делата срещу повече от дузина активисти, които могат да получат до осем години затвор заради, както твърди полицията, масови размирици по време на неотдавнашен протест срещу отказа да се допуснат опозиционни кандидати до участие в местните избори в Москва. Призоваваме хората, които управляват държавния апарат, да спрат това юридическо произволие, да сложат край на политическата репресия и да започнат да спазват стриктно конституционните норми, се казва в отвореното писмо на учените, публикувано онлайн от научното издание \"Троицки\". Макрон: Дайте свобода на протестите. Путин: Не искаме като тези на жълтите жилетки С безпокойство гледаме как отхвърлянето на лъжите в Русия се превръща в наказуемо криминално деяние и как политическите репресии са придружени от повдигане на абсурдни обвинения, особено тези касаещи масови размирици и външна намеса, се допълва в отвореното писмо. На митингите на опозицията за кратко бяха задържани над 2000 души. Почти целият антураж на опозиционния лидер Алексей Навални получи кратки присъди. Руският президент Владимир Путин защити забраната, наложена на опозиционни кандидати да участват в изборите, като каза, че те са фалшифицирали подписи в подкрепа на кандидатурите си. Той каза също, че онези, които нарушават руските закони за протестите трябва да бъдат държани отговорни.", "date": "2019.08.23", "title": "Над 550 учени обвиниха Кремъл в репресии срещу протестиращите"}
{"url": "https://clubz.bg/86942-otkrivat_rudnik_za_dobiv_na_zlato_kraj_krumovgrad", "text": "Председателят на парламента Цвета Караянчева ще открие първия у нас новоразработен рудник за добив на злато за последните 40 години край Крумовград. Инвестицията е на частна компания, която изгради изцяло мината и съпътстващите съоръжения, съобщава БНР. Реалната експлоатация на рудника Ада тепе започна през юли, а няколко седмици по-късно бяха произведени първите количества златен концентрат. Очаква се на церемонията да присъства премиерът Бойко Борисов. На хълма Ада тепе вече работят всички минни съоръжения. Рудата се добива по открит способ, а годишната преработка е 800 000 тона. За извличане на златото не се използват цианиди. В рудника работят 238 души, над 90 на сто от тях са местни хора. Част от работниците в мината се върнаха от чужбина.  \n\t„Стана така, че кандидатствах, приеха ме на работа. Тези пари, които се взимат във Франция, излиза груба сметка 700-750 евро, което и в България се взима“, каза Ремджай, който дълги години е бил във Франция. Инвестициите в промишлеността оживиха Крумовград. Увеличено е търсенето на жилища, има нови магазини и заведения, казва кметът Себихан Мехмед. \n\t„Наемите са добри за Община Крумовград и за Крумовград. Всички тези местни хора се хранят и пребивават на територията на Крумовград, а това захрани местните търговци много“. Очаква се добивът на злато от Ада тепе да продължи около 10 години, но изградените там мощности ще продължат да работят.", "date": "2019.08.23", "title": "Откриват рудник за добив на злато край Крумовград"}
{"url": "https://clubz.bg/86950-pusnaha_navalni_sled_30_dni_v_zatvora", "text": "Лидерът на руската опозиция Алексей Навални бе освободен днес след 30 дни в затвора, предаде Франс прес. Навални бе вкаран в затвора заради нарушения на законодателството за демонстрациите. Опозиционерът излезе от затвора усмихнат и облечен в суичър и спортен панталон и със сак на рамене, както се вижда на две снимки, качени в Туитър от говорителката му Кира Ярмиш. Отново и отново: обиск в студиото на Навални и арести Веднага след освобождаването си Навални разкритикува пред журналисти действията на властите на демонстрациите в Москва през последните седмици, които според него имат за цел да уплашат опозицията. Навални увери, че протестното движение ще се разраства и властите ще съжаляват за стореното.", "date": "2019.08.23", "title": "Пуснаха Навални след 30 дни в затвора"}
{"url": "https://clubz.bg/86939-phenqn_pompeo_e_otrovnoto_rastenie_na_amerikanskata_diplomaciq", "text": "Севернокорейският министър на външните работи И Йон-хо нарече американския държавен секретар Майк Помпео \"отровното растение на американската дипломация\", което вреди на усилията за рестартиране на двустранните разговори по севернокорейската ядрена програма, предаде Асошиейтед прес, цитирана от БТА. Министърът изрази това мнение като протест срещу наскорошно изявление на Помпео, че Вашингтон ще запази санкциите срещу Северна Корея, докато тя се денуклеаризира. Северна Корея: Ще ги накараме да си платят Дипломат номер едно на Пхенян каза, че Северна Корея е готова да разбие на пух и прах абсурдната мечта на САЩ, че санкциите ще предизвикат промяна в страната.  Министърът допълни, че Пхенян е готов едновременно и за диалог и за конфронтация със САЩ, предаде Ройтерс. По адрес на Помпео той заяви, че той \"хвърлял тъмна сянка върху двустранните разговори и че бил по-заинтересован от собствените си политически амбиции, отколкото от настоящата американска външна политика\".", "date": "2019.08.23", "title": "Пхенян: Помпео е \"отровното растение на американската дипломация\""}
