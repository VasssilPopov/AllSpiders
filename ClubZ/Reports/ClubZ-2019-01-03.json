{"url": "http://clubz.bg/77847-plovdiv_razdava_odeqla_za_starta_na_evropejska_stolica_na_kulturata", "text": "Ремонтът на централния площад в Пловдив, който се очакваше да е готов, за да може градът да посрещне без \"разкопки\" статута си на Европейска столица на културата за 2019 г., не е точно закъснял. Това се разбра от думите на кмета на града Иван Тотев (ГЕРБ) пред БНТ. По-рано министърът на културата Боил Банов сам призна пред бТВ, че има проекти под тепетата, които няма да бъдат реализирани навреме за събитията през годината и именно площадът е един от примерите. Градоначалникът обаче даде да се разбере, че концепцията за реконструкция тече от 2012 г., а срокът бил края на управленския мандат на местната власт. Тоест есента на 2019-а. Въпреки това обаче отговорността за разкопаното състояние на площада в центъра на града основно падала върху обжалванията на решения на общината. А и още от 70-те години на миналия век имало грешки в проектирането.  Признание: Пловдив няма да се справи с проекти за столица на културата Тотев отговори и на критиките, че запади изграждането на сцената за откриването на Европейска столица на културата на 12 януари главни пътни артерии в града са блокирани и това създава проблеми на гражданите. Според кмета обаче именно избраното място е единственото подходящо за въпросното съоръжение, високо около 30 метра с кула и светлини. А и локацията му е достатъчно удобна, за да се вижда сцената, а след това хората да се придвижат към други събития от деня, посветени на домакинството.  Пловдив очаква около 50 000 зрители на концерта, който предстои, а заради ниските температури през януари общината е подсигурила по 20 000 одеяла и шалове с лого, които ще се раздават на хората и ще им останат за спомен. Градоначалникът обяви, че няма да има за всички, но кметството ще разположи и пунктове за топли напитки. Масови оставки в \"Пловдив 2019\", отговаряща за Европейска столица на културата Според Иван Тотев нямат основания и притеснения, че Пловдив няма достатъчно зали и пространства, за да посрещне ролята си на Европейска столица на културата. По думите му всички 300 проекта и събития от културния календар са били одобрявани заедно с локацията на провеждането им. Той обяви и най-интересните събития от първите дни - изложба за тютюневата индустрия в Тютюневите складове и изложба с оригинални фрагменти от Берлинската стена на площад \"Римски стадион\" - като една от тези части ще остане в града. Според кмета на Пловдив икономическият ефект от това домакинство ще продължи няколко години. Като други странични ефекти той посочи, че Пловдив е станал по-предпочитано място за живот, а общината се е научила как се работи с култура. Масови оставки в \"Пловдив 2019\", отговаряща за Европейска столица на културата", "date": "2019.01.03", "title": "Пловдив раздава одеяла за старта на Европейска столица на културата"}
{"url": "http://clubz.bg/77825-radev_i_borisov_dve_psevdoistini_za_bylgariq", "text": "В навечерието на 2019 г. Румен Радев въведе нов жанр в президентските новогодишни обръщения към нацията. Този жанр може да бъде наречен “погребално-поздравителен адрес”. Иновацията носи не малки позитиви, като повечето от тях се свеждат до краткостта на изявлението – то беше само три минути. От съдържателна гледна точка обаче това изявление представляваше амалгама от неща, които са наглед несъвместими. От една страна в него имаше някои от обичайните пожелания за здраве, успех и задружност на нацията. А от друга - констатации, че положението на българската демокрация е от критично до безнадеждно и че тя няма да изкара дълго без някаква радикална трансформация. А е възможно дори вече да се е споминала и да се нуждае от цялостно възкресение. От гледна точка на Радев тези лица са ясни и се намират основно в ГЕРБ и някои техни предшественици. По-малко ясна е алтернативата, която, според президента, чудодейно би спасила българското демократично управление от ерозия и кончина. Той е загатвал, че “визията” на БСП може да бъде такава алтернатива, но също така е намеквал, че има сериозни основания за съмнения в политическите послания на “столетницата”. Дори през изминалата година полусериозно се обсъждаше дали президентът няма да прави собствена формация заради напрежения между него и “Позитано”. Румен Радев: Примирихме се със застоя и безвремието (ВИДЕО) Основният въпрос, който погребално-поздравителният адрес повдига, обаче е друг: този адрес е симптом за радикализацията на българската политика и за трайното увреждане на политическото въображение на “основните партии”. По принцип тези основни, системни партии трябва да споделят много общи ценности и да се разминават само по ограничен кръг въпроси. Днес обаче нещата са различни – опонентите виждат в другия екзистенциална опасност, някакъв вид рак, който трябва хирургически да бъде отстранен от политиката.    И наистина, когато констатацията ти е, че изминалата година е била “на корупционни скандали и ерозия на демократичните права и институции”, че проблемите са били отсрочвани, но не и решавани\" и че сме се примирили “със застоя и безвремието, с липсата на цели и реформи”, очевидно е, че е нужна не просто смяна на отделни политики, а радикална трансформация най-малко чрез цялостна смяна на караула във вътрешен и външен план. Може би затова в трите си минути Радев не намери място дори за една дума за Европейския съюз (да не говорим за НАТО): явно спрямо тях той е възприел принципа за покойника – или добро, или нищо. Борисов за 2019 г.: Рекордно голям бюджет с ръст на БВП, пенсии и заплати И речта на президента, и отговорът на премиера могат да бъдат просто пропуснати като част от политическата риторика. Каквото повикало, такова се и обадило. Речта на Радев може да мине просто като проява на лош вкус, а отговорът на Борисов – като рециклиране на ПР образа му на инфраструктурен строител с национални и международни амбиции. Но проблемът с тези две говорения – радикално негативното на Радев и радикално позитивното на Борисов – е, че истината не е между тях, а отвъд тях. Имаме два  процеса, които определят събитията в страната. Първо, през последните две десетилетия Българияизживява безпрецедентен по рода си икономически възход основно заради позитивите от членството си в ЕС. Второ, България пропусна да се възползва пълноценно и максимално от шансовете, които получи, защото създаде корупционно-захващащ модел на управление, потискащ и пречещ както на местната предприемаческа инициатива, така и на чуждестранните инвестиции. С радикалния си негативизъм Радев рискува да изгори юргана, заради охранените бълхи, захванали държавността. С радикалния си труженически позитивизъм пък Борисов нормализира въпросните паразити като необходима част от политическия пейзаж. Задачата на здравия разум не е да “балансира” между президент и премиер като изгори половината юрган и се отърве от половината нелегитимни негови обитатели. Нужна е точна диагноза във формулировката на проблема и смели идеи за решаването му. В новогодишните послания всъщност отсъстваха и двете. Борисов за 2019 г.: Рекордно голям бюджет с ръст на БВП, пенсии и заплати", "date": "2019.01.03", "title": "Радев и Борисов: две псевдоистини за България"}
{"url": "http://clubz.bg/77826-pyrviqt_bitcoin_izkopan_predi_10_godini", "text": "Точно преди 10 години - на 3 януари 2009 г - Сатоши Накамото \"изкопава\" първият Bitcoin и дава началото на първата наистина голяма децентрализирана криптовалута. След като приключва първият блок биткойни, Накамото има 50 от тях. През 2009 г. те не струват и стотинка. Днес можат да бъдат продадени за над 200 000 долара. Лош старт за биткойн в 2018 година Първите дигитални \"монети\" се копаят лесно и дори съвсем обикновен потребителски процесор е способен да \"копае\". Копаенето създава биткойни и проверява старите. По този начин, потребителите печелят от биткойн, поддържайки системата. С течение на времето обаче математическите задачи, необходими за генерирането на нови биткойни, стават все по-усложнени, което и забавя тяхното създаване.  Големият биткойн обир Днес са нужни скъпи специализирани компютри, включени към евтин ток и с прекрасно охлаждане. Цялата система Bitcoin използва повече електричество от някои държави.  Самите Bitcoin са лимитиран брой - около 21 милиона. От една страна, вече са изкопани 80% от тях. От друга, процесът става толкова труден, че според някои изчисления, откриването на всички ще отнеме още около век. Краят на Bitcoin или временно сътресение? 1 биткойн днес е 3374 евро, 6599 лева или 3836 долара. Това обаче не е най-високата му стойност - на 17 декември 2017 г, в пика на бума на криптовалутите, биткойн достигна 19 783 долара. Bitcoin се срина с 29% след отлагане на ъпгрейд Въпреки краха, който някои анализатори определиха като сриваща се финансова пирамида, Bitcoin оцеля и се стабилизира, а употребата му става все по-популярна онлайн. Множество други криптовалути също влязоха в употреба, вдъхновени от него. Големият биткойн обир Краят на Bitcoin или временно сътресение? Bitcoin се срина с 29% след отлагане на ъпгрейд", "date": "2019.01.03", "title": "Първият Bitcoin - \"изкопан\" преди 10 години"}
{"url": "http://clubz.bg/77840-kulturnoto_sybitie_na_2018_a_%E2%80%9Ekoncertgebau%E2%80%9C_v_ndk", "text": "Концертът на Кралския Концертгебау оркестър – Амстердам в София бе избран за „Културно събитие на 2018 година“. Гастролът на една от най-елитните в света музикални институции на 30 юни 2018-а в зала 1 на НДК получи най-много гласове от читателите на „Площад Славейков“. Концертът със солист виртуозният български цигулар Веско Пантелеев-Ешкенази оглави класацията с 28%. Само с 45 гласа след победителя, второто място зае концертното турне на Александрина Пендачанска „Това съм аз“. Музикално е и събитието, спечелило бронза: турнето „Пътешествие на светлината“ на Хора на слепите „Акад. Петко Стайнов“ в Австрия. През 2017-а най-много гласове събра филмът на Виктор Божинов „Възвишение“, а през 2016-а – инсталацията „Плаващите кейове“ на Кристо. Тази година читателите на „Площад Славейков“ гласуваха за „Културно събитие“ от 1 ноември до края на 2018-а. Номинации за най-вълнущо присъствие на българската културна сцена (или на българин на световната арт сцена) получиха 27 прояви. „Концертгебау“ поведе още в първите дни на гласуването, но имаше периоди, в които бе задминаван от Александрина Пендачанска – и докрая състезанието между първия и втория бе силно оспорвано. В крайна сметка във финалната десетка се наредиха три музикални събития (вече споменатите), два спектакъла (на Пловдивския театър и на „199“), две книги (на Елин Рахнев и на Георги Господинов) два арт пърформанса (на Теодор Ушев и на Кристо) и един кинофестивал („Синелибри“). Тези десет събития събраха най-много гласове, но сред най-ярките прояви в културата на 2018-а имаше и още редица значими актове на изкуство: изложбата с картини от колекцията на Луис Басат в Националната галерия; концертът на Максим Венгеров със Софийска филхармония; Симфония № 8 от Малер за закриването на европредседателството в НДК; турнето на Софийската опера в Япония; романът „Балканска рапсодия“ на Мария Касимова; стихосбирката „Седем стихотворения (с) биографии“ на Мирела Иванова; изложбата на Хубен Черкелов в Музея за съвременно изкуство „Софийски Арсенал“; филмът на Милко Лазаров „А̀га“; концертът на Вадим Репин със Софийската филхармония; изложбата на Съюза на колекционерите на „Шипка“ 6; спектакълът „Бащата“, постановка на Диана Добрева, Народен театър; сборникът с разкази „Кедер“ на Йорданка Белева; Антологията за деца „1943“; сборникът с разкази „Като пристигнеш, обади се“ на Кристин Димитрова; Филмовият фестивал „Киномания“; Коледният панаир на книгата в НДК; краят на враждата между Милен Русков и Георги Господинов. Немалко от събитията не получиха много гласове в класацията поради появата си след началото на гласуването. Такива бяха случаите с две от най-мащабните прояви в културата на 2018-а: „Киномания“ (с начало 15 ноември) и Коледния панаир на книгата в НДК (започнал на 11 декември). Причина за това е ограничението в гласуването, въведено, за да намалим възможностите за манипулации – от един компютър можеше да се гласува само веднъж: за пет предложения в „Културно събитие на годината“ и за пет за „Некултурно събитие на годината“. Имаше прояви, които породиха широк обществен дебат и в някои моменти успяха да засенчат дори политическите и криминалните новини. Ако класацията бе за най-разгорещено обсъжданото събитие в културата на 2018-а, спорът за първото място вероятно би бил между вечерята-пърформанс на Ода Жон в Националната галерия и Бронзовата къща. Но в класацията „Културно събитие на годината“ и двете не получиха достатъчно гласове, за да влязат в челната десетка. Бронзовата къща обаче остана дълго в другата класация на „Площад Славейков“ – „Некултурно събитие на годината“. Там в гласуването „поведе“ изложбата на депутата Вежди Рашидов в Лондон, платена с £20 хил. от българската държава (25% от гласувалите). И също като в „Културно събитие на годината“, и тук имаше претендент с шансове за първото място – ремонтите в центъра на София. Редно е да споменем и останалите „достойни“ кандидати за най-некултурно присъствие в културата на 2018-а – обществените реакции от техните прояви със сигурност са отрезвили извършителите им, а и може би ще подействат превантивно за подобни постъпки в бъдеще. Номинации за некултурно събитие на 2018-а получиха: Кеворк Кеворкян с наградата на СБЖ за цялостен принос в журналистиката; писателят Антон Дончев с позицията си на пиар в строителната компания „Трейс Груп“; проф. Владко Мурдаров с плагиаствата от чужди преводи от немски език; актрисата Цветана Манева с участието си в клип на Азис; Бронзовата къща; Иван Гранитски и Боян Ангелов с „похода“ срещу „фаготистите на джендър-идеологията“; кметът Иван Тотев с инициативата „Клане на прасе“ на градския площад в Пловдив. 1. Концертът на „Концертгебау“ с Веско Ешкенази в НДК 2. Концертното турне на Александрина Пендачанска „Това съм аз“ 3. Турнето „Пътешествие на светлината“ на Хора на слепите „Акад. Петко Стайнов“ в Австрия 4. Спектакълът „Дебелянов и ангелите“, постановка на Диана Добрева, Драматичен театър – Пловдив 5. Стихосбирката „Зелда“ на Елин Рахнев 6. Изложбата на Теодор Ушев „Като в тъмно огледало“ в Софийска градска галерия 7. Моноспектакълът на Ива Тодорова „Приятно ми е, Ива!“, Театър „199“ 8. Книгата „Всичките наши тела“ на Георги Господинов 9. Кино-литературният фестивал „Синелибри“ 10. Инсталацията „Мастаба“ на Кристо в Лондон 1. Изложбата на Вежди Рашидов в Лондон, платена с £20 хил. от българската държава 2. Ремонтите в центъра на София 3. Графитите в Япония на служители на Софийска опера 4. Безразличието на властта към проблемите на музикантите от БНР 5. Пожарът в Царските конюшни", "date": "2019.01.03", "title": "Културното събитие на 2018-а: „Концертгебау“ в НДК"}
{"url": "http://clubz.bg/77837-evroto_na_20_godini_edin_nepylen_uspeh", "text": "Общата европейска валута, създадена официално на 1 януари 2019 г., изигра своята роля на щит срещу финансовата криза и за стабилизиране на цените. Недостатъчното изравняване между икономиките от еврозоната обаче изважда на показ крехкостта на една недовършена конструкция: по-конкретно липсата на общ бюджет и на истински банков съюз и капиталови пазари. Еврото навърши 20 години и оцеля. Колко ли пъти му предсказваха провал и разпад още при неговото раждане, по време на финансовата криза и кризата със суверенните дългове. По случай 10-ата годишнина от пускането на еврото в обращение тя отбеляза, че единната валута е изиграла по забележителен начин своята роля на \"щит от калена стомана срещу финансовата криза\", спестявайки на \"главните действащи лица от еврозоната опустошителните валутни бури, които бяха нещо обичайно за тях преди нейното създаване\". Стабилност и просперитет са двете предимства, изтъквани от Европейската централна банка (ЕЦБ), която отпразнува на 1 януари 20-ата годишнина от създаването на паричната единица евро, от фиксирането на обменните курсове между валутите на 11-те държави, участвали в неговото създаване. И ако стабилността е оспорвана рядко, то просперитетът, създаден от еврото, невинаги е забелязван от хората. Единната валута набра скорост, тя е използвана всекидневно от 340 милиона европейци в 19 страни, и въпреки критиките на привържениците на националния суверенитет, е необикновено популярна: според резултатите от проучване на Евробарометър, проведено през октомври и публикувано през ноември, 74% от жителите на еврозоната смятат, че единната валута е нещо добро за Европа - най-високото равнище от 2004 г. 64%, исторически рекорд, считат, че еврото е добро за страната им, а 25% са на обратното мнение, че общата валута е изиграла отрицателна роля. Във Франция делът на одобряващите еврото е малко по-нисък - 59% - и е намалял от миналата година. Заедно с Италия тя е една от страните, където някои обвиняват общата валута за икономическите трудности, най-вече за липсата на конкурентоспособност в промишлеността. Подкрепата за еврото е най-висока в Ирландия (85%), Люксембург (80%) и Австрия (76%).  Въпреки усещането за повишаване на цените, предизвикано от въвеждането на еврото, успехът на общата валута е, че предотврати завръщането на инфлацията, която се отразяваше негативно на покупателната способност на домакинствата. От 1 януари 1999 г. годишната инфлация е средно 1,7%, \"т. е. на по-ниско равнище от средните, регистрирани през 70-те, 80-те и 90-те години на миналия век, в отделните страни от еврозоната преди присъединяването им\" към нея, подчертава ЕЦБ. Поддържаше ли еврото икономическия растеж на еврозоната или го възпрепятстваше заради прословутите критерии от Маастрихт, които са толкова ограничителни? Тази тема е обект на дебати, но въпреки това фактът, че общата валута сложи край на рисковете от конкурентни девалвации, е неоспорима придобивка. ЕЦБ от своя страна изтъква, че брутният вътрешен продукт (БВП) на ЕС на глава от населението би бил \"днес вероятно с 20% по-нисък, ако не бе имало никаква интеграция след Втората световна война\" и че еврозоната е на второ място сред водещите икономики в света по БВП на глава от населението. Разликите между икономиките на отделните държави от групата обаче се увеличиха, особено между Германия, от една страна, и Франция и Италия, от друга. Жителите на Люксембург се радват на най-висок стандарт на живот, по покупателна способност, изчислена от Евростат, германците са на шесто място, французите - на единадесето, а италианците - на дванадесето. Правилата за бюджетна правоверност сами по себе си не позволиха изравняването на икономики, които са много различни по промишлено развитие. Въпреки че председателят на Европейската комисия Жан-Клод Юнкер заяви, че \"еврото донесе просперитет и защита на нашите граждани\", председателят на Европейския парламент Антонио Таяни подчерта, че са необходими още усилия (и по-конкретно изграждането на един истински политически, финансов и бюджетен съюз). Най-голямата слабост на общата валута безспорно е нейната недовършена конструкция, въпреки че отказът на държавите от паричен суверенитет сам по себе си вече е една революция. Различните европейски лидери са съгласни: икономическият и паричен съюз трябва да бъде довършен, което минава през доизграждането на банковия съюз и този на капиталовите пазари, но и през установяването на истинска бюджетна солидарност, с други думи, бюджет на еврозоната - проект, защитаван пламенно от председателя на Европейската комисия и от френския президент Еманюел Макрон, но получил доста хладна подкрепа от германския канцлер Ангела Меркел. Проектът е поддържан също от левицата и особено от френските евродепутати социалисти и радикали. Докладът на французойката Перванш Берес от групата на Прогресивния алианс на социалистите и демократите в Европейския парламент подкрепя по този начин създаването на Европейски механизъм за стабилизиране на инвестициите, защитаван от Комисията (финансова помощ под формата на заеми за държава членка в затруднено положение, гарантирани от бюджета на ЕС), но включвайки клауза за \"плащане на социалните помощи на безработните в страните, които понасят асиметричен шок\". В речта си за състоянието на Съюза през септември 2018 г. Жан-Клод Юнкер обяви, че \"трябва да бъде направено повече, за да може общата валута да поеме пълната си роля на международната сцена\". Да, еврото вече е втората най-използвана валута в света, като 60 страни са вързали своята парична единица към него по един или друг начин. Тежестта му на валутните пазари обаче е намаляла, според статистика (от 2016 г.) на Банката за международни разплащания Ако на еврозоната се пада дял от 12% от световния БВП, то 36% от международните трансакции миналата година са били фактурирани или извършени в евро. Само 20% от международните резерви на чуждестранните централни банки са в евро - много далеч зад долара (60%), въпреки че никоя друга валута не надхвърля 5%. След кризата със суверенните дългове централните банки, по-специално на нововъзвикващите пазарни икономики, проявяват склонност да диверсифицират валутните си резерви. За да засили международната роля на еврото, Европейската комисия обяви в началото на декември обществена консултация и поредица от мерки, целящи по-конкретно да стимулират представителите на някои стратегически сектори като енергетиката да се разплащат в евро, въпреки че 85% от енергията в ЕС е фактурирана в долари. Тя също така ще проведе проучване сред заинтересованите страни, за да установи как да увеличи използването на еврото в търговията със суровини (селскостопански продукти, метали и полезни изкопаеми), транспортния сектор (производството на самолети, влакове и кораби) и на финансовите пазари.", "date": "2019.01.03", "title": "Еврото на 20 години - един непълен успех"}
{"url": "http://clubz.bg/77845-ruski_sajt_vzrivyt_v_magnitogorsk_moje_da_e_delo_na_teroristi", "text": "Руски уебсайт твърди, че взривът, който разруши част от жилищен блок в руския град Магнитогорск, убивайки 39 души, може да е бил терористично нападение. Официалната версия на властите е, че той се дължи на повреда в газовата инсталация. Позовавайки се на един неназован източник, сайтът Znak.com съобщава, че силите за сигурност са убили четирима заподозрени терористи, които са оказали въоръжена съпротива при операция за задържането им. Един от тях, със средноазиатска външност, е бил наемател в долните етажи на взривения вход. Записи от охранителни камери са го заснели да напуска злополучната сграда малко преди експлозията на 31 декември м.г. Последвала спешна полицейска проверка на оживените обществени места в града, в резултат на която силите на реда открили взривно устройство в търговски център, което не избухнало. Прикрепен към него мобилен телефон насочил властите към предполагаемите атентатори. Те влезли в престрелка с полицията, която ги обсадила в микробус, който те ползвали. При сблъсъка трима от тях били убити, а колата им се взривила. Четвъртият бил убит по-късно при преследването. До момента няма официално потвърждение или коментари по публикацията. Руското министерство на извънредните ситуации обяви край на спасителната операция в Магнитогорск в четвъртък.", "date": "2019.01.03", "title": "Руски сайт: Взривът в Магнитогорск може да е дело на терористи"}
{"url": "http://clubz.bg/77842-turski_student_ubi_prepodavatelka_hvanala_go_da_prepisva", "text": "Докторантка в турски университет беше убита на 2 януари от разгневен студент, когото тя хванала да преписва по време на изпит, съобщава \"Хюриет дейли\". Студентът от университета \"Чанкая\" Исмаил Х. първо наръгал с нож преподавателката си Черен Дамар Шенел, а след това я и застрелял. Въпреки усилията на парамедиците тя починала от раните си. Студентът е арестуван. Според полицията задържаният е използвал оръжието на баща си, пенсиониран офицер от полицията. Тече разследване. Всички изпити в университета бяха отложени с един ден, а в правния факултет - за три дни. От прокуратурата на Анкара съобщиха, че са започнали разследване и на друг студент, който похвалил убийството и изразил надежда, че то ще се отрази добре на изпитите.", "date": "2019.01.03", "title": "Турски студент уби преподавателка, хванала го да преписва"}
{"url": "http://clubz.bg/77844-sagata_mladost_veche_e_v_syda_v_strasburg", "text": "Казусът \"Младост\" вече е на вниманието на Eвpoпeйcĸия cъд пo пpaвaтa нa чoвeĸa, съобщи правният сайт  , позовавайки се на свои източници. Жaлбитe нa бившата кметица на столичния район Дecиcлaвa Ивaнчeвa и заместничката й Билянa Πeтpoвa зa дpacтични нapyшeния нa чoвeшĸитe пpaвa ca изпpaтeни в Страсбург. Документите са с внушителен обем от страници и са подготвени в oфиca нa ĸaнтopaтa „Caвoвa и cиe“ в Πpaгa oт мeждyнapoдeн eĸип c yчacтиeтo нa вoдeщи cпeциaлиcти пo въпpocитe нa зaщитaтa нa чoвeшĸитe пpaвa. Десислава Иванчева и заместничката й вече са вкъщи. Под арест B жaлбитe ce изтъĸвaт нapyшeния нa няĸoлĸo тeĸcтa oт конвенцията за защита на правата на човека - члeн 3 (зaбpaнa нa изтeзaниятa), члeн 5 (пpaвo нa cвoбoдa и cигypнocт), члeн 8 (пpaвo нa зaчитaнe нa личния и ceмeeн живoт), члeн 13 (пpaвo нa eфeĸтивни cpeдcтвa зa зaщитa). Оплакванията на Иванчева и Петрова са свързани най-вече с yпpaжнeнo нacилиe cpeщy тях пo вpeмe нa показния им apecт нacpeд цeнтъpa нa Coфия и нeпocpeдcтвeнo cлeд нeгo пpи пъpвитe пpoцecyaлнo-cлeдcтвeни дeйcтвия. Имeннo yпpaжнeнoтo физичecĸo нacилиe, yнизитeлнoтo oтнoшeниe и пpeĸoмepнaтa и нeoпpaвдaнa пpинyдa пo вpeмe нa apecтa пpeдcтaвлявaт гpyбo нapyшeниe нa чл. 3 oт EKΠЧ, ce coчи в документите. Πoдoбaвaщo мяcтo в материалите, пратени в Страсбург, е обърнато и на ycлoвиятa в apecтaнтcĸитe ĸилии, където двете обвиняеми в подкуп прекараха 7 месеца. Има и част за съдебната сага с мерките за неотклонение на Иванчева и Петрова. Проверка: Иванчева и Петрова са върнати в ареста в нарушение на закона Бившата кметица на \"Младост\", заместничката й обвиняемият в качеството му на посредник бивш кмет на района Петко Дюлгеров бяха пуснати под домашен арест в края на 2018 г. Прокуратурата очаквано протестира, сега се очаква решението на Апелативния специализиран съд. То ще бъде взето на закрито заседание, въпреки настояването на защитата за обратното. Πpoĸypopcĸият пpoтecт cpeщy по-леката мярка за неотклонение на тримата e paзпpeдeлeн нa втopи cъcтaв нa aпeлaтивният cпeцcъд, нaчeлo нa ĸoйтo e зaм.-пpeдceдaтeлят Beceлинa Bълeвa. Toвa бe и cъcтaвът, ĸoйтo в paмĸитe нa чacoвe cпpя пycĸaнeтo нa Ивaнчeвa и Πeтpoвa нa 16 нoeмвpи и ce мoтивиpa c нeпълeн пpoтoĸoл oт дoлния cъд, a нa 6 дeĸeмвpи oтĸpи дpyги ocнoвaния зa ocтaвянeтo нa двeтe жeни в ĸилиятa.  Проверка: Иванчева и Петрова са върнати в ареста в нарушение на закона", "date": "2019.01.03", "title": "Сагата \"Младост\" вече е в Съда в Страсбург"}
{"url": "http://clubz.bg/77839-zashto_svetyt_ima_nujda_amerika_i_kitaj_da_se_razbirat", "text": "В САЩ подкрепата за отношения на сътрудничество с Китай бързо се изпарява. Все повече чувам оплаквания от бизнес лидери за структурни търговски проблеми. Военните са обезпокоени от агресивните геополитически ходове на Пекин. Влиятелни гласове и в двете политически партии използват все по-конфронтационен език. Тези основателни опасения водят към омагьосан кръг, в който всяко следващо негативно развитие още повече отравя и без това плиткия резервоар от добронамереност. Новият шеф на Пентагона: Китай, Китай, Китай Тази порочна цикличност трябва да бъде преодоляна. Деловите кръгове, политическите анализатори и медиите в САЩ трябва да създават климат, който да насърчава овластените чрез избори официални лица да се стремят към конструктивни отношения. Същото важи и за Китай, макар че там политическата система е различна. Лидерите и в двете страни трябва да признаят нашия императивен собствен интерес да работим заедно по изключително важните транснационални проблеми, и особено по двете смъртоносни заплахи, надвиснали над живота на планетата - ядрените оръжия и климатичните промени.  Нито една страна не може сама да се справя с тези заплахи, а съществуващите международни институции се оказват неадекватни. Най-добрият шанс за успешно справяне с тези належащи въпроси, както и с други транснационални проблеми като пандемиите, тероризма и киберсигурността, е двете най-мощни световни икономики да станат катализатори на глобални действия.  В разговор, на който неотдавна бях медиатор в Съвета за външни отношения, китайският външен министър Ван И засегна тази тема и отбеляза, че \"историята ще запомни онези, които поемат водачеството в мъглата\". Канада в менгемето САЩ-Китай Най-сигурният начин това да се случи това е да изградим конструктивни отношения между нашите две страни. В противен случай е наложително да оставим настрана нашите различия, за да се справим с тези две екзистенциални предизвикателства.  Двете най-големи икономики - Съединените щати и Китай, могат да зададат тон за глобални усилия срещу изменението на климата, като инвестират в технологии за чиста енергия, приемат строги правила за опазване на околната среда и насърчават своите търговски партньори да направят същото. (Разбира се, сегашното правителство не приема реалността на изменението на климата, но се надяваме, че бъдещите правителства ще признаят необходимостта от неотложни действия). Необходимо е също така сътрудничество за справяне с разпространението или възможното използване на ядрени оръжия. Продължаващото разработване от Северна Корея на разпадащи се ядрени материали и ракети е явно нарушение на неотдавнашното й споразумение със САЩ. А и не само Северна Корея поражда такива опасения. Пакистан например има слабо правителство и несигурен контрол върху своя ядрен арсенал. Тръмп се похвали с голям напредък в търговските преговори с Китай Човешката история е низ от чести конфликти. Ако не вярвате, че човешката природа може да се промени, има сериозен риск ядрените оръжия да се използват в даден момент от държавни или недържавни играчи. Сътрудничеството между САЩ и Китай за ограничаване на разпространението на ядрени оръжия между държавите, на отклоняването на ядрени материали към терористи и други рискове, ще ни даде повече сигурност. Най-обещаващата перспектива за справяне с тези предизвикателства е връщане на икономическите отношения на нашите страни на стабилна основа. Насоката на отношенията се задава отгоре, така че е време президентите Тръмп и Си Цзинпин да уредят своите текущи търговски спорове в рамка, която дава приоритет на сътрудничеството. Антипатията на правителството към Китай понякога изглежда предизвикана от ирационален гняв заради търговските дефицити. Почти всички водещи икономисти смятат теорията на президента, че търговските ни отношения трябва да се оценяват с оглед на двустранния търговски дефицит, за аналитично погрешна. От друга страна, Китай е нарушил някои широко приети търговски и инвестиционни норми, например чрез субсидиране на износа, ограничаване на вноса, защита на националните компании, налагане на задължения да се купуват китайски продукти, а понякога и изисквания чуждестранните компании да споделят интелектуалната си собственост с китайски партньори. Тези структурни политики представляват сложен проблем. Те са съставна част от китайския икономически модел и Съединените щати трябва да признаят, че не могат просто да изискват Китай да промени този модел. Китай, от своя страна, трябва да признае, че неговата система създава някои неприемливи последици в сферата на търговските отношения. Тръгвайки оттам, двете страни трябва да могат да намерят разумни решения. Подходът на Вашингтон трябва да бъде многостранен и спокоен, обединявайки усилията с други страни, включително европейските ни съюзници, Бразилия, Мексико и Япония, за подход като единен блок към Пекин. Да се надяваме, че не е твърде късно да се тръгне по този път. Успявали сме да преодолеем икономическите и политическите си различия в миналото. Когато бях министър на финансите през 1990-те години, Съединените щати и Китай работиха заедно, за да овладеят азиатската финансова криза. И въпреки че сегашното правителство се оттегли от Парижкото споразумение за климата, двустранното ни сътрудничество изигра съществена роля за постигането му през 2015 г. Как победата на US демократите в Камарата отеква в Москва и Пекин Трябва да погледнем отвъд ежедневните заглавия за (търговските ни спорове) към далече по-належащия проблем за все по-острите търкания между САЩ и Китай. В името на бъдещето на човечеството, а да не говорим за нашите непосредствени икономически интереси, нашите две страни трябва да признаят, че имаме взаимен интерес от конструктивни отношения и да действат в съответствие с това.  Канада в менгемето САЩ-Китай Тръмп се похвали с голям напредък в търговските преговори с Китай Как победата на US демократите в Камарата отеква в Москва и Пекин", "date": "2019.01.03", "title": "Защо светът има нужда  Америка и Китай да се разбират?"}
{"url": "http://clubz.bg/77843-do_15_qnuari_bez_globa_za_lipsa_na_vinetka", "text": "До 15 януари можем да пътуваме без винетка. От тази дата най-вероятно ще започне налагането на глоби. Това каза на брифинг директорът на Националното ТОЛ управление в Агенция \"Пътна инфраструктура\" Антон Антонов, цитиран от агенция \"Фокус\". От думите му стана ясно, че \"в момента се прави информационна кампания хората да свикнат с електронните винетки\". Въпреки че за тяхното въвеждане се подготвяме отдавна.  Всички хартиени винетки остават в сила. Тол полиция и пътна полиция ще продължат да следят за валидността на стикерите, но няма да глобяват до 15 януари, уточниха от АПИ. Има инсталирани 150 терминала в бензиностанциите, а от 7 януари ще могат да се купуват на гише в големите обекти и бензиностанции, заяви още Антонов и призова шофьорите да бъдат търпеливи. От 7 януари освен на гише електронните винетки ще бъдат пуснати за продажба и в EasyPay. Трети ден: проблеми с купуването на електронни винетки Антонов обаче призна, че има пролем със закупуването на винетките на границата - не всички пунктове са обхванати. И допълни: По данни на бТВ само за първите три дни на новата година през граничните пунктове са преминали 3706 тежкотоварни превозни средства. Не е ясно обаче как те са платили пътния данък. Вече трети ден има проблем с електронните винетки, които влязоха в сила от 1 януари. Проблеми има и със закупуването на нови винетки, и с регистрирането на старите хартиени, които се лепят на стъклото. Системата на Агенция \"Пътна инфраструктура\" за новите винетки бе блокирала и чрез мобилното приложение, и чрез настолен компютър. В много от бензиностанциите терминалите не работят. Без винетки ще се пътува по северната тангента на София Попитан дали ще има създаден кол център за проблеми с винетките, Антонов обясни, че в момента се структурира такъв. Без винетки ще се пътува по северната тангента на София", "date": "2019.01.03", "title": "До 15 януари: без глоба за липса на винетка"}
{"url": "http://clubz.bg/77834-pochina_47_godini_sled_kato_ocelq_v_samoletna_katastrofa", "text": "На 86 години почина известният музикант, диригент и композитор Димитър Симеонов, наричан в гилдията Мончо. Отишъл си е на 2 януари. За загубата съобщи синът му Филип Симеонов. Тъжната вест за смъртта на един от доайените на българската джаз и поп музика сподели във фейсбук Йорданка Христова. Симеонов е починал на 2 януари, на 86 годишна възраст. Роден на 22 май 1932 г. Син е на световноизвестната българска цигуларка Недялка Симеонова. Като саксофонист Мончо участва във всички по-големи български джаз формации от средата на ХХ век. От 1953 г. е сред музикантите в „Джаза на младите“, основан повторно след закриването му през 1949 г. През 1955 г. постъпва в „Джаза на оптимистите“ и същата година завършва Музикалната академия. През 1960 г. става част от Естрадния оркестър на БНР. Свири в легендарния Оркестър „София“ от основаването му през 1964 г. Най-тежкият момент в живота на Димитър Симеонов е на 21 декември 1971 г., когато самолет с българска културна делегация тръгва на турне за Алжир. Още при излитането машината се разбива на пистата и загиват общо 30 души – почти половината пътници и част от екипажа. Сред загиналите са Паша Христова и диригентът на оркестъра Николай Арабаджиев. Сред оцелелите са Димитър Симеонов, певците Борислав Гуджунов, Мария Нейкова и Янка Рупкина. След самолетната катастрофа музикантът живее 47 години. По-късно Симеонов възстановява Оркестър „София“ и става неговия четвърти ръководител след Емил Георгиев, Людмил Георгиев и Николай Арабаджиев. От 1984-а, когато Оркестър „София“ прекратява съществуването си, става главен художествен ръководител на естрадната група „Сребърни звезди“ към Министерство на отбраната. Той е първият преподавател по саксофон в Музикалната академия, автор е на няколко учебници. Последната публична поява на Димитър Симеонов бе през лятото на 2018 г. На 4 юни радио „Джаз ФМ“ и Столичната библиотека организираха празнична вечер за премиерата на неговата биографична книга „Живея за музиката. Автобиографията на един джазмен“ с присъствието на редица звезди на българския джаз и поп, с които е работил – Лиана Антонова, Ахинора Куманова, Мими Николова, Ани Върбанова, Йорданка Христова  , Камелия Тодорова, Недко Трошанов от „Джазът на младите“ и Биг бенда на БНР, Венко Захариев и Генчо Въртовски от Оркестър „София“, Любомир Денев… Предговорът към книгата е написан от Тончо Русев, дни преди да си отиде от този свят. Той определя Димитър Симеонов като  .", "date": "2019.01.03", "title": "Почина 47 години, след като оцеля в самолетна катастрофа"}
{"url": "http://clubz.bg/77838-karakachanov_ako_sasht_se_izteglqt_ot_afganistan_nie_nqmame_rabota_tam", "text": "Ако САЩ се изтеглят от Афганистан, и България няма повече работа там, обяви военният министър и вицепремиер Красимир Каракачанов, цитиран от бТВ. Според него форматът на участие на НАТО в Афганистан трябва да бъде разгледан на следващото заседание на Алианса. Американският президент Доналд Тръмп анонсира в средата на декември изтегляне на половината американски военнослужещи от страната. След Сирия - САЩ изтеглят и 7000 бойци от Афганистан , каза още министърът. И обяви, че на следващата среща военните министри от НАТО този въпрос да се обсъди и  . Афганистан: НАТО ще финансира афганистанската армия до 2024 г. България участва в Афганистан с 160 души, които охраняват летището в южния град Кандахар и изпълняват инструкторски задачи за местните сили за сигурност. НАТО продължава ангажимента си към тренировъчната мисия \"Решителна подкрепа\", в която беше преобразувана най-дългата бойна мисия на алианса от 2002 година до 2015 година. Предстои да се обсъди как изтеглянето на близо 7 хиляди американски военни ще се отрази на останалите нации които поддържат военно присъствие от 16  хиляди инструктори, припомня бТВ.   Афганистан: НАТО ще финансира афганистанската армия до 2024 г.", "date": "2019.01.03", "title": "Каракачанов: Ако САЩ се изтеглят от Афганистан, ние нямаме работа там"}
{"url": "http://clubz.bg/77819-gyrciq_uspeshno_testva_plavasht_terminal_za_vtechnen_gaz", "text": "Първата фаза на пазарния тест за резервиране на капацитет на плаващия терминал за регазификация на втечнен природен газ (LNG) край Александруполис, който се разработва от гръцката компания Газтрейд, завърши с успех на 31 декември 2018 година, съобщи компанията, цитирана от БТА. В Гърция пристигна първият кораб с втечнен газ от САЩ Двадесет дружества са изразили интерес към резервиране на общо 12,2 милиарда кубически метра годишно от капацитета на плаващия терминал, както и към доставките до гръцката национална газопреносна система.  Полша сключи 20-годишен договор  за доставка на американски  втечнен газ Тези количества газ ще бъдат насочени към пазарите на по-широкия регион на Югоизточна Европа. Изразеният интерес надхвърля техническия капацитет на проекта, който е предвиден в рамките на 5,5 млрд. куб. м годишно. \n\tКомпаниите, заявили интерес в пазарния тест, са не само от региона на Югоизточна Европа, сред тях са и част от големите международни търговци на газ.  Азербайджан се интересува от газовия \"хъб\" на Борисов Първата фаза на пазарния тест беше започната на 30 октомври 2018 г. и бе проведена в съответствие с насоките за управление и разпределение на капацитета на терминала за втечнен природен газ, одобрени от гръцкия Регулаторен орган за енергетика (РАЕ) и в синхрон с разпоредбите на ЕС.  Проектът ще продължи към следващата обвързваща фаза на пазарния тест, щом съответните нови насоки и известия до компаниите, участвали в първата фаза, бъдат одобрени от РАЕ. Полша сключи 20-годишен договор  за доставка на американски  втечнен газ Азербайджан се интересува от газовия \"хъб\" на Борисов", "date": "2019.01.03", "title": "Гърция успешно тества плаващ терминал за втечнен газ"}
{"url": "http://clubz.bg/77832-italianski_kmetove_protiv_dekret_na_salvini_za_migraciqta", "text": "Кметове на големи италиански градове заявиха, че няма да прилагат декрета за сигурност и миграция на крайнодесния вътрешен министър Матео Салвини, а кметът на Палермо нарече този акт нехуманен и пораждащ престъпност, съобщи Франс прес, цитирана от БТА. Италия отказва да сключи споразумение за мигрантите с Германия Лявоцентристкият кмет на сицилианската столица Леолука Орландо обяви пред италианско радио, че \" . Кметът оспорва забраната да се предоставя жителство на хора с разрешително за временно пребиваване, която лишава кметствата от възможността да издават документи, необходими за получаване на медицинска помощ. Салвини веднага отговори с видеоклип във Фейсбук: Анатомия на популизма. Как Салвини стана най-силният в Италия? Министърът заяви, че скоро ще пристигне в Палермо, . Лидерът на крайнодясната \"Лига\" прокара през парламента декрет, чрез който се забраняват хуманитарните разрешителни за престой, издавани досега на по-уязвими групи хора - семейства или самотни жени с деца, травматизирани при пътуването им към Италия, напомня АФП. ООН ще разследва Италия за расизъм и насилие спрямо мигрантите Анатомия на популизма. Как Салвини стана най-силният в Италия? ООН ще разследва Италия за расизъм и насилие спрямо мигрантите", "date": "2019.01.03", "title": "Италиански кметове против декрет на Салвини за миграцията"}
{"url": "http://clubz.bg/77827-kak_rolerite_i_bordovete_stanaha_zabraneni_v_sofiq", "text": "Забранено ли е карането на бордове и ролери в София? Отговорът на този въпрос може и на пръв поглед да изглежда еднозначен, но в практиката на властите се оказва, че не е. От няколко дни полицията прилага новата наредба на Столичната община за опазване на обществния ред, според която каскадите с всякакъв тип ролкови средства за придвижване са забранени на места, на които може да бъде увредена общата за софиянци инфраструктура - като пейки, парапети, детски площадки и пр. Въпросът забранени ли са обаче се повдига след няколко случая при които униформените са заплашили с акт каращите скейтборд и др. подобни дори и на улицата и по велоалеята, внушавайки, че използването на ролковите средства за придвиждане, а не само каскадите на определени места, вече е забранено в София. В резултат скейтърите се готвят за протест. Въпросната наредба бе приета това лято и още тогава предизвика брожения заради някои текстове като: да се събира одобрението на всички съседи преди извършването на шумни домашни дейности. В което обаче не влизат само ремонтите, но и дори упражненията на детето по пиано (например). С наредбата се посочваше, че уличните музиканти вече ще могат да се трудят само на определени за целта места. А що се отнася до \"ролерите\", там е посочено буквално: Като под \"каскади\" в СО разбират:  Дете на пиано равно ли е на чичо Георги с флекса в 7 сутринта Предвидени са и глоби, солени: Както е видно от горепосочения текст става въпрос за каскади, а не просто за каране на ролери, кънки, бордове и пр. Властите обаче все още не са доловили този нюанс. Столичани и гости от десетилетия са свикнали с гледката на скейтърите пред НДК, които традиционно изпълняват там каскади, използвайки наличната инфраструктура за това. На 30 декември обаче те са били разгонени от полицията, което автоматично предизвика брожения в общността. Пита се - \"ако не ни се дава възможност да караме пред НДК, тогава да ни се осигури друго място\". Такова има - Skate Park Sofia. Но е платено.  След разгонването на скейтърите пред НДК, публичен стана още един случай. Преди ден дете е било заплашено с акт за това, че се бута със скейтборда си по велоалеята в квартал \"Младост\". По разказа на момичето полицаите са й обяснили, че вече не може да кара скейта си по улиците. От  излязоха с позиция, определяйки текста в наредбата като \"безумен\" и посочиха, че гласът им не е бил чут по време на обществените обсъждания преди окончателтното му приемане. Автор на текста е общинският съветник и председател на комисията по опазване на обществения ред в СОС Иван Илиев (ГЕРБ). , подчертават от софийското скейтърско общество и се обръщат към Илиев: Иван Илиев отгори на обвиненията чрез профила си във фейсбук, като посочи, че Илиев изброява и колко дни наредбата е била подложена на обществено обсъждане (40). В отговор били получени 150 страници с предложения за текстове. Разказва и колко срещи е инициирал със Sofia Skate City, Ремонт през уикенда? - Само с разрешение на съседите А изложението на общинския съветник завършва така: Ремонт през уикенда? - Само с разрешение на съседите", "date": "2019.01.03", "title": "Как ролерите и бордовете станаха забранени в София"}
{"url": "http://clubz.bg/77829-ole_solskqr_ne_iska_da_si_trygva_ot_yunajted_prez_maj", "text": "Временният треньор на \"Манчестър Юнайтед\" Оле Гунар Солскяр обяви, че иска да остане в клуба и след края на сезона. Норвежецът реално е \"преотстъпен\" от \"Молде\", за което \"червените дяволи\" са платили и цена в родината му. Първоначалната уговорка е той да води \"Юнайтед\" до месец май, когато приключва шампионатът във Висшата лига и след това да се завърне край фиордите. Доготава от \"Олд Трафорд\" трябва да са намерили постоянен мениджър. \"Манчестър Юнайтед\" се възползва от грешна стъпка на \"Челси\" Вечно усмихнатият Солскяр обаче започна блестящо в Театъра на мечтите. Той стана едва вторият треньор в историята на клуба с четири поредни победи на старта за първенство. Първият е Мат Бъзби. Постижението му датира отпреди 73 години. Снощи \"Юнайтед\" спечели с 2:0 на терена на \"Нюкасъл\" и дори четвъртото място вече не е толкова далеч - разликата до \"Челси\" е само 6 точки и 3 до петия \"Арсенал\". Запитан след сблъсъка на \"Сейнт Джеймсис парк\" дали иска да си тръгне през май, Солскяр отвърна следното, изричайки го два пъти: Солскяр специално се спря на представянето на Маркъс Рашфорд, който избухна след неговото идване. Според Оле, пред английския национал се задава голямо бъдеще. Норвежката премиерка - между гордостта за Оле и шегите към Жозе В събота \"Юнайтед\" приема \"Рединг\" в мач от турнира за Купата на Футболната асоциация. Веднага след това отборът заминава на лагер в Дубай - с мисъл за гостуването на \"Тотнъм\" идния уикенд. Това ще е първият голям тест за Солскяр и възродения му тим - срещу един от най-силните отбори във Висшата лига. Припомняме, че тази вечер от 22 мача играят \"Манчестър Сити\" и \"Ливърпул\" в пряк сблъсък за титлата. \"Червените\" имат седем точки аванс пред шампиона. Норвежката премиерка - между гордостта за Оле и шегите към Жозе", "date": "2019.01.03", "title": "Оле Солскяр не иска да си тръгва от \"Юнайтед\" през май"}
{"url": "http://clubz.bg/77833-ludogorec_vyrna_brazilec_v_rodinata_mu", "text": "\"Лудогорец\" се отърва с отдадане под наем от бразилеца Жуниор Брандао, който беше привлечен с големи фанфари миналото лято, но така и не получи шанс и сега се завръща в родината си. Той ще играе като преотстъпен през календарната 2019-а в елитния \"Гояс\". В договора междуе двата клуба има клауза за откупуване, информира официалният сайт на \"орлите\".  23-годишният нападател дойде в \"Лудогорец\" от \"Атлетико\" (Гоянензе) през август 2018 г. Твърдеше се, че за подписа му българският шампион се е преборил със \"Сантос\". Според бразилеската преса от Разград са платили 1,3 милиона долара трансферна цена, а заплатата на тарана била една от най-високите при \"зелените\" - над $50 хиляди на месец. \"Лудогорец\" официално обяви привличането на пореден бразилец За първия отбор на \"Лудогорец\" обаче Жуниор Брандао игра само в два мача - срещу \"Байер\" (Леверкузен) в България и при гостуването на \"Цюрих\" от груповата фаза на Лига Европа. За \"Лудогорец\" II, в който играят предимно юноши, Брандао записа 6 мача и 4 гола. \"Лудогорец\" се похвали с \"трансферен удар\" Междувременно \"Лудогорец\" опитва да пласира в чужбина и друга \"перла\" от лятната си селекция - южноафриканският дефанзивен халф Мей Махлангу, който дойде от \"Динамо\" (Букурещ) и също бе представен като \"трансферен удар\". И той цяла есен бе предимно зрител на мачовете на лидера в Първа лига. \"Лудогорец\" се похвали с \"трансферен удар\"", "date": "2019.01.03", "title": "\"Лудогорец\" върна бразилец в родината му"}
{"url": "http://clubz.bg/77820-bryuksel_veche_ne_krie_zverstvata_izvyrshvani_v_afrika", "text": "Африканският музей в Белгия отново бе открит през декември – след петгодишен ремонт, предназначен да модернизира представянето на колекцията след дългогодишните обвинения в про-колониална пропаганда. Въпреки това, Демократична република Конго все още призовава за връщане на артефактите. Международно признат като референтен институт за Централна Африка от 60-те години на миналия век, музеят има най-богатите колекции в света за тази част от африканския континент. С цел да се превърне в модерен музей, институцията, наричана преди ремонта Кралски музей за Централна Африка, бе затворена през 2013 г. Сега е преименувана на Африканския музей   и е най-голямата институтия от този вид в света, посветен на Черния континент. Петте години на ремонта са били използвани за обновяване на сградите и преразглеждане на преставянето на историята на колониалната епоха. Кралският музей за Централна Африка, пълен с препарирани диви животни и произведения на африканския бит и куртура, често бе критикуван заради игнорирането на бруталността при управлението на крал Леополд II. Неговите войници са събирали отрязаните ръце на онези, които се противопоставяли на робския труд по време, в което се смята, че са загинали милиони конгоанци. Много от артефактите остават в експозицията на обновения музей, но има повече коментари от африкански специалисти на видеоекрани и изложби на конгоански художници. В една от тях е включено 120-членно родословно дърво, в опит централното място в музея да заемат африканците, а не европейците. Колониалната история днес е представена в една галерия, а не доминира в целия музей, както преди модернизацията. Конго - пред шанс за първо мирно предаване на властта В голямата ротонда остава статуята на европейски мисионер с африканско момче, хванало се за дрехата му, с табелка, която гласи: Но сега залата е доминирана от огромна дървена скулптура на глава на африканец, изваяна от художник, роден в Демократична Република Конго (ДРК). Много белгийци не знаят нищо за суровото управление на своята страна в сегашната ДРК в края на XIX век, въпреки че колониалното минало на Белгия превръща малката европейска страна в една от най-успешните търговски икономики в света. Сърцето на мрака* Идеята на обновяването   на Африканския музей, разположен в дворцова, неокласическа сграда в озеленен парк близо до столицата Брюксел, е белгийците да бъдат запознати по-добре със собственото им колониално минало. Гинеколог от Конго и лице на борбата на йезидите взеха Нобела за мир Съвременното изкуство също играе важна роля в новата постоянна експозиция. Африканският музей се фокусира върху изграждането на устойчиви отношения между Африка и Европа, произтичащи от колониалната история, споделяна от Централна Африка и Белгия. Много повече от музей, институцията ще продължи да бъде международно признат център за изследвания и разпространение на знания за обществата и природната среда в Африка и особено в Централна Африка. Активисти обаче смятат, че задържането на откраднати от Африка артефакти е продължение на колониализма. Демократична република Конго обяви, че страната скоро ще поиска възстановяване на своите артефакти. Дебатът за това дали изкуството от колониалната епоха трябва да се върне там, откъдето е взето, се засили, след като френският президент Емануел Макрон обеща да върне някои африкански културни ценности в страни, 85-90 процента от чието изкуство се намира извън Африка. През 2018 г. Германия също публикува насоки относно възможностите за връщане на артефакти. В Белгия, където живеят около 250 000 души от африкански произход  , дебатът се засили през последните седмици в навечерието на преоткриването на Африканския музей. Гризелс каза, че ръкаводството на музея е готово да обсъди връщането на някои артефакти. Сърцето на мрака* Гинеколог от Конго и лице на борбата на йезидите взеха Нобела за мир", "date": "2019.01.03", "title": "Брюксел вече не крие зверствата, извършвани в Африка"}
{"url": "http://clubz.bg/77824-otkradnaha_9_kartini_na_majstora_ot_kyshta_s_otvoren_prozorec", "text": "Девет картини на Владимир Димитров-Майстора са откраднати от къща в София. Според медийни информации е обран негов роднина, живеещ в столицата. Домакинът с . Непозната досега картина на Майстора се появи в Кюстендил По-късно пред БНР въпросният роднина Павел Антонов - син на племенничка на гениалния художник, сподели, че всъщност са откраднати 16 картини, от които девет са на Майстора. Другите също са на известни български художници, като Димитър Киров, например, съобщи пред „Хоризонт“Антонов. Той е собственик на къщата, от която е извършена кражбата. Липсва и цигулка – семейна собственост, както и предмети с нумизматична стойност, посочи Антонов, без да дава подробности. Крадците вероятно са влезли през прозорец на къщата, като собственикът предполага, че това е станало на 30 декември. Той обаче заявил кражбата в полицията вчера, когато се прибрал от Унгария. Извършителите на кражбата оставили 4 изключително ценни картини на Владимир Димитров-Майстора, съобщи още Павел Антонов. Не е ясно дали са ги забравили, не са ги видели или не са осъзнавали тяхната стойност. Не е ясна стойността на откраднатите картини, част от които са участвали в различни изложби. Павел Антонов казва, че е разговарял с колекционери, които му казали, че стойността на откраднатите картини е огромна. Той не успя да назове точна сума, тъй като не са били оценявани. Картините не са били застраховани. Огледът на местопрестъплението е започнал вчера в късния следобед, като е продължил цяла нощ. Столичната полиция издирва извършителите, които засега са неизвестни. Павел Антонов планирал след Нова година да премести част от картините, да направи охрана с аларма на къщата или да ги застрахова, но крадците го изпреварили. Към момента от СДВР не дават официална информация за случая.  Предполага се, че крадците са имали предварителна информация.", "date": "2019.01.03", "title": "Откраднаха 9 картини на Майстора от къща с... отворен прозорец"}
{"url": "http://clubz.bg/77821-ot_falshivi_novini_do_tochka_na_dotqgane", "text": "  Условната граница, отбелязваща края на годината, по традиция ни кара да се вгледаме в отминаващия период. 2018 г за медиите по света остана под сянката на „фалшивите новини“. В края на годината председателят на Европейската комисия Юнкер каза: „Дадох ясно да се разбере в Европейския съвет, че някои от от министър-преседателите, седящи там наоколо, са източници на фалшивите новини“. Обаче официалните изявления се смятат за авторитетни и тяхното публикуване в медиите не води до порицания. В заключителния документ след срещата в Брюксел лидерите на ЕС подчертаха „нуждата от решителен отговор, който засяга вътрешните и външните измерения и е всеобхватен, координиран и добре ресурсно осигурен въз основа на оценка на заплахите“. Tе констатираха, че „разпространението на умишлена, широкомащабна и системна дезинформация, включително като част от хибридна война, е остро стратегическо предизвикателство за нашите демократични системи“ и призоваха за  „бързо и решително действие на европейско и на национално ниво за осигуряване на свободни и честни европейски и национални избори“. Тясната връзка между политиката и медиите беше изведена на преден план, през изборите. В началото на годината тази връзка се разкри в случая с консултантската фирма Кеймбридж Аналитика, която работи за президентската кампания на Доналд Тръмп за 2016 г., за кампанията за Брекзит и десетки други политически клиенти. Тя беше обвинена в събиране на лична информация от повече от 50 милиона потребители на Фейсбук без тяхното разрешение. В тайни записи, излъчени от британския “Чанъл 4 Нюз”, главният изпълнителен директор на компанията, Александър Никс, се хвали, че е наклонил изборите в полза на Тръмп и обяснява как фирмата използва секс работници, подкупи и дезинформация, за да помогне на своите политически клиенти. Във връзката политика – медии навлязоха новите технологии и социалните мрежи и медии. „В най-добрия си вид [социалните медии] ни позволяват да изразим себе си и да предприемем действия“, написа в блога си през януари продуктовият мениджър на Фейсбук за гражданска ангажираност. „В най-лошия случай той позволява на хората да разпространяват дезинформация и да разяждат демокрацията“. Анализаторите обобщиха, че интернет се разраства по-малко свободен, а самата демокрация чезне под неговото влияние.  Но има нещо оптимистично сред предизвикателствата за медиите от отразяване на избори до войни, от разрастващото се неравенство до климатичните промени и това е  международното сътрудничество в разследващата журналистика. Дългата липса на сериозни промени в медийната среда на практика сля последните няколко години в протяжен и размит период. И през 2018-та „новото“ се случваше повече като дежа вю. В медийно отношение България продължи да бъде последната страна в ЕС както в класацията на „Репортери без граници“, така и в оценките на други международни организации. Делян Пеевски отново бе в центъра на внимание и предприе опити за подобряване на имиджа си със законодателни инициативи, свързани с медиите. Вестник „Телеграф“ продължи да бъде най-четеният вестник. bTV и NOVA продължиха да бъдат най-гледаните телевизии. „Хоризонт“ остана най-слушаната радиопрограма. Слави Трифонов отново започна да кани политици в предаването си. Министър председателят Бойко Борисов за пореден път прехвърли отговорността за проблемите на медиите към самите медии и към журналистите, и отново им се ядоса: „нито един въпрос не ми зададохте, който да е истина“, смъмри той Бойко Василев в „Панорама“. Редица изследвания отново потвърдиха ниското доверие в българските медии, докато правителството отново настояваше, че медиите са напълно свободни. Група издатели по познат начин атакува друга група издатели. През годината България за пореден път беше универсалният аутсайдер на ЕС в почти всяко отношение, не само в медийно.  Този видим застой обаче не е случаен и не остава без последствия. Докато редица по-либерални и ляво ориентирани медии постепенно бяха затворени или поставени под натиск, една мощна консервативна вълна завладя през последните години българския политически живот и съответно доминиращите медии в страната. И през 2018-та консервативните обертонове можеха да бъдат чути в отношението към бежанците, към политиките на Виктор Орбан, към хората с различна сексуална ориентация („джендърите“), към институциите на гражданското общество и, не на последно място, към жените. Тази консервативна вълна рязко сви пространството за по-критични гласове в медиите и за по-свободни журналистически позиции. Затвърди се атмосферата на автоцензура и на страх от открито назоваване на проблемите. Убийството на Виктория Маринова от русенската телевизия ТVN предизвика безпрецедентен външен натиск за бързо разследване поради опасения, че е случаят може да е пряко свързан с работата й. Макар тези предположения да бяха отхвърлени, обществените реакции ясно показаха за колко застрашена се смята журналистическата професия у нас. И тази медийна година мина под знака на Пеевски. Този път следим как гущерът се опитва да си откъсне опашката, но сякаш пренебрегваме други важни процеси. През април „Репортери без граници“ отново шамаросаха България с незавидното 111 място по свобода на медиите и пак посочиха с пръст „лошия“ Пеевски. Докладът им алармира и за често срещаните „физически атаки и смъртните заплахи срещу журналисти от криминални банди“. По-късно жестокото убийство на тв водеща накара светът да привиди в него покушение срещу свободата на словото. Грешката май се оказа вярна, защото политическият натиск върху журналистите се е върнал и е нараснал. Това – в добавка към упражненията с тоягата и моркова срещу медиите. През октомври Пеевски обяви, че прехвърля медийния си бизнес на журналистическа фондация, но ще я подпомага финансово. Тропосването на отговорност от медийни барони към журналисти беше една от „иновациите“ на 2018 г. Издателят на „Стандарт“ Тодор Батков например се е оттеглил от междувременно понижения до седмичник вестник. Миноритарни съиздатели вече се явяват и четирима журналисти. През ноември парламентът реши да помага на гущера и прие „закона Пеевски“. Той съдържа смислени, но не добре обмислени мерки за разкриване на собствеността на всички медии и частично на финансирането им. От Асоциацията на европейските журналисти напразно алармираха за слабостите му, които могат да го направят репресивна машина срещу неудобни издания.  През новата година е възможно КЗК да разреши на шведската MTG да продаде групата около „Нова телевизия“ на чеха Петр Келнер, вече придобил „Теленор“. Не спират и слуховете за продажбата на групата около Би Ти Ви от американската СМЕ.  Ирландската Communicorp пък „сдаде“ радиобизнеса си в България на местно дружество и така ускори тенденцията за капсулиране на медийния ни пазар. На този фон двете най-големи тв групи „държат“ над 60% от аудиторията и над 90% от рекламата. Мощта на „Нова“ и co. може да нарасне внушително, ако влязат в кросмедийното портфолио на Келнер. Подобно развитие, съчетано с традиционното усещане за сервилност към ГЕРБ от страна на Би Ти Ви и „Нова телевизия“, би се вписало добре в сценариите за изборната 2019 г. \n\tВ началото на 2018 г запушиха устата и на критичната Би Ай Ти. Така само БНР, отделни предавания и някои сайтове останаха „кучета пазачи на обществения интерес“.   На фона на политическите скандали, растящото социално недоволство, световните катаклизми и политически сътресения през 2018 г., медийните проблеми като че ли остават настрани. Донякъде по традиция, обществото е склонно да обвинява медиите в липса на плурализъм, професионализъм, загуба на доверие, комерсиализация, снижаване свободата на словото и пр., без обаче да си дава сметка за две важни особености – медиите са огледало на обществото и българската медийни система не е толкова по-различна от тези на другите европейски държави. Българските медии трябва да правят качествена и интересна журналистика при свиващи се рекламни бюджети, спадащи тиражи, аудитория, която предпочита безплатната информация онлайн, новопоявили се медийни собственици, които виждат в медиите не институции, а бухалки за политически рекет и пропаганда. А също при ограничен професионализъм, породен от лошото заплащане на способните журналистите, които мигрират към други професии, на интереса към млади, неопитни и склонни да работят почти без пари журналисти, липсата на действително качествено журналистическо образование и т.н. Често българските медии са склонни да заменят сериозната информация, коментара и разследването със забавлението, ток шоуто и риалити съдържанието в името на това да привлекат вниманието на своя читател, слушател и зрител, който все повече се превръща просто в потребител на всичко онова, което социалните мрежи предлагат – независимо дали е новини, увлекателни клипчета или картинки, фалшиви и манипулативни твърдения или снимки на роднини или приятели. И все пак през последната година доста ярко се очерта една нова тенденция – развитието на журналистиката на участието. Ако големите телевизии имат от няколко години онлайн платформи за потребителска информация (от типа на „Аз, репортерът“ и „Вашата новина“), реалното й използване отбелязва видимо проявление едва напоследък, при това в различни форми – от любителски снимки за фон на прогнозата за времето, през анкети за събитие на седмицата или въпроси на зрителите към гостите в студиото, до любителски видеоклипове с мобилен телефон или камери за наблюдение със свидетелство на социални неправди и проблеми.  От медийна гледна точка – промяната е положителна. Медиите разчитат на интересна и след известна допълнителна проверка, достоверна информация по очевидно важни и интересни за обществото теми, които не могат (поради ограничен обем на редакцията или липса на кореспондентска мрежа) да се покрият от професионалните журналисти. Но трябва да си даваме сметка, че тази промяна е израз и на значима социална трансформация. Обществото показва вяра в своята значимост, отговорност, морална оценка. То е склонно да посочва шофьорите, които не спазват правилата на пътя и карат безразсъдно; строителите, които не си вършат добре работата и полагат асфалт върху сняг или поставят лошо плочки по тротоарите; полицаите или общинските служители, които са корумпирани; институциите, които не оказват помощ на хора в неравностойно положение или в беда; извършители на кражби в домове и магазини и т.н. Обществото излиза от ролята само на зрител на социалния спектакъл. Аудиторията вече не иска просто да потребява новините, тя иска да бъде участник в създаването на медийното съдържание, да не бъде консуматор, а продуцент, който да насочва социалното внимание извън познатите политически боричкания и дребнотемия на чалга-елита. Въпросът, който обаче остава, е как тази набрана социална мощ ще бъде използвана. Дали тя ще продължи да бъде само ефектна илюстрация към историите на репортерите или българските медии действително ще отстъпят кормилото на „бившата аудитория“, на „овластения потребител“ и ще формират журналистика, в чието упражняване, но и управление може да участва всеки. Спомням си, че регистрирах фейсбучния си профил точно преди десетилетие. Ако не бях професионално ангажиран с поддържането на няколко големи фейсбучни проекта (за щастие – нито един от тях в политическата сфера), отиващата си 2018 щеше да бъде годината, в която го закривам. Не става въпрос за изтичането на потребителски данни – голям проблем, който в лично качество слабо ме вълнува. Просто през тази година достигнах точка на социално-медийно пресищане. (От разговори с приятели, колеги и познати знам, че има и други като мен.) Преситен съм от масовото разголване на политически вкусове и предпочитания; от безконечни коментари, които често превишават в пъти дължината на текста, към който се отнасят; от реакции, реакции на коментари и коментари на реакции, сведени до първосигналната хексада „харесвам/обичам/ха-ха/уау/тъжно-ми-е/яд-ме-е“. И най-важното: все не успявам да разбера как така съдбата на дадено споделено съдържание може да се решава от невидимата регулираща ръка на алгоритми и анонимни „къстъмър сървис“ агенти, за които никога не ще узнаем как, къде и кога са се обучили да вършат своите дела на „етични комисари“. Всъщност този „свят на социалки“ става все по-скучен – понякога даже ми се струва, че поради това той си и отива. А всичко е скучно, защото е толкова предсказуемо. И как би могло да не е, щом като действията на потребителите сякаш също са се автоматизирали: ето, ние с лекота отгатваме предварително реакциите на „приятели“-те си на дадено събитие – а вероятно и успешно можем да предскажем същите по отношение на въображаеми бъдещи събития. Това е задушаваща среда на „дефолтни“ възгледи, в която силите на разговора, доводите, убеждението изглежда са напълно изчерпани.  Има хора, за които тази среда вече е непоносима – има и такива, за които тя тепърва ще става непоносима. Затова смятам, че медийни успехи в бъдеще ще жънат онези, които съумеят да уловят посоката, в която тя ще бъде обновена. От площадката на своята камбанария мога да предложа: добре е да се държат под око „човешки“ технологични алтернативи (например Reddit); както и комични форми и жанрове – особено меми, карикатури и брутална сатира (от типа на „Кой е Америка?“ на Саша Барон Коен). Да, цивилизованият спор се превръща в изключително трудно занимание, но пък пред осмиването, за сметка на това, се разкриват невероятно апетитни технологични хоризонти.  ", "date": "2019.01.03", "title": "От \"фалшиви новини\" до \"точка на дотягане\""}
{"url": "http://clubz.bg/77822-kej_nishikori_otstrani_grigor_dimitrov_v_brizbejn", "text": "Григор Димитров отпадна на четвъртфиналите на турнира от ATP 250 в Бризбейн, Австралия, след загуба с 5:7, 5:7 от Кей Нишикори (№2 в схемата). Така той ще загуби нови точки в световната ранглиста, тъй като не защити полуфинала си от миналата година.  Срещу топ тенисист днес се видя, че Гришо още е далеч от най-добрата си форма. Първият сет вървеше равностойно, сервиращите нямаха проблеми на началния си удар. При 5:5 Нишикори бе тенисистът, който се възползва от по-сериозните колебания в сервис гейм на своя съперник. Той поведе с 40:15. Димитров отвърна и беше на точка отново да поведе в резултата, ала пропусна и направи нови грешки, при една от които японецът се възползва от поредния си брейкбол - 6:5.  Малко след това Нишикори стабилно затвори частта - 7:5 и 1:0. Във втория сет Димитров имаше чудесна възможност да изравни сетовете. Той направи пробив във втория гейм, след като азиатецът прати топката в аут при излизане на мрежата. Последва много трудно затвърждаване, при което българинът отново трябваше да наваксва от 15:40. Все пак се справи - 3:0. Двамата размениха по един сервис гейм. И дойде ред на японеца да отвърне с при поредни гейма в актива си. Той намали, върна брейка при поредния колеблив гейм на Григор и изравни.  При 5:5 Димитров допусна две поредни двойни грешки и вече бе догонващ в решителния момент на сета. В тези минути личеше, че тонусът в играта му падна, проявяваше нерви. Непоклатим, Кей Нишикори довърши работата си с гейм на нула - 7:5 и 2:0. Днес той бе тенисистът, който се движеше по-добре по корта. Останалото дойде от грешките на първата ни ракета на начален удар, както и някои непредизвикани. Нишикори ще срещне французина Жереми Шарди на полуфинал. Григор Димитров има за какво да съжалява. От турнира вече отпаднаха Анди Мъри, Кайл Едмънд, шампионът от миналата година Ник Кириос, а Рафаел Надал се отказа в последния момент.", "date": "2019.01.03", "title": "Кей Нишикори отстрани Григор Димитров в Бризбейн"}
{"url": "http://clubz.bg/77828-novogodishnata_rech_na_radev_bila_malka_spretnata_reklama_na_proekta_na_dogan", "text": "Така оцени по Нова тв политоложката Румяна Коларова новогодишното обръщение на президента Румен Радев. Коларова е преподавател в СУ \"Св. Климент Охридски\", \"беше и секретар в администрацията на предишния държавен глава Росен Плевнелиев, както и министър на образованието в един от службените му кабинети. Румен Радев: Примирихме се със застоя и безвремието (ВИДЕО) Тя уточни, че речта се пише от началника на кабинета, но последната дума има президентът. Предколедно: Доган иска смяна на модела с \"програмен кабинет\" (ПЪЛЕН ТЕКСТ) Михаил Мирчев, социолог и кандидат-кмет на София от БСП на последните местни избори, обаче смята, че в речта няма нищо особено и обидно. Според Мирчев речта не е обвързана с казаното от Ахмед Доган. Коларова репликира, че това е типичен олигархичен етикет, с който се търси унищожаване на междупартийната конкуренция. Предколедно: Доган иска смяна на модела с \"програмен кабинет\" (ПЪЛЕН ТЕКСТ)", "date": "2019.01.03", "title": "Новогодишната реч на Радев била \"малка, спретната реклама на проекта на Доган\""}
{"url": "http://clubz.bg/77830-volen_preslava_blyskane_na_barabani_i_lyja_eeeee_video", "text": "Ново видео разголва за пореден път неподозирани дълбини от многопластовата арт душа на коалиционния партньор, душманин на \"дрогираните\" в и край НАТФИЗ, на тъмнокожите шофьори, бежанците, соросоидите, шеф на парламентарна група, галерист и - да не пропуснем - барабанист Волен Сидеров.  Потвърждението за автентичността на видеото идва от най-високо място: Не става ясно екипът на телевизията нарочно ли е бил на мястото с цел репортаж и отразяване по най-високите тв стандарти или всичко просто си е снимано с телефон - от някой неподозиран фен на таланта на Сидеров. Докто фолкаджийката с всичка сила повтаря \"Лъжа еееее....\" , коалиционният партньор в управлението присвива очи в екстаз, блъскайки барабаните. На моменти отваря уста, като да има нужда от въздух, или пробва т .нар. куфеене (headbanging). До него се вижда шампаниера със студящо се вътре съдържание. От следващия крол загадката се разплита и става ясно, че сме на  . Пък ние мислехме, че - с оглед журналистическата класа - на медията ѝ импонира да празнува най-малкото в Щаатсопера. На барабаните - Волен Сидеров! (ВИДЕО)  заяви преди време Сидеров, когато за пореден път се озова - съвсем невинен - в центъра на скандал с компания предимно от чужденци в скъп столичен ресторант. Как \"Народният Представител Сидеров\" се забавлява Ето го и видеото: До момента видеото на светската фейсбук страница Star Reporters има 134 хил. преглеждания 1012 споделяния и над 100 коментара. Как \"Народният Представител Сидеров\" се забавлява", "date": "2019.01.03", "title": "Волен & Преслава: блъскане на барабани и \"Лъжа еееее....\" (ВИДЕО)"}
{"url": "http://clubz.bg/77823-zadyrjaha_lider_na_jyltite_jiletki_v_parij", "text": "Тридесетгодишният Ерик Друе, който се наложи като един от лидерите на френското движение на \"жълтите жилетки\", е бил задържан снощи близо до парижкия булевард \"Шанз-Елизе\" и е в предварителния арест за \"организиране на демонстрация без предварително разрешение\". Това съобщи в четвъртък френският всекидневник \"Фигаро\", като се позова на парижката прокуратура. Друе е бил задържан на път към \"Шанз-Елизе\", където бил призовал свои симпатизанти да се съберат. Близки срещи с \"жълти жилетки\" Друе е шофьор на камион, родом от Мелюн в департамента Сен е Марн. Вчера той разпространи във Фейсбук видеоклип, в който апелира за \"действия\" на прочутия парижки булевард. Няколко десетки души без жилетки се събраха снощи пред закусвалня на \"Макдоналдс\" на \"Шанз-Елизе\", близо до Триумфалната арка, и очакваха Друе. Парижката префектура съобщи, че е задържала за установяване на самоличността и други негови съмишленици. На 22 декември Друе беше задържан за организиране на демонстрация на \"жълтите жилетки\" и по-късно беше поставен в предварителен арест за \"носене на забранено оръжие\" - палка, и за \"участие в група, която планирала извършване на насилие и вандализъм\". Тогава Друе беше поставен под полицейски надзор и му беше забранено да носи оръжие, припомня \"Фигаро\".", "date": "2019.01.03", "title": "Задържаха лидер на \"жълтите жилетки\" в Париж"}
{"url": "http://clubz.bg/77816-severnokorejski_diplomat_izchezva_v_italiq", "text": "Най-високопоставеният севернокорейски дипломат в Италия е избягал и се укрива, съобщи в четвъртък южнокорейски депутат след заседание при закрити врата на южнокорейски парламентаристи с представители на южнокорейското разузнаване, предаде БТА. \n\tСтава дума за изпълняващия длъжността посланик на Пхенян в Рим Джо Сон-гил. Неговото назначение трябвало да приключи в края на ноември. Той избягал обаче от мисията на Пхенян в Рим в началото на ноември и оттогава се укрива със съпругата си, разказа пред журналисти южнокорейският депутат Ким Мин-ки, съобщи агенцията. \n\tДепутатът не каза дали представителите на южнокорейското разузнаване са съобщили къде се намира Джо, нито дали той има намерение да избяга в Южна Корея. \n\tСпоред южнокорейски издания обаче 48-годишният Джо Сон-гил е поискал предоставяне на убежище в Италия в началото на декември, след като е получил нареждане да се прибере у дома. Италианското външно министерство обаче отрече по-късно в четвъртък пред Франс прес да е получавало молба за предоставяне на убежище от севернокорейски дипломат. \n\tДжо беше временно изпълняващ посланик на Северна Корея в Италия от октомври 2017 г., когато Италия изгони тогавашния севернокорейски посланик Мун Джун-нам след шестия севернокорейски ядрен тест. \n\tЗа последно високопоставен севернокорейски дипломат избяга през 2016 г. Тогава това беше заместник-посланикът на Пхенян в Лондон.", "date": "2019.01.03", "title": "Севернокорейски дипломат изчезва в Италия"}
{"url": "http://clubz.bg/77817-sled_tri_godini_windows_10_naj_posle_bi_windows_7", "text": "В края на 2018 г Windows 10 най-после стана първа по популярност настолна операционна система. Пуснат през 2015 г, \"последният\" Windows дълго време не можа да пребори своята стара версия от 2009 г. 39,22% от компютрите са с Windows 10, твърдят анализаторите от NetMartketShare. 38,14% все още ползват десетгодишния Windows 7. Windows 10 вече изтиква \"вечния\" XP в бизнеса Поддръжката на Win 7 ще бъде спряна през 2020 г, което вероятно ще доведе още потребители до Windows 10. Любопитното е, че Windows 10 беше рекламиран като завръщане от твърде непознатите Windows 8 и 8.1 към интерфейс, напомнящ повече именно на Windows 7. Той пък беше популяризиран като по-близък до легендарния XP, вместо тромавата Vista.  Windows Vista се пенсионира на 11 април Windows 10 е и по-гъвкав по отношение на различните устройства. Освен в повечето настолни компютри, \"последният\" Windows (който постоянно се ъпгрейдва от Microsoft) е инсталиран на над 700 млн. устройства - лаптопи, смартфони, таблети и конзоли Xbox One.  Microsoft за пръв път призна твърде агресивна политика с Windows 10 Microsoft признаха, че в началото са водели твърде агресивна политика за ъпгрейд до новия Windows 10. И ако безплатния лиценз за 1 година да бъде приятна изненада за потребителите, постоянните напомняния и самоинсталирането на последния Windows изнерви твърде много хора. Те обаче видно дадоха резултат. Windows Vista се пенсионира на 11 април Microsoft за пръв път призна твърде агресивна политика с Windows 10", "date": "2019.01.03", "title": "След три години Windows 10 най-после би Windows 7"}
{"url": "http://clubz.bg/77815-brajyn_mej_s_video_kym_pyrviq_si_solo_singyl_ot_20_godini", "text": "Китаристът на \"Куин\" Брайън Мей пусна официалното видео към първата си изцяло солова работа от две десетилетия насам, съобщава zrockradio.bg. New Horizons, написана от Брайън и Дон Блек, беше записана и довършена през декември 2018 и получи световната си премиера от контролната зала в централата на НАСА навръх Нова година. БОМБА!!! (но културна) \"Куин\" идват с певеца Адам Ламбърт New Horizons е личният трибют на китариста и запален астроном към продължаващата едноименна мисия на НАСА, която в първия ден на новата 2019 прелетя покрай най-далечната точка, която е достигана в историята, доближавайки отдалечен обект, наерчен  далеч отвъд Плутон, на границата на слънчевата ни система. Мей, който има защитен докторат по астрофизика, е научен сътрудник на мисията New Horizons и присъстваше на историческото събитие. Той беше сред присъстващите и през 2015, когато Horizon триумфално мина покрай Плутон. В парчето на Брайън New Horizons (Ultima Thule mix) са включени и няколко думи от Стивън Хокинг, който поздравява екипа за успешните полети на мисията.", "date": "2019.01.03", "title": "Брайън Мей с видео към първия си соло сингъл от 20 години"}
{"url": "http://clubz.bg/77814-evgenij_dajnov_baj_toshovizym_v_dejstvie", "text": "Политологът проф. Евгений Дайнов коментира на профила си във фейсбук обичайните обяснения за скъпите горива у нас от страна на тези, които определят цените им. Ето какво написа Дайнов:     ", "date": "2019.01.03", "title": "Евгений Дайнов: Бай-тошовизъм в действие"}
{"url": "http://clubz.bg/77808-treti_den_problemi_s_kupuvaneto_na_elektronni_vinetki", "text": "Вече трети ден има проблем с електронните винетки, които влязоха в сила от 1 януари. Това показва проверка на бТВ. И тази сутрин все още е невъзможно да се закупи винетка чрез сайта bgtoll.bg. Проблеми има и със закупуването на нови винетки, и с регистрирането на старите хартиени, които се лепят на стъклото. Системата на Агенция \"Пътна инфраструктура\" за новите винетки блокира и чрез мобилното приложение, и чрез настолен компютър. Вчера проверка на телевизията на 5 бензиностанции установи, че в нито една от тях терминалите не работят. Шофьори споделиха, че са се опитвали да си купят винетки и през сайта. Имаше такива и от професионални фирми за превози, които над 20 часа са се опитвали да купят винетки без успех. Водачите без винетки рискуват да бъдат глобени със 70 лв. Това не би трябвало да важи за шофьорите, които имат стара валидна винетка. Вчера директорът на УС на Агенция \"Пътна инфраструктура\" инж. Светослав Глосов заяви, че срив в системата няма и отчете, че на 1 януари са продадени 5000 винетки за 380 000 лв. Той обясни, че е възможно да е възникнала техническа грешка в някои терминал, но това не означава, че системата се е сринала или не работи. Юристи отбелязаха, че приложението за мобилни устройства за закупуване на електронни винетки изисква декларация, че на посочен email ще бъдат връчвани актове за административни нарушения, наказателни постановления и електронни фишове. Твърдението е на бившия председател на Софийския районен съд Методи Лалов в страницата му във фейсбук. Според него тази декларация не съответства на законите и не поражда правни последици, защото винетка може да бъде закупена не само от собственика или ползвателя на автомобила, а и от всяко друго лице.     ", "date": "2019.01.03", "title": "Трети ден: проблеми с купуването на електронни винетки"}
{"url": "http://clubz.bg/77810-kitaj_kacna_na_tymnata_strana_na_lunata", "text": "Китайският космически апарат „Чанъе-4” кацна на обратната страна на Луната, съобщи БТА, позовавайки се на китайски медии и руската ТАСС. Успешното приземяване е било осъществено в 10.26 ч. местно време (4.26 ч. българско) в четвърътък, се казва в официално съобщение от Пекин. Апаратът бе изпратен на 2 декември в посока към Луната. Вече имаме снимка от \"тъмната страна\" към сателита, който поддържа комуникацията между диспечерите на Земята и сондата. Китайските държавни медии съобщиха, че мястото, където е кацнал „Чанъе-4”, се нарича Ейткън и е кратер на Южния полюс. Това е една от най-амбициозните китайски космически мисии. Никога досега космически апарат не е кацал на обратната страна на Луната, която до голяма степен е слабо позната. \n\tНай-интересният научен експеримент по време на китайската мисия е доставянето на голям контейнер със семена и яйца на насекоми. Целта е да бъде проверено дали те могат да се развият на Луната. Далечната страна на Луната е с много по-стара и дебела кора от близката, с повече и по-дълбоки кратери. Придружаващият спускаемия апарат роувър ще трябва да навигира при тези трудни условия на терена. Радарът на \"Чанъе-4\" ще изследва повърхността на дълбочина 100 м. Комбинирането на данните от него със снимките от камерите на лендъра и роувъра ще даде допълнителна информация за процесите на образуване на кратерите. Пряката връзка с апарата няма да е възможна и затова Китай изстреля спътник за връзка през май. Сателитът се нарича \"Цюецяо\" (\"Мостът на свраката\") и е позициониран в орбита около Луната, така че да предава заповеди и данни, обменяни между Земята и китайския модул. Роувърът \"Чанъе-4\" най-общо повтаря външния вид на предшественика си - лунохода \"Юйту\" (\"Нефритен заек\"), който беше спуснат на Луната с апарата \"Чанъе-3\" на 14 декември 2013 г. \n\tАмбициозната китайска лунна програма ще продължи с апарата \"Чанъе-5\" - мисия за връщане на проби от Луната, която ще стартира по-късно тази година. По време на тази мисия ще бъдат събрани до 2 кг мостри. Ултима Туле е най-старото и най-отдалечено от нашата планета изследвано небесно тяло. Учените се надяват то да даде информация за образуването на Слънчевата система. Нова снимка на Ултима Туле, направена от 27 000 км разстояние и с резолюция 140 метра на пиксел, показва, че това небесно тяло е с дължина 31 км и прави пълно завъртане около оста си за около 15 часа. По-голямата му сфера е наречена Ултима, а другата, която е около три пъти по-малка - Туле.  Друго откритие е, че Ултима Туле е с червен цвят като спътника на Плутон Харон.", "date": "2019.01.03", "title": "Китай кацна на \"тъмната страна\" на Луната"}
{"url": "http://clubz.bg/77818-jertvite_ot_jp_katastrofata_v_daniq_veche_sa_8", "text": "Броят на жертвите от железопътната катастрофа в Дания в сряда се увеличи от 6 на 8, съобщи БТА. Загиналите са пет жени и трима мъже. Катастрофата, включваща пътнически и товарен влак стана на 18-километров пътен и железопътен мост, свързващ двата най-големи датски острова. Телата на жертвите все още не са идентифицирани, каза полицейският говорител. Причините за трагедията все още не са съвсем ясни. Предполага се, че пътническият влак се е ударил в товар, изпаднал от товарния влак при разминаването им на моста. Това е най-тежката ж.п. катастрофа в страната от повече от 30 години.  ", "date": "2019.01.03", "title": "Жертвите от жп катастрофата в Дания вече са 8"}
{"url": "http://clubz.bg/77812-radev_ne_naloji_veto_nezakonno_imushtestvo_shte_se_otnema_i_na_obqveni_za_nevinni", "text": "Президентът Румен Радев не наложи вето и промените в антикорупционния закон, приети от Народното събрание \"по спешност\" в края на 2019 г., влизат в сила. Това става ясно от новия брой на \"Държавен вестник\", който излиза днес. Държавният глава е подписал указа за обнародване на закона, въпреки че имаше призиви за вето от извънпарламентарната опозиция. И от БСП по време на финалното гласуване обявиха поправките за спорни, а и за противоконституционни.  Изненада от БСП: гласува \"против\" спешния ремонт на антикорупционния закон Става дума за \"спешния\" ремонт на антикорупционния закон, внесен в самия край на 2018 г. от Данаил Кирилов от ГЕРБ и приет за седмица. С него се дава възможност Комисията за противодействие на корупцията и отнемане на незаконно придобито имущество (КПКОНПИ) да продължи проверките и делата си срещу лица дори и прокуратурата да е прекратила наказателното производство, заради което се проверява произход на имущество или съдът е постановил окончателна оправдателна присъда за престъпление. До промените в закона се стигна заради тълкувателно решение на Върховния касационен съд. То засяга пряко стария закон за отнемане на имущество, който действаше до началото на 2018 г. и гласи, че ако поводът за проверка на законността на имущество е отпаднал - тоест няма обвинение срещу проверяваното лице, то и проверката или делата за отнемане на имоти трябва да бъдат прекратени. Срещу това въстанаха и самата КПКОНПИ, и прокуратурата, и управляващите от ГЕРБ, и опозицията от ДПС. КПКОНПИ не може да конфискува при прекратяване на наказателното дело Въпрос към КПКОНПИ: Върховният съд ли \"продаде мача\" за Христо Бисеров? Предстои да се разбере дали ще бъде сезиран Конституционният съд за обнародваните от президента поправки в закона. Право да се обърнат към институцията имат народните представители, ако съберат поне 48 подписа за целта, държавният глава, Върховният касационен съд и Върховният административен съд, главният прокурор, Висшият адвокатски съвет (който излезе с много остра позиция срещу приетите текстове).   КПКОНПИ не може да конфискува при прекратяване на наказателното дело Въпрос към КПКОНПИ: Върховният съд ли \"продаде мача\" за Христо Бисеров?", "date": "2019.01.03", "title": "Радев не наложи вето: незаконно имущество ще се отнема и на обявени за невинни"}
{"url": "http://clubz.bg/77811-bylgari_rumynci_ungarci_polqci_i_litovci_blokirat_bryuksel", "text": "340 български шофьори, както и техни колеги от Румъния, Унгария, Полша и Литва ще протестират в Брюксел на 10 януари срещу т.нар. пакет \"Макрон\". Това съобщи Нова тв. Очаква се околло 150 камиона да блокират столицата на Белгия в деня, в който пакетът ще бъде гласуван от транспортната комисия на Европейския парламент в Брюксел. Европа надви България. Шофьорите ще се връщат у дома най-малко веднъж на 4 седмици Това каза изпълнителният директор на Камарата на автомобилните превозвачи в България Димитър Димитров. Според него най-големият проблем в предвидения пакет е връщането на водачите и камионите в страната на регистрация. Според него, ако пакетът бъде одобрен, голяма част от българските превозвачи ще се пререгистрират в други страни от ЕС. Български превозвачи - на протест в Брюксел заради плана \"Макрон\" Димитров е шофьор на тежкотоварен автомобил от 10 години. Според него по-високите командировки и преспиването в хотел не са по-добри условия. Пакетът \"Макрон\" предвижда седмичната почивка на водачите да бъде извън шофьорската кабина, а шофьорите трябва да се връщат в страната, където са базирани фирмите им, най-малко веднъж на 4 седмици, освен в някои особени случаи. Превозвачите ще трябва да правят и минимум пет дни пауза между две серии каботажни превози в друга страна. Така ще се избегне възможността тази практика в чужбина да стане почти постоянна.   Български превозвачи - на протест в Брюксел заради плана \"Макрон\"", "date": "2019.01.03", "title": "Българи, румънци, унгарци, поляци и литовци блокират Брюксел"}
{"url": "http://clubz.bg/77807-noviqt_shef_na_pentagona_kitaj_kitaj_kitaj", "text": "Новият американски министър на отбраната Патрик Шанахан, който вчера пое освободения от Джим Матис пост, постави Китай начело в приоритетите си, каза висш представител на министерството, цитиран от Франс прес. На първото съвещание с висшите служители в Пентагона тази сутрин Шанахан  , разработена от неговия предшественик Матис, посочи източникът, пожелал анонимност. С това новият шеф на Пентагона даде знак за лека промяна в ориентацията в сравнение с тази на Матис, който сочеше като главни неприятели на САЩ освен Китай и Русия. Поемайки новото си назначение, Шанахан възложи функциите на и.д. заместник-министър на отбраната на досегашния зам.-министър по финансовите въпроси Дейвид Норкуист.", "date": "2019.01.03", "title": "Новият шеф на Пентагона: Китай, Китай, Китай"}
{"url": "http://clubz.bg/77806-shte_opazqt_li_obedineni_patrioti_vlastta_na_borisov", "text": "Когато на германския сладкар от Вайблинген Теодор Кайзер му хрумнала идеята за мухоловка, най-трудно било да открие съставките за сиропа - да не съхне бързо, да не се разтича и да издържа на различни температури. Колко избиратели могат да залепнат на мухоловката на българския “патриотизъм”? Ще ги преброим на изборите за евродепутати. Те се падат в третия почивен ден от дълъг уикенд – между 24 и 26 май - и ако не се стигне до нещо непредвидено - катастрофа, смърт в резултат на нечия небрежност или институционално нехайство, или пък граждански протести, избирателната активност може да се окаже твърде ниска. На евровота през 2014 г. до урните отидоха 35.52% от българите с право на глас. Дали сегашните ще я стигнат зависи включително и от прогнозата за времето. За България те ще имат предопределяща роля – от тях зависи дали за първи път в най-новата ни история ще имаме три вота за година - освен за евродепутати, за местни органи на управление и предсрочни парламентарни. Ако БСП и ДПС имат повече евродепутати от ГЕРБ и \"Обединени патриоти\" на изборите за Европарламент напролет, това ще е основание за предсрочен вот в България, заяви по БНР Георги Харизанов от Института за дясна политика. Ами ако резултатът е реми? Малкият коалиционен партньор е нагърбен с непосилната отговорност дали третият кабинет на Бойко Борисов ще продължи мандата си. Ако не е на висота, наесен може да се очакват избори “две в едно” - местни плюс предсрочни парламентарни. В момента 17-те мандата за България в Европарламента са разпределени така: ГЕРБ са с шестима евродепутати, БСП и ДПС - по четирима, “България без цензура”, която вече не съществува, с двама - Николай Бареков и Ангел Джамбазки (ВМРО). А Светослав Малинов (ДСБ) бе изпратен в ЕП от избирателите на Реформаторския блок. За ДПС се очаква да увеличат влиянието си в общини, където част от техните избиратели бяха разколебани във верността си към Движението за права и свободи заради появата на ДОСТ на Лютви Местан. Но партията на Местан почти се е самозаличила и ДПС отново няма конкурент за сърцата и гласовете на българските турци, освен ГЕРБ. По всяка вероятност ДПС ще остане с четирима депутати (спрямо тримата, които имаше през 2009 г.). ГЕРБ започва мобилизацията за майския вот от 15 януари, когато активисти тръгват на обиколки под наслов \"Европа в нашия град\". Когато ги обявяваше през октомври, зам.-председателят на партията Цветан Цветанов ги мотивира така: “Да покажем какви са възможностите по секторните политики във връзка с евроизборите!” Тоест българските национални интереси в ЕС въпреки последния провал със защитата на интересите на българските превозвачи при приемането на пакета “Мобилност”. Избирателите на ГЕРБ не са така ангажирани към европейските теми, както са тези на БСП, макар че мнозина от тях би следвало да се кълнат в любов на единна Европа заради ползите от усвояването на европейски средства в трите управленски мандата на Бойко Борисов. ГЕРБ има какво да покаже за “Европа в нашия град”. За изминалата 2018 г. градовете са получили над 150 милиона лева по оперативна програма “Региони в растеж”. От нея се финансират с общо над 44 милиона лева и предизвикалите обществено недоволство ремонти в центъра на София, а столичната управа се кани да излее други 10 милиона лева за две зали в бившата Централна баня. 1.2 милиарда лева се отпускат и от оперативна програма “Околна среда” за по-качествени ВиК услуги за над 2 милиона българи. Но при евроскептичните “патриоти” ще е трудно въпреки националистичната им и популистка реторика. С излезлите на показ противоречия по различни теми - от протестите на майките на деца с увреждания, Закона за горивата, проверките по морето, Русия и руския патриарх, те показаха, че са слабата брънка в коалицията. А и за разлика от ГЕРБ не разполагат с реална власт на местно ниво и трудно ще мотивират и мобилизират структурите си да работят. В петте месеца до 26 май те са особено застрашени от атаки на конкуренти за мястото им. Марешката партия “Воля” вече започна, в желание да покаже пригодност и лоялност за ролята на патерица, “златен пръст” или каквото ѝ отреди ГЕРБ в евентуално управление. Ако „Обединени патриоти\" успеят да преодолеят раздора на раздорите: кой да оглави листата за евродепутати - лидерът на “Атака” Волен Сидеров или евродепутатът Ангел Джамбазки (ВМРО), коалицията ще може да се прицели в европейска тема, която да я обедини, както беше с Истанбулската конвенция. Но трипартийното обединение се друса от разпри, което осуетява присъединяването на нови патриотарски дружини.  И БСП си има такъв скандал, макар и с по-слаб отзвук във вътрешнопартиен план: ще поведе ли лидерът на Партията на европейските социалисти (ПЕС) Сергей Станишев листата за евровота. За електората на БСП Станишев е “чуждо тяло” - твърде е… европейски. Той е против инициативи на унгарския премиер Виктор Орбан, докато лидерката на БСП Корнелия Нинова ги подкрепя, той е за Истанбулската конвенция, тя е против. Но на 26 май ще гласуват не делегатите на ПЕС, преизбрали Станишев, а избирателите на БСП. Дори и първи, Станишев пак може да бъде изместен - с преференция. Това вече се случи на предишните евроизбори, когато Момчил Неков оглави листата на “Коалиция за България”, изстрелвайки се от 15-ото място с над 34 000 гласа личен вот. Часовниковият механизъм на преференциите може да изиграе номер и в коалиционната листа на “патриотите”. Освен ако партиите не се разберат предварително помежду си да няма преференциално гласуване. А междувременно трябва да се подготвят и мухоловките. \" \"", "date": "2019.01.03", "title": "Ще опазят ли \"Обединени патриоти\" властта на Борисов?"}
{"url": "http://clubz.bg/77809-davaj_shumi", "text": "Михаел Шумахер навършва днес 50 години. Вярвам, че всеки, който подхваща да чете този текст, знае кой е той. Но все пак, нека припомним най-важното. Роденият на 3 януари 1969 г. в градчето Хюрт, Северен Рейн-Вестфалия Шумахер е 7-кратен световен шампион във Фурмула 1. Това е рекорд. Пет от титлите му са поредни - също рекорд. Победите му са 91 - рекорд. Най-бързите обиколки - 77, рекорд. В един сезон е спечелил 13 състезания - рекорд. Има и други, но тези са най-важните. На Люис Хамилтън са нужни най-малко още два сезона, за да достигне Шуми. Но и той много трудно може да докосне вече едно от върховите постижения на германеца - по поредни титли. Михаел Шумахер беше еталон за пилот. Той умееше да кара на всички писти и при всякакви условия и знаеше как да вземе най-доброто от автомобила си и конкретната ситуация, за да спечели. Хората, работили с него, го описват като работохолик, отдаден на детайла. Човек, който разбира от състезателни коли и от самите състезания. Е, Пилето има някои \"черни точки\" за маневри, които не бяха по феърплея, но кой ги няма? Великият Аертон Сена също ги има. Днешните герои от формулата, като Люис Хамилтън, Себастиан Фетел и компания - те също. Тези неща вече почти не се коментират. Който се е състезавал в нещо и е обичал да печели - знае. За Шумахер казват, че е отборен играч. Във \"Ферари\" и другите му отбори всички са го обичали, тъй като е обръщал внимание на онези, които остават далеч встрани от кадрите, поставящи отпечатък в историята. Тях ги няма на витрината на големите триумфи. От 29 декември 2013 г. Михаел не е същият. Той падна със ски извън писта във френския зимен курорт Мирабел и удари главата си в камък, покрит с тънък слой сняг. Не е ли ирония - Шуми оцеля в 308 състезания във Формула 1. Само веднъж претърпя по-тежък инцидент, като счупи крак. И когато трябваше да се наслаждава на живота и семейството си, падна злощастно на ски. Месеци след инцидента Шумахер стана затворник в луксозния си дом край Лозана, а семейството му спусна плътни решетки за състоянието му. Правилно - предвид това, в което се превърнаха медиите. Ясно е само, че \"Шумахер се възстановява\". От време на време някой все пак посещава пилота (Корина Шумахер е свела списъка наистиа до малцина, дори бившият мениджър на Пилето - Вили Вебер, беше задраскан) и после отронва по някоя дума публично. Бившият бос на \"Ферари\" Жан Тод заяви, че отишъл при Шуми и двамата заедно гледали наскоро Гран При на Бразилия. Германски епископ държал ръцете на аса. Той каза, че лицето му не се е променило много. Според английския в. \"Дейли Мейл\" (без позоваване) Михаел вече не е прикован на леглото, а става. Толкова засега. Вчера семейството на Шумахер разпространи обръщение, в което благодари на почитателите му за подкрепата и увери, че той се намира в най-добрите ръце и че се прави всичко възможно, за да му се помага.  Семейството на Шумахер към феновете: Правим всичко възможно Не е казано, че трябва да си фен на Михаел Шумахер, за да се надяваш, че той ще се оправи. Че някой ден ще се усмихне от боксовете на Формула 1. Или откъдето си поиска, защото навсякъде е добре дошъл. Давай, Шуми! Ти си боец и голям шампион. За такива като теб думата \"бивш\" е насъвместима. Сега вече целият свят ти стиска палци. И - честит рожден ден!  ", "date": "2019.01.03", "title": "Давай, Шуми!"}
{"url": "http://clubz.bg/77793-jiv_si_kogato_ne_se_otkazvash", "text": "Всяко ново начало е едновременно възможност и отговорност. То е възможност да пуснем въображението си на свобода и да рисуваме живота на мечтите си, без да си поставяме ограничения. Същевременно всяко начало е и отговорност, защото единствено и само ние можем да превърнем живота на мечтите си в реалност. Може да ви звучи наивно, но аз искрено вярвам, че само ние имаме силата да създадем годината, за която жадуваме. Както написах покрай Коледа, чудесата не идват свише. Хайде стига с тия пожелания! Те не се изготвят по поръчка и определено не се продават с намаление по време на празници. Човек сам посажда семената на чудесата в съзнанието си и след това ги обгрижва с воля, търпение, страст, кураж и пълно себераздаване. Тъй като всеки от нас иска годината да му е изпълнена с чудеса, днес реших да ви дам 5 простички препоръки за летящ старт на 2019 година. За да осъществим плановете си и да намерим удовлетворението, което търсим, първо трябва да се научим да оценяваме всичко, което вече имаме. Някои веднага ще отсекат: „Разкарай ми се от главата с тия клишета!“ Съгласен съм, че разсъждения от този тип може и да са клишета, но те са се превърнали в такива поради простата причина, че са истина. Човешкият мозък има склонността да нормализира всяко преживяване. Колкото и обич да получаваме, каквито и успехи да постигаме, колкото и пари да печелим, ние винаги ще искаме още и още, и още. Ето защо е толкова важно от време на време да натискаме „пауза“ и да си припомняме всички аспекти на живота ни, за които можем да сме благодарни. Дори в най-безнадеждните моменти има хиляди неща, за които трябва да сме признателни, например, че сме здрави, че живеем в близост до близките си, че сме запазили приятелствата си от детство, че живеем в страна, в която властва мир, и във време, което предлага възможности за учене, работа, бизнес, пътуване и забавление, за каквито нашите предци са можели само да мечтаят. Благодарете за това, което имате, защото то ще ви помогне да получите онова, което искате да имате! След като благодарим за това, което имаме, вече можем да проектираме бъдещето си. Пропъдете от главата си „Не мога“, „Невъзможно“, „Това не може да стане“ и други мисли в тази посока и се освободете от оковите на общоприетите разбирания за „нормално“, „постижимо“ и „реалистично“. Много хора вероятно са считали за откачени Леонардо да Винчи, Томас Едисън, Едмънд Хилари и хиляди други визионери, творци и приключенци. В действителност, водени от любопитство и непоколебима вяра в собствените си знания и способности, тези „луди“ са изваяли света, в който днес ние имаме привилегията да живеем. Поставяйте си цели, които ще ви подтикнат да давате не 100%, а 200% от себе си – всеки ден! Когато определяте дългосрочните си цели, се запитайте защо искате да постигнете точно тях. Защо сте склонни да посветите седмици, месеци или дори години от живота си на тази, а не на онази цел? Ако можете да отговорите на този въпрос конкретно и искрено и ако отговорът ви не произтича от желанието ви да удовлетворите чужди очаквания, тогава сте на прав път, защото сте намерили своя източник на смисъл. „Смисълът означава, че сте на правилното място в правилното време, че сте намерили правилния баланс между ред и хаос, където всичко се нарежда по възможно най-добрия за момента начин“, пише канадският клиничен психолог Джордан Питърсън в книгата си 12 Rules for Life: An Antidote to Chaos, която предстои да излезе на български език през тази година. „Смисълът е Пътят, пътеката на по-обилния живот, мястото, където живеете, когато сте водени от Любовта и говорите Истината [...] Правете само това, което е смислено, а не това, което е изгодно.“ Не вярвате на Питърсън? В такъв случай може би ще се доверите поне на немския философ Ницше, който го е казал пределно ясно: „Онзи, който има защо да живее, може да понесе почти всяко „как“. Милиони хора по цялото земно кълбо ежечасно раждат идеи за всякакви страхотни и полезни начинания или изобретения, но накрая само малка част от тях осъществяват идеите си. Често причината не се крие в това, че те не могат да реализират идеите си, а в това, че дори не опитват, парализирани от мащаба на творенията на собствения си ум. Те скачат от идея на идея, но така и не започват да работят върху която и да е от тях, защото се притесняват, че нямат подробен план за действие. В подобни ситуации обаче ние всъщност не се нуждаем от перфектен план (какъквто никога няма да имаме), а от яснота относно първата крачка. След това ни остава да мислим за следващата крачка, после за по-следващата и така, докато стигнем там, където искаме. През ноември 2018 година имах щастието да интервюирам ултрамаратонеца Краси Георгиев. Той доби национална популярност преди близо година, когато бяга на пътека в продължение на 36 часа с благотворителна цел. По време на разговора ни Краси, който за последните близо 15 години е пробягал около 60 маратона и 30 ултрамаратона на няколко континента, ми каза следното: „Няма смисъл да живееш, ако ще живуркаш!“ Вярвам, че всеки от нас иска да живее, а не да живурка. Така че скачайте смело и помнете, че дори и да не успеете, поне няма да съжалявате, защото ще сте опитали! Още в Библията е казано: „Който те принуди да вървиш с него една миля, иди с него две.“ През вековете това напътствие се процежда в английския език под формата на популярния идиоматичен израз to go the extra mile, който означава „полагам допълнително усилие, за да постигна нещо“. Тази философия се различава коренно от народопсихологията по нашите географски ширини. Ние обикновено свързваме всяка молба за полагане на допълнително усилие с опит за прецакване или друг пъклен план на нашия шеф, колега, преподавател, приятел или дори роднина. И как да е другояче, когато нашите родители, баби и дядовци са израснали във време, родило трагикомичното послание: „Ние ги лъжем, че работим. Те ни лъжат, че ни плащат.“ Ако в историята изобщо е имало период, в който подобен подход е бил приемлив и едва ли не необходим, то днес той е първата стъпка към самоунищожение – и на индивидуално, и на колективно ниво. Полагайте повече усилия, отколкото се очаква от вас! Вършете работата си по-качествено, споделяйте знанията и опита си и помагайте на други хора да постигат целите си. Допълнителните ви усилия може да не ви донесат награда веднага, а когато го направят, тя може да не е материална, но те със сигурност ще ви се отплатят щедро във времето. Пожелавам ви здрава и вълнуваща 2019 година! А когато изпаднете в трудно положение, което рано или късно винаги се случва, си спомнете думите на алпиниста и мечтател Боян Петров: „Жив си, когато не се отказваш.“ „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.01.03", "title": "Жив си, когато не се отказваш"}
{"url": "http://clubz.bg/77805-trymp_siriq_e_zagubena_tq_e_pqsyk_i_smyrt", "text": "Пясък и смърт - с тези думи президентът на САЩ Доналд Тръмп описа Сирия, като същевременно остана уклончив за конкретните срокове за изтеглянето на американските войски от тази страна, предаде Франс прес. И допълни: Тръмп продължи да не дава конкретен график за обявеното от него изтегляне на американските войски от Сирия, което той аргументира с преценката, че групировката \"Ислямска държава\" там е победена. При първоначалното обявяване на това изтегляне на 19 декември Тръмп беше заявил, че американските войски в Сирия \"се прибират всички и се прибират сега\", отбелязва АФП. Тръмп размишлявал как да се изтегли бавно от Сирия В момента в Северна Сирия са дислоцирани около 2000 американски военнослужещи, предимно специални части, които се бият срещу ИД и обучават местни сили в освободени от джихадистите райони. Американският президент Доналд Тръмп съобщи също, че е получил писмо от севернокорейския лидер Ким Чен Ун и очаква скоро да се срещне с него, предаде Ройтерс. Тръмп: Ким знае, че притежава огромен икономически потенциал Пред репортери в Белия дом Тръмп защити преговорите си с Ким и отбеляза, че никога не е придавал голямо значение на бързината в усилията на Пхенян. След историческата среща с Тръмп в Сингапур през юни миналата година Ким обеща да работи за ядрено разоръжаване и оттогава и двете страни се мъчат да постигнат напредък. \n\tВ обръщение по националната телевизия Ким каза, че е готов да се срещне отново с Тръмп по всяко време, но предупреди, че ще смени курса, ако американските санкции и натиск срещу страната му се запазят. \n\tДни по-рано южнокорейският в. \"Чосун илбо\" съобщи, че Ким е изпратил писмо до Тръмп във връзка с изпадналите в застой преговори. \n\tТръмп заяви пред репортери вчера, че е получил \"страхотно писмо от Ким Чен Ун\". Часове преди срещата си с лидерите на републиканците и демократите в Конгреса Тръмп отбеляза, че парализата на част от правителствените служби вече 12 дни може да продължи дълго, посочва Франс прес. \"Сумата от 5,6 милиарда е толкова малка, а и става въпрос за националната сигурност\", изтъкна Тръмп. И шефът на Пентагона напуска Тръмп Президентът на САЩ Доналд Тръмп заяви, че е уволнил министъра на отбраната Джим Матис. Но Матис подаде оставка заради несъгласие с решението на Тръмп да изтегли американските войски от Сирия, предаде Асошиейтед прес. \n\tМатис обяви на 20 декември, че подава оставка, но ще остане на поста до края на февруари. Три дни по-късно президентът съобщи, че от 1 януари назначава на мястото на Матис неговия заместник Пат Шанахан. \n\tНа заседание на правителството вчера Тръмп заяви: След това президентът попита риторично: Освен това Тръмп каза, че не е доволен от работата на Матис в Афганистан. Според президента САЩ трябва да оставят талибаните и бойците на \"Ислямска държава\" да се бият помежду си в Афганистан, добавя АП. Тръмп: Ким знае, че притежава огромен икономически потенциал И шефът на Пентагона напуска Тръмп", "date": "2019.01.03", "title": "Тръмп: Сирия е загубена, тя е пясък и смърт"}
{"url": "http://clubz.bg/77813-priznanie_plovdiv_nqma_da_se_spravi_s_proekti_za_stolica_na_kulturata", "text": "Част от започнатите проекти в Пловдив видимо към момента няма да успеят да се реализират. Това каза в предаването „Тази сутрин” по бТВ министърът на културата Боил Банов. На 12 януари градът официално става Европейска столица на културата. Някои от проектите, с които градът е кандидатствал за титлата, обаче не са изпълнени. Един от тях е емблематичното за града „Кино Космос”, което тъне в разруха. Кметът Иван Тотев оправдава забавянето на ремонта със законови пречки. Ремонтът на площад „Централен” пък започва едва през август и ще продължи и през 2019 г. По думите му 20-те милиона, които дава държавата за събитието, са отишли за инфраструктурни проекти. Пловдив притежава естествено очарование, надявам и културната програма да е богата, отбеляза Банов. Ще има много събития, отзвукът ще бъде сериозен и в България, и по света, убеден е министърът на културата. Предстои ни трета изложба в Лувъра, каза още в разговора Боил Банов. Още по-важното е общ проект, който разработваме много сериозно. Става дума за остров Св. Кирик и Йолита до Созопол, един остров на изкуствата съвместно с Лувъра, който ще съчетае подводната археология и съвременните изкуства, каза министърът. За Царските конюшни съгласувахме проект за временно укрепване на покрива. Разговаряме със столичния кмет Йорданка Фандъкова и с премиера Бойко Борисов, тяхното решение ще е в посока център за изкуства, музей, посочи Боил Банов. По-сложното е, че те са смесена собственост, не само държавна, което би улеснило нещата, допълни министърът. Той отбеляза, че през тази година в бюджета на Министерството на културата има 20 милиона лева повече, отделно са отделени повече и по общините.", "date": "2019.01.03", "title": "Признание: Пловдив няма да се справи с проекти за столица на културата"}
{"url": "http://clubz.bg/77772-vypreki_sankciite_huawei_mina_100_mlrd_prihodi", "text": "Китайската компания Huawei ще достигне 109 милиарда долара приходи за 2018 г., съобщи Ройтерс. Постижението, което е  е на фона на тежките санкции, наложени от редица държави заради подозренията в шпионаж от страна на технологичния гигант. САЩ може да блокират продажбите на Huawei и ZTE САЩ, Великобритания, Нова Зеландия и Австралия блокираха китайския производител от участие в търгове за 5G мрежи, които са най-големите проекти в момента. Huawei са сред топ-производителите на мрежово оборудване и вече са сключили 26 договора за изграждане на подобни мрежи, но няма да може да получи такива в някои от най-богатите държави в света. Huawei би Apple и зае второ място при смартфоните От месеци САЩ и техните съюзници твърдят, че Китай използва оборудването на Huawei, за да шпионира световните сили. В Щатите вече е забранена употребата на техни продукти сред държавната администрация, очаква се да бъде блокирана употребата им и от мобилните оператори. Huawei стана шампион в 2G/3G/4G инфраструктурата. А 5G? Това обаче не спира Huawei, които до преди няколко години бяха известни само с много точните си копия на iPhone, да са сред най-успешните производители на смартфони в света. За пръв път през 2018 г. те са продали над 200 милиона устройства. Huawei би Apple и зае второ място при смартфоните Huawei стана шампион в 2G/3G/4G инфраструктурата. А 5G?", "date": "2019.01.03", "title": "Въпреки санкциите Huawei мина 100$ млрд. приходи"}
