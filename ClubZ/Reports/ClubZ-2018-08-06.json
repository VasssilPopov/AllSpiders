{"url": "http://clubz.bg/71543-polsha_osydi_vojnata_na_rusiq_sreshtu_gruziq", "text": "Полският министър на външните работи Яцек Чапутович осъди днес руската \"агресия и окупация\" на част от Грузия преди да замине за Тбилиси по повод 10-годишнината от началото на руско-грузинската война утре, предаде Франс прес, цитирана от БТА Той припомни \"историческата визита\" в Тбилиси през август 2008 г. на тогавашния полски президент Лех Качински, който заедно с колегите си от Украйна, Литва и Естония и премиера на Латвия отиде да засвидетелства солидарността си с Грузия. През лятото на 2008 г. руската армия се намеси в Грузия в подкрепа на обявилата независимост проруска сепаратистка територия Южна Осетия, където Грузия водеше военна операция. Руските войски отблъснаха грузинските сили и можеха да превземат Тбилиси. Постигнато бе мирно споразумение с посредничеството на френския президент Никола Саркози, но Русия призна независимостта на грузинските сепаратистки области Южна Осетия и Абхазия и оттогава поддържа там военно присъствие.", "date": "2018.08.06", "title": "Полша осъди войната на Русия срещу Грузия"}
{"url": "http://clubz.bg/71538-gruziq_beshe_v_kletka_s_bqsno_kuche_es_q_ukorqvashe_che_ne_go_gali_dostatychno", "text": "На 6 август 2008 г. започна войната на Русия срещу Грузия. Масирани пропагандни усилия бяха приложени от Москва за да бъде обявено управлението на Михаил Саакашвили в Тбилиси за виновник за войната, нещо повече - Грузия да бъде определена като агресор. За съжаление, това, което наричаме \"международна общност\" допринесе значително за възможността жертвата на великодържавна агресия да бъде обявена за агресор. Докладът Талявини постави ЕС в ролята на легитимираща руската агресия и последствията от нея сила. Но преди този доклад, който редица наблюдатели сравняват с някои от най-позорните страници в европейската история - като например Мюнхен 1938 г., бяхме свидетели на систематични усилия да бъде накарано реформисткото правителство в Тбилиси да се подчини на руските новоимперски претенции. Поредица от европейски посланици в Тбилиси години наред - преди и след август 2008 г. - бичуваха грузинското правителство за това, че не се подчинява на ултиматумите, идващи от Москва. Техните усилия бяха толкова мощни и целенасочени, че накараха грузинския интелектуалец и политически анализатор Александър Рондели възмутено да се обърне към \"международната общност\" с думите: Русия има своите геополитически основания да воюва с управлението на Саакашвили в Тбилиси \"на живот и смърт\". След \"Розовата революция\" от 2003 г. Тбилиси започна амбициозна програма за реформи на държавата, която при управлението на бившия президент Шеварнадзе бе срутена по-ниско от статут на провалена африканска държава. Амбициозните реформи на новото управление бяха успешни, а това означаваше - и болезнени и за тази част от корумпирания олигархичен елит на страната, която осигуряваше постимперския контрол на Москва над Тбилиси. Нещо повече - Грузия се самоопредели като кандидат за членство в НАТО и ЕС, колкото и определени европейски политици да иронизираха тази амбиция на Тбилиси като невъзможна. Саакашвили успя да върне под грузински контрол провинция Аджария, отцепена за десетилетие и половина от Грузия от местния бандит-мародер Абашидзе, който избяга в Москва след поражението си. Тбилиси направи сериозни стъпки за възстановяване на връзките между Грузия и населението на Южна Осетия, управлявана от друг паравоенен главатар - Кокойти. Правителството в Тбилиси успя да договори изтегляне на руските военни бази в Грузия. Това постави южния фланг на руското геополитическо присъствие в Кавказ - базата в Гюмри, Армения, под заплаха за логистична и стратегическа изолация. През пролетта на 2008 г. в Букурещ се състоя среща на върха на НАТО, където с усилията на Берлин и Париж на Грузия и Украйна бе отказан статута на кандидат членство - МАР. По настояване на Вашингтон бе взето решение този статут да бъде утвърден на следващата среща на върха. Така на Москва бе предоставен \"прозорец на възможностите\" да осуети членството на Грузия и Украйна в НАТО. Почти веднага след Букурещ започна кампания от системни нападения над грузински села в Южна Осетия с грабежи, убийства и други насилия. Сдържаността на правителството в Тбилиси лесно можеше да бъде изтълкувана като малодушие и безпомощност от собствения му народ. Въпреки това, официален Тбилиси издържа на провокациите месеци наред. Докато не се разгърна оперативното мероприятие на руската армия, наречено \"нападението на Грузия над Цхинвали\". Има множество дукументални свидетелства, че агресията, поставила началото на войната не идва от Тбилиси, а от Москва. Днес - 10 години по-късно - тази истина не се отрича особено енергично и от самите руски наблюдатели. Във всеки случай, подобно на \"вероломната агресия на Финландия срещу СССР\" от 1940 г., войната за Южна Осетия - и предполагаемата \"грузинска агресия срещу Цхинвали\" - започна с ... преминаването на руската армия през тунела Рока на територията на Южен Кавказ. Защо стоеше руската армия в този тунел в навечерието на \"вероломната грузинска агресия\"? Отговорите на този и на редица други въпроси показват как руската инвазия бе съшита с бели конци. \"Международната общност\" затвори очите си за тези бели конци. Само активната дипломатическа совалка на западни лидери като Качински (Полша) и Саркози (Франция) успяха да спасят Грузия от пълна руска окупация. Самият факт обаче, че руската агресия не бе посочена, не бе осъдена, а практическата анексия от Русия на Абхазия и Южна Осетия не бе категорично отхвърлена като нарушение на международното право, отвори перспективата на режима в Кремъл да претендира за реванш и контрол върху цялото постсъветско пространство. Малодушието на Запада спрямо агресията срещу Грузия от 2008 г. даде зелена светлина за анексията на Крим през 2014 г., за войната в Донбас и кой знае още колко великодържавни кампании срещу суверенни народи, които биха могли да ни очакват в бъдещето. Грузия днес е една по-плаха страна - и в реформите, и в отношението към \"големия брат\", и в амбициите си да възстанови своята тероиториална цялост, и в стремежа си към ЕС и НАТО. Украйна - много по-голяма като размери и ресурси - засега с усилие се съпротивлява на агресията. Трябва да си спомним 6 август 2008 г. Може да се окаже, че това е дата, слагаща началото на период на горчиви предизвикателства за всички нас в посткомунистическа Европа.    ", "date": "2018.08.06", "title": "Грузия беше в клетка с бясно куче. ЕС я укоряваше, че не го гали достатъчно"}
{"url": "http://clubz.bg/71540-ad_pod_nebeto_sled_udar_mejdu_avtovoz_i_cisterna_v_bolonq_video", "text": "Взрив и гигантско огнено кълбо последваха сблъсък между два камиона край летището на италианския град Болоня, предаде Ройтерс. Най-малко двама души загинаха, а други 55 са ранени. 14 от пострадалите са в тежко състояние.     Полицията отцепи шосето и околностите в Борго Панигале, в покрайнините на Болоня. Експлозията станала след сблъсък между автовоз и цистерна. Двете возила се ударили на мост, част от който се срутила.     Пожарът обхванал разположения под моста паркинг за автомобили. Няколко коли пламнали и също се взривили. На мястото на инцидента пристигнаха десетки пожарни и полицейски коли.", "date": "2018.08.06", "title": "Ад под небето след удар между автовоз и цистерна в Болоня (ВИДЕО)"}
{"url": "http://clubz.bg/71534-peevski_deklarira_37_mln_lv_prihodi_jivee_i_se_vozi_pod_naem", "text": "Близо 40 милиона лева приходи за 2017 година е декларирал депутатът от ДПС и издател Делян Пеевски. В банки у нас и в чужбина, в различни валути има още около 6 милиона. Това става ясно от декларацията му по Закона за противодействие на корупцията и отнемане на незаконно придобито имущество. Днес КПКОНПИ  . Тази година декларацията на Пеевски е интересна не само поради факта, че допреди няколко години имуществото му възлизаше само на един стар \"Опел\". Излиза, че медийният собственик живее и се вози в най-различни домове и коли - все под наем. Пеевски не е декларирал собствен имот. Но е декларирал, че за 2017-а е ползвал чуждо недвижимо имущество, като като произход на средствата, с които заплаща за наема е посочил \"дивидент\".  Ето какви имоти е ползвал Пеевски, а вероятно и още използва: На името на Пеевски няма моторни, въздухоплавателни, водни, земеделски или каквито и да е било други превозни средства. Но пак под наем депутатът от ДПС се возел през 2017-а на различни коли. Договорите за ползване са сключени също през изминалата година, плащането пак е \"дивидент\". Ето какви МПС и срещу колко: В графата \"налични парични средства\" Пеевски е декларирал скромните 265 500 лева доходи от продажба на акции и дивидент. Но явно обича да държи парите си в банка. А те са милиони, пак доходи от продажба на акции, дивидент, както и от продажба на дружествени дялове и получен дивидент, декларирани през предходни години. Ето ги и сумите в депозити: Отбялязал е и акции от БМК ЕАД за 6 200 000 лева, както и получен за 2017 г.  Иначе годишната данъчна основа от трудовите му доходи е скромната сума от 44 580 лева. За 2017-а премиерът Бойко Борисов е декларирал налични от заплата, обезщетение за неизползван отпуск и спестявания, декларирани в предходни години 53 260 лева. И това е.  Вицепремиерът Валери Симеонов и лидер на НФСБ, част от \"Обединени патриоти\" - 156 565 налични лева и още 21 000 лева в банка. Сумите са от заплати. Има и дивиденти от \"СКАТ Транс\" ЕООД в размер на 80 000 лева и от \"СКАТ Телеком\" ООД - 15 000 лева. Миналата година другият вицепремиер \"патриот\" - Красимир Каракачанов (ВМРО) и съпругата му са си купили апартамент в София - 210 квадрата за 264 273 лева със замяна. Двамата имат и общо 50 000 лева в наличност, както и 11 300 лева в банка. Но имат и задължения към \"Софтметал 07\" ЕООД по 35 000 лева. Третият партньор в управлението на ОП Волен Сидеров (\"Атака\") е декларирал през 2017 г. 75% дял от галерията си \"Стил\", която откри в края на миналата година и която бе \"забравил\" първоначално да декларира. За разлика от предшественика си Росен Плевнелиев  пък държавният глава Румен Радев е декларирал скромно имущество - по-точно само 8000 лева налични и 14 600 лева в банка от заплати. Има обаче и кредитна карта с лимит от 10 000 лева. Двамата със съпругата му Десислава са посочили и инвестиция в допълнително пенсионно осигуряване - 18 301 лева за Радев и 6619 лева за Радева. Лидерът на опозицията Корнелия Нинова е декларирала, че кара \"Акура на 10 години\" МДХ (американското подразделение на Хонда), собственост на съпруга й. Двамата имат общо четири 4 банкови депозита, два в лева и два в евро, най-големият от които е 62 545 лева. За 2017-а лидерът на ДПС Мустафа Карадайъ няма с какво да се похвали. Изключително любопитна е декларацията на лидера на \"Воля\", бизнесменът, понастоящем и зам.-председател на Народното събрание Веселин Марешки. Заедно със съпругата му Светлана притежават завидно количество имоти и автомобили, имат налични над 22 милиона лева и в същото време дълъг списък от задължения и към юридически, и към физически лица за милиони левове. Главният прокурор Сотир Цацаров е удвоил спестяванията си. Депозитите на Цацаров в миналогодишната му декларация бяха 77 500 лв. и 26 702 евро. В тазгодишната декларация са нараснали до 162 722 лв. и 27 909 евро. Съпругата на главния прокурор - Меглена Цацарова, която е нотариус, печели повече от него. Годишната данъчна основа на Цацаров е 99 514 лв. от заплати и 5281 лв. от наеми, докато тази на съпругата му е 179 510 лв. и 7171 лв. от наеми.", "date": "2018.08.06", "title": "Пеевски декларира 37 млн. лв. приходи, живее и се вози под наем"}
{"url": "http://clubz.bg/71539-bylgarite_shte_poluchavat_sms_s_denonoshtniq_telefon_na_mvnr", "text": "Всеки български гражданин, притежаващ СИМ-карта на български мобилен оператор, при влизане на територията на чужда държава ще получава от утре – 7 август кратко текстово съобщение с информация за номера на денонощната дежурна телефонна линия в МВнР (+359 2 948 24 04), на която може да потърси помощ в случай на извънредна ситуация. Това съобщиха от МВнР. Съобщението ще бъде получавано, веднага щом абонатът попадне в роуминг. Така телефонът за спешни случаи на МВнР ще е подръка в паметта на телефона на всеки гражданин зад граница. Към тази инициатива на Министерството на външните работи  са се присъединили трите национални мобилни оператора - А1, VIVACOM и Telenor. Мобилните оператори предоставят получаването на съобщението безплатно за гражданите, като услугата не е свързана с разходи от държавния бюджет. При повикване на денонощната дежурна телефонна линия в МВнР (+359 2 948 24 04), разговорът ще бъде таксуван според тарифния план на абоната Заместник министър-председателят по правосъдната реформа и министър на външните работи Екатерина Захариева благодари на мобилните оператори, които се включиха в реализацията на този проект, свързан с грижата за информираността и сигурността на българските граждани, пътуващи в чужбина. Тя подчерта, че Министерството на външните работи продължава работа по още проекти, които ще улеснят досега с администрацията на нашите сънародници в чужбина. Заплахите за сигурността в съвременния свят, свързани с природни бедствия, възникване на военни конфликти, терористични актове, политически размирици, безредици, бунтове и други, които често засягат и български граждани, изискват оказването на специализирана помощ и често незабавна реакция от страна на българските институции.  В зависимост от характера на кризата, Министерството на външните работи координира усилията за оказване на помощ на български граждани с различни национални и чужди институции и ведомства.", "date": "2018.08.06", "title": "Българите ще получават СМС с денонощния телефон на МВнР"}
{"url": "http://clubz.bg/71541-es_shte_poddyrja_qdrenata_sdelka_i_biznesa_s_iran", "text": "Европейският съюз изрази днес дълбоко съжаление от възобновяването на американските санкции срещу Иран и посочи, че той и другите страни подписали ядреното споразумение с ислямската република ще работят, за да не затварят пътищата за бизнес с нея, съобщи Ройтерс. САЩ възнамеряват от утре, 7 часа българско време, напълно да наложат санкциите върху Иран, възобновени по заповед на президента Доналд Тръмп, съобщи вчера държавният секретар Майк Помпео. Тръмп изтегли САЩ от споразумението, подписано през 2015 година, което не позволява на Иран да произведе ядрено оръжие срещу вдигане на финансовите и търговските органичения за тази страна. Останалите подписали сделката са Германия, Китай, Обединеното кралство, Русия, Франция и ЕС.   Тръмп прилага на Иран корейска хватка Европейската комисия  , че от утре влиза в сила актуализираният Блокиращ регламент, които има за цел да смекчи въздействието на американските ограничителни мерки върху интересите на дружествата от ЕС, които извършват законна стопанска дейност в Иран. Регламентът позволява на дружествата от ЕС да си възстановяват щетите, произтичащи от извънтериториалните санкции на САЩ, от лицата, които ги причиняват, и обезсилва ефекта в ЕС на решенията на чуждестранни съдилища, основаващи се на тях. Той също забранява на лица от ЕС да спазват тези санкции, освен ако по изключение е разрешено от Комисията, в случай че неспазването сериозно вреди на техните интереси или на интересите на Съюза. Разрешенията се издават въз основа на одобрени критерии, които ще бъдат публикувани също на 7 август. Иран разреши обмяна на валута по плаващ курс Според администрацята на на Тръмп наказателните мерки , кито бяха отменени от предшественика му, президента Барак Обама, ще се прилагат строго, докато променят поведението на Техеран, включително това, че финансира тероризма. Първата серия санкции са насочени срещу иранската автомобилна промишленост както и срещу добива на злато и на други метали. Мерките заягат и продажбата на графит, алуминий , стомана и софтуеър на и от Иран, пише в.\"Вашингтон пост\". Тръмп реши да изтегли САЩ от ядрената сделка през май. Обама вдигна санкциите  според условията на историческото споразумение. То даде на иранския режим финансова инжекция, която Вашингтон днес твърди, че Техеран е използвал, за да плаща за терористични действия. Иранската икономика е в срив, националната валута, риалът, бързо се обезценява и се надига недоволство срещу управляващите. Иран разреши обмяна на валута по плаващ курс", "date": "2018.08.06", "title": "ЕС ще поддържа ядрената сделка и бизнеса с Иран"}
{"url": "http://clubz.bg/71542-rusiq_goni_grycki_diplomati", "text": "Руското външно министерство извика днес гръцкия посланик в Москва Андреас Фриганас, за да му връчи нота за предприемане на реципрочни мерки в отговор на \"неприятелските действия\" на Гърция, която през юли изгони двама руски дипломати от Гърция, предадоха ТАСС и Асошиейтед прес, цитирани от БТА. Министерството не съобщи имената на гръцките дипломати, срещу които ще бъдат предприети ответни мерки. Атина изгони миналия месец двама руски дипломати и забрани на други двама да влязат в страната заради опит да подкупят официални лица и да предизвикат демонстрации срещу споразумението с Македония, което проправя пътя към членство в НАТО на бившата югорепублика. Руски представители отхвърлиха обвиненията и възразиха, че гръцкото правителство ги е повдигнало под натиск от съюзниците от НАТО. Русия се противопоставя на разширяването на НАТО към страни, които досега са били под влиянието на Москва, отбелязва Асошиейтед прес.", "date": "2018.08.06", "title": "Русия гони гръцки дипломати"}
{"url": "http://clubz.bg/71525-katar_spechelil_mondiala_prez_2022_g_s_pomoshtta_na_nikola_sarkozi", "text": "Катар е спечелил домакинството на Световното по футбол през 2022 г. с помощта и на политически натиск от страна на тогавашния президент на Франция Никола Саркози към неговия сънародник Мишел Платини, който е бивш шеф на УЕФА и вицепрезидент на ФИФА. Това твърди Сеп Блатер в туитър. Швейцарецът 17 години беше президент на световната футболна централа, преди да бъде отстранен през декември 2015 г. покрай корупционния скандал във футбола. Блатер казва това в едно изречение и явно търси шум и реклама, тъй като предстои да излезе негова официална автобиография. Там се предполага, че ще има повече подробности по разкритието му, което всъщност не е ново, той вече го е казвал преди, но не толкова директно. В последните дни излязоха нови обвинения за начина по който Катар е взел домакинството, както и призиви то да бъде отнето. Последните бяха тиражирани от британския в. \"Сънди Таймс\". Според престижното издание Блатер е признал, че изпълкомът на ФИФА не се е съобразил с мнението на комисия, която излязла с анализ, че Катар няма да може да организира Световно на ниво. Един от големите казуси е, че за първи път Мондиалът няма да се играе през лятото, а през ноември и декември.  Това ще доведе до големи промени във вътрешните шампионати и континентални турнири и то не само за 2022 г. Наскоро съд отмени наказанието на Мишел Платини и той вече може да се завърне във футбола, но Блатер не успя в съдебните битки и поне до 2021 г. не може да заема никакви постове в най-популярния спорт.", "date": "2018.08.06", "title": "Катар спечелил Мондиала през 2022 г. с помощта на Никола Саркози"}
{"url": "http://clubz.bg/71533-tezi_na_koito_sym_pomagal_naj_mnogo_me_razkysvat_kato_kucheta", "text": "\"Боли ме най-много от това, че тези, на които съм помагал най-много, ме разкъсват като кучета\". Това казва бизнесменът Бенчо Бенчев в първото си публично изявление, след като бе задържан за 24 часа и освободен покрай разследването на бандата на Митьо Очите. Спалнята на Очите извади наяве широка политическа коалиция Пред   Бенчев заявява, че няма за какво да се оправдава. И изтъква, че пушките и оръжията, които са намерени в дома му, са ловни. Нинова: Няма наши, няма ваши! Бенчев - вън... В комента по повод изявлението на Корнелия Нинова и други представители на БСП Бенчев казва: Три причини защо ще хванем Очите за...  Относно факта, че се оказа замесен в разследването на Митьо Очите Бенчев коментира: Нинова: Няма наши, няма ваши! Бенчев - вън... Три причини защо ще хванем Очите за... ", "date": "2018.08.06", "title": "\"Тези, на които съм помагал най-много, ме разкъсват като кучета\""}
{"url": "http://clubz.bg/71519-kogato_i_smyrtta_ne_e_spasenie", "text": "\"Бясна съм ! Гневна съм! Изключително наранена!“ С тази емоционални думи във Фейсбук преди няколко часа актрисата Александра Сърчаджиева обяви за едно изключително грозно деяние: паметната плоча от гроба на майка ѝ е изкъртена и открадната. Пластиката, която доскоро е стояла на гроба на майката на Сърчаджиева, актрисата Пепа Николова (1946-2006), е изваяна от скулптора Георги Чапкънов. Трудно е да си представим за какво би послужила на неизвестния мародер открадната паметна плоча – като материал тя изглежда твърде малка, за да струва повече от няколко лева. А като произведение на изкуството има специално значение преди всичко само за най-близките хора на Пепа Николова. Според съобщенията в медиите, през последните години случаите на това отвратително престъпление – мародерството – изглежда зачестяват. Съвсем наскоро от гроба на Стефан Стамболов бе откраднат бюст на държавника. След като такова нещо е възможно да се случи с мястото за вечен покой на един от най-големите ни държавници, какво остава за гробовете на артистите, писателите и останалите хора на културата? Да, охраната на Централните софийски гробища е крайно ограничена. И все пак – що за общество позволява такова отношение и то към своите покойници? От българската престъпност май и смъртта не е спасение.", "date": "2018.08.06", "title": "Когато и смъртта не е спасение"}
{"url": "http://clubz.bg/71531-spomina_se_edin_ot_golemite_majstori_gotvachi_na_franciq", "text": "На 73-годишна възраст почина световноизвестният френски майстор-готвач и ресторантьор Жоел Робюшон, съобщи телевизионният канал БФМ-ТВ, цитиран от БТА. По информация на в. \"Фигаро\" Робюшон е починал от онкологично заболяване. Той е считан за един от стълбовете на френската гастрономия. Законодател на висшата кухня той е работил в над 10 ресторанта из цял свят. Под неговото ръководство гурме заведения са били удостоявани с 32 звезди \"Мишлен\".През 1989 година ресторантският гид \"Го Мийо\" обяви Робюшон за \"шеф-готвач на века\".", "date": "2018.08.06", "title": "Спомина се един от големите майстори-готвачи на Франция  "}
{"url": "http://clubz.bg/71530-benchev_i_uzun_pusnati_zashtoto_iztekli_24_ch_na_zadyrjaneto_im", "text": "Задържаните в Турция лица, сред които Бенчо Бенчев и Несрин Узун, са освободени поради изтичане на максималния срок за тяхното задържане. Това каза пред агенция „Фокус“ говорителят на главния прокурор Румяна Арнаудова. Бенчо Бенчев и Несрин Узун остават само свидетели по казуса с Очите Спалнята на Очите извади наяве широка политическа коалиция Предметът разследването на Спецпрокуратурата се разширява в посока на организирана престъпна група за пране на пари и данъчни престъпления, допълни още тя. Според нея обаче Бенчо Бенчев, Несрин Узун и Йовчо Домусчиев   са помагали на Димитър Желязков да избегне наказателно преследване. Пред агенцията Арнаудова поясни, че за престъпление, извършено в чужбина, компетентна е прокуратурата по местоживеене на извършителите на деянието. „Междувременно окръжният прокурор на Бургас е създал необходимата организация и екип от прокурори от Районната прокуратура ще провеждат досъдебното производство, заедно с екип от следователи от окръжния следствен отдел на Окръжната прокуратура, тъй като престъплението е извършено в чужбина“, разясни още Арнаудова. Пред БГНЕС Арнаудова само доуточни, че срокът, по закон, в който трябва да ни бъде върнат Димитър Желязков-Митьо Очите, е 60 дни. В момента той е още в ареста в Турция. „Това е естественият процес, който сме задействали. В момента, в който лицето е получило обвинение макар и задочно - обвинен е за издирване, издадена е европейска заповед за арест и след като вече е установен, следващата стъпка по закон и това е молба за екстрадиране на лицето. Най-естествено е българският съд да го съди и трябва да го представим пред българското правосъдие“, заяви Арнаудова. Според говорителката на Сотир Цацаров няма как Турция да откаже да екстрадира Митьо Очите, тъй като той не е техен гражданин. Спалнята на Очите извади наяве широка политическа коалиция", "date": "2018.08.06", "title": "Бенчев и Узун пуснати, защото изтекли 24 ч на задържането им"}
{"url": "http://clubz.bg/71516-tri_prichini_zashto_shte_hvanem_ochite_za%C2%A0", "text": "Почти каубойският сюжет с укриващите се лоши Очи и добрите сдружени партньорки България и Турция може да бъде супернелеп и идиотски. И то не защото някой нормален гражданин се съмнява къде точно е мястото на вилнеещото четвърт век неизтребимо за цялата държавна машина явление „Димитър Желязков“. В случая с Очите има много повече политика, отколкото право. Както междупрочем и в този с Десислава Иванчева – и това е, което истински дразни обществото. Не че някой се съмнява, че един районен кмет „изтупква“ де що има инвеститор и не че някой нормален гражданин може да е „за“. Ето защо смятам, че ефектът от цялата пушилка от гледна точка на справедливостта и правдивостта ще е или нула, или по-вероятно някакво пренебрежимо малко число, клонящо към нула. Има и 3 ползи, като нито една не е за нас. 1. Да сравняваш „реципрочността“, с която приятелският султанат ни връща отявлен криминален престъпник, осъждан, с множество прояви в спектъра на рекета, наркоразпространението, телесните повреди – с позорното предателство на Абдула Бююк, е толкова безпардонно нагло и отдалечено от истината, че само ГЕРБ могат да го измислят. При едното става въпрос за пар екселанс политически репресирано лице, отказано на Турция от 2 инстанции на българския съд именно с тези мотиви: че няма гаранции за справедлив процес, защото е преследвано заради политически възгледи (жалони в Закона за екстрадицията и Европейската заповед за арест). Накрая отмъкнат от „меверето“ едва ли не в багажник и харизан на сатрапа, който го гони. А ние получаваме батка, който излиза с мачете и бронежилетка „на вечеря“ - както самият беше казал след стрелбите с Божо Кравата. 2. При това ръководство на МВР имаме прецедент. Политик с нюха на Борисов си полива и отглежда един толкова... как да кажа – трагикомично гротесков вътрешен министър, че кога и да го махнеш, все му е късно. Обаче... Какво излиза: че ако имаш „бушон“, който се дъни от време на време с по нещо, винаги може да изхвърчи, не е толкова печеливша позиция. По-печелившо е, ако държиш бушон, който се омазва отново и отново до неподозирани (предполагам и от самия премиер) висоти... пардон, низости. За разлика дори от недотам подготвената Румяна Бъчварова вътрешният министър Радев е нелеп, системата се разпада пред очите му, МВР не намира хора с бради, а всяко следващо негово изказване е все по-безумно - като например онова, че жертвите на измами трябва „да страдат“, или че в Ботевград ги е било страх от „сила, по-голяма от тях“. Един вид – когато рано или късно се освободиш от него, единият би изнесъл от двора на правителството 2 торбички гюбре, а този министър – цяла каруца. Не съм в главата на Борисов, но наистина не мога да си представя друго смислено обяснение. 3. Очите, доколкото си спомням, вече имаше присъда след споразумение с прокуратурата. Да, бе – след ТРИ споразумения с прокуратурата! През 2010 г. той получи забележителните 4 г. и 10 месеца. Един вид се е доказал, че когато стане много на зор, може да се окаже човек на консенсуса и диалога. Със същите тези тъмни сили, които при по-внимателно вглеждане остава кисело усещане, че дърпат конците навсякъде и на всички. После се оказа, че често \"излежава\" дори съвсем скромното си наказание по дискотеките край морето. А това, че държавното обвинение „танцуваше“ от радост за издействания исторически „успех“, говори за самата тъкан на властта: все пак се касае за човек, овързал бизнес, политическа местна, задкулисна, а може би и правосъдна власт, и това достатъчно ясно се вижда и в момента. Припомням, че само преди месеци гавазите на Димитър Желязков спретнаха истинско представление в същия този спецсъд, към който сега се е запътил несебърският бос – докато шефът им свидетелстваше по делото на Божо Кравата. Един вид показаха какво му е отношението към държавата... То прилича на позата на жестомимичния преводач при пресконференцията на нашумял рапър – един безкраен среден пръст. На фона на досегашните „успехи“ на спецпрокуратурата – която отчита в числото за статистиката основно мерки за неотклонение и искания за подслушване, нещо ми подсказва, че Желязков няма кой знае какви основания да се тревожи. И да „вземе“ нещо като присъда след година-две, то ще е плод на договореност, а не на истински принципния меч на Темида. У търкачите на томболи ще остане усещането как Властелинът на мира на Балканите нощем може да вдигне вътрешния министър и главния прокурор на Турция. А братските тамошни служби има си хас да не знаят във всеки един момент къде в държавата им се намира подобен баш анабол комшулар бабаит. Между другото, какво стана с ония черни печати за Турция за едни лица?", "date": "2018.08.06", "title": "Три причини защо ще хванем Очите за... "}
{"url": "http://clubz.bg/71522-spalnqta_na_ochite_izvadi_naqve_shiroka_politicheska_koaliciq", "text": "Общинският съветник от БСП в Бургас Бенчо Бенчев и бившият депутат от ДПС Несрин Узун тепърва ще обясняват какво са правили в една стая с обвинения като лидер на организирана престъпна група Димитър Желязков – Митьо Очите. Престореното възмущение на някои политици обаче налага да им се припомнят някои факти. Корнелия Нинова нарече това „образът на икономическо-политическа криминална спойка на интереси и пари“. И поиска Бенчев да подаде оставка като общински съветник. Мустафа Карадайъ засега нищо не е казал, а и няма да каже. Все пак ДПС е най-видимата част от споменатата спойка. „Патриотите“ и те нищо няма да кажат. След малко ще научите защо. Бенчо Бенчев и Несрин Узун не са попаднали случайно в една хотелска стая в Истанбул. Двамата притежават дялове в десетки фирми, като Бенчев е с по-дългия списък. Имат и три общи компании – това са “Би Ен Джи“ ООД, „Екотур – Странджа“ ООД (чрез по-малкия брат на Узун) и „Зарк“ ООД. Развиват обща и успешна дейност в строителството, търговията, земеделието и транспорта. Официалното партньорство между две от местните лица на БСП и ДПС започва преди 10 години. Всичко това е известно и в Бургас, видно е и от публичните данни в Търговския регистър. Късно е, другари В две от компаниите Бенчев и Узун имат трети съдружник, който също е твърде добре познат в политическите среди. Това е Георги Манев – основател на поредица от местни политически партии в Бургас и общински съветник още от 2003 година. Най-успешният му политически проект се казва партия „Средна европейска класа“ (СЕК), която се прочу като включи в листите за съветници естрадната певица Кристина Димитрова и някои от лицата на група „Тоника“. Преди година СЕК се присъедини към коалицията „Обединени патриоти“. Малко хора помнят, че освен ВМРО, НФСБ и „Атака“, в коалицията има още двама участника – СЕК и съюз „Защита“. Така Георги Манев положи подпис при създаването на коалицията, която днес е част от управлението на страната. Бенчо Бенчев, Несрин Узун и Георги Манев са съдружници в „Би Ен Джи“ и „Зарк“. През 2011 г. Манев напуска „Би Ен Джи“, а две години по-късно това правят и Бенчев и Узун, като прехвърлят фирмата на компания на бургаските строителни предприемачи Кесаровски и Станчев. Тримата политици обаче остават съдружници в „Зарк“. Ортаците с различни политически окраски имат „обща“ група в Общинския съвет на Бургас от осем съветници – петима от БСП, двама от ДПС и трима от СЕК. Близките отношения на трима политици с различни табелки не са тайна за никого в Бургас. На единия на врата пише „социалист“, другият е „депесар“, а третият последователно се обявява за „десен“. Сега БСП се разграничи от Бенчев. Партията се разграничи на думи от Бенчев още през септември миналата година, когато съветникът се прочу с ролройса за 200 хиляди лева. Бенчев може да подаде оставка като съветник само по собствено желание, но БСП може да поиска той да бъде заменен от друг неин представител като зам.-председател на Общинския съвет. Това не се е случило и Бенчев все още е в ръководството на „местния парламент“. Три причини защо ще хванем Очите за...  Затова Нинова няма никакво право да се прави на възмутена и изненадана – тя бе начело на БСП и през септември. Важно уточнение за Несрин Узун – изразът „бившия депутат“ не трябва да води до заблуждение, че той е далеч от политиката. Прегледайте снимките от събранията на ДПС в последните години – той винаги е в центъра на събитията и остава едно от доверените лица в региона за ръководството на движението. „Патриотите“ и те мълчат. Защото всички споменати по-горе знаят в какво участват. И че всички са минавали през спалнята на Очите и други подобни на него герои, за да договорят гласове за изборите. Три причини защо ще хванем Очите за... ", "date": "2018.08.06", "title": "Спалнята на Очите извади наяве широка политическа коалиция"}
{"url": "http://clubz.bg/71532-dqdovci_izbqgaha_ot_starcheski_dom_da_gledat_metyl_festa_wacken", "text": "Двама възрастни мъже на преклонна възраст са избягали от старчески дом, за да посетят хеви метъл фестивала Wacken в северната провинция Шлезвиг Холщайн, предаде ЮПИ. Управата на старопиталището открила липсата на дядовците и се обадила в полицията. Блюстителите на реда ги открили сред публиката на  Въпреки че дядовците-бегълци изглеждали малко зашеметени, те не пожелали да напуснат концерта, допълва агенцията. Старческият дом спешно организирал обратния транспорт на двамата мъже. Те се завърнали с такси, ескортирано от полицейска патрулка. Тази година легендарният фестивал се продведе от 2 до 4 август. Главни герои във Wacken бяха   които очакваме и във Варна. А сред истинските динозаври, които може би са пливлекли \"бегълците\", са   и далеч по-младите   и др.  БТА", "date": "2018.08.06", "title": "Дядовци избягаха от старчески дом, да гледат метъл феста Wacken"}
{"url": "http://clubz.bg/71536-truden_sypernik_za_cska_sofiq_v_liga_evropa_ludogorec_izvadi_kysmet", "text": "ЦСКА-София ще трябва да мине през много силни съперници по пътя към групите на Лига Европа. Днешният жребий за заключителния плейоф не беше никак благосклонен към \"червените\", но поне даде по-голям шанс на \"Лудогорец\". ЦСКА-София с нова тройка срещу \"Адмира Вакер\" Ако ЦСКА-София елиминира \"Копенхаген\" (първият мач е в четвъртък на ст. \"Васил Левски\", а ответният е след седмица) ще играе с победителя от двойката \"Апоел\" (Хайфа) - \"Аталанта\" (Бергамо). Двубоите са на 23-ти и 30 август, а българският или датският тим първо ще гостува. Израелско-италианската двойка е най-тежката от възможните съперници. Разбира се, преди да мисли за този сблъсък, ЦСКА-София ще трябва да се справи със силния \"Копенхаген\". \"Лудогорец\" отпадна от Шампионската лига При отстраняване на босненския \"Зрински\" (Мостар), \"Лудогорец\" ще срещне \"Торпедо\" (Кутаиси, Грузия) или \"Кукеши\" (Албания). И отново първо ще гостува на 23 август. Тези отбори са значително по-преодолими, но българският първенец показва спад от началото на сезона, а и преди това ще трябва да прескочи \"Зрински\", за който един сезон като тийнейджър игра Лука Модрич. След това започва груповата фаза на Лига Европа. \"Лудогорец\" достигна до нея през миналата година и дори игра в елиминациите през зимата. \"Лудогорец\" отпадна от Шампионската лига", "date": "2018.08.06", "title": "Труден съперник за ЦСКА-София в Лига Европа, \"Лудогорец\" извади късмет"}
{"url": "http://clubz.bg/71517-melaniq_zastana_sreshtu_donald_zaradi_lebron_djejms", "text": "Първата дама на САЩ Мелания Тръмп застана срещу президента Доналд Тръмп, който обиди в туитър баскетболната суперзвезда Леброн Джеймс, който е негов остър критик. Тръмп написа, че Джеймс е бил интервюиран \" \", водещия по Си Ен Ен Дон Лемън, който \" . Президентът на САЩ завърши своето послание с думите \" \" вероятно изразявайки предпочитание към Майкъл Джордан в дебатите той или Леброн Джеймс е най-великият играч в историята на Националната баскетболна асоциация.     Президентът на САЩ отправи нападките си по адрес на Леброн Джеймс броени часове преди да посети днес Охайо за предизборен митинг. Баскетболистът, който според някои е \"любимият син\" на северния американски щат, откри там по-рано тази седмица училище за деца в неравностойно положение. Мелания Тръмп от своя страна излезе с изявление, в което изразява готовност да посети училището, открито от баскетболиста. Мелания: Мразя децата да се разделят от родителите Леброн Джеймс е яростен критик на Доналд Тръмп. В интервюто с Лемън за телевизия Си Ен Ен той каза, че Тръмп разделя страната. През миналата година пък баскетболистът опрадели президента като \"безделник\" и заяви, че е било голяма чест за отборите от Националната баскетболна асоциация да посещават Белия дом, но това се е променило, след като Тръмп дошъл на власт. Иванка Тръмп се готвела да стане първата жена президент на САЩ Това не е първият път, в който членове на семейството и на администрацията на президента на САЩ се разграничават от негови остри изказвания. През миналата седмица дъщеря му Иванка заяви, че не споделя възгледа на баща си, че медиите са \"враг на народа\".  Интерпретациите на поведението им са различни. Според няко, те се опитват да запазят своите принципи, разграничавайки се от президента. Други смятат, че борбата е за репутацията им, особено ако смятат да останат в светлината на прожекторите след края на управлението на Тръмп. Най-широк отзвук получи виждането, че поведението на членовете на семейство Тръмп е част от добре планирана политическа стратегия. Острите и понякога скандални изказвания на президента са \"допълнени\" от умерения тон на близките му, за да може възможно най-много избиратели да припознаят своята позиция в някой Тръмп. Умерените позиции на Иванка и Мелания Тръмп например се харесват на жените от малките градове и предградията, чиято подкрепа в изборите през тази година и пез 2020 г. ще бъде ключова. Иванка Тръмп се готвела да стане първата жена президент на САЩ", "date": "2018.08.06", "title": "Мелания застана срещу Доналд заради Леброн Джеймс"}
{"url": "http://clubz.bg/71515-bencho_benchev_golqm_daritel_na_bsp_ot_pozitano_20_otrichat", "text": "Няколко десетки хиляди лева е дарил задържаният общински съветник Бенчо Бенчев на местната структура на БСП в Бургас по време на последната изборна кампания на местния вот през 2015 г. Това стана ясно от думите на общинския съветник от левицата Чанко Мирчев пред бТВ. Според него обаче е мантра, че Бенчев, който беше арестуван заедно с Димитър Желязков–Митьо Очите в хотел в Истанбул, е помагал със \"стотици хиляди левове, едва ли не милиони\". В регистрите на Сметната палата обаче такива данни няма. Малко по-късно от БСП заявиха, че Бенчев не е правил дарения за партията.По решение на общинските съветници от БСП в Бургас, групата събира по 70 лв., месечно, за дейността си. Други финансови взаимоотношения БСП нямала с Бенчев. Нинова: Няма наши, няма ваши! Бенчев - вън... Мирчев припомни, че БСП в Бургас се разграничи от Бенчев, който не е член на партията, и поиска оставката му като общински съветник и зам.-председател на общинския съвет в Бургас. Общинарят с ролс-ройса: Бенчо може без БСП, но БСП без Бенчо не може Той допълни, че не е знаел за бизнеса между Бенчев и Димитър Желязков–Митьо Очите. \"В момента текат следствени действия. Вярвам в българския съд, той ще се произнесе дали Бенчев е виновен или невинен\", допълни той. Цветанов: Нинова, отрежи си опашката Председателят на правната комисия в Народното събрание Данаил Кирилов от ГЕРБ обаче отрече в неговата партия да има такива обвързаности. Общинарят с ролс-ройса: Бенчо може без БСП, но БСП без Бенчо не може Цветанов: Нинова, отрежи си опашката", "date": "2018.08.06", "title": "Бенчо Бенчев - голям дарител на БСП. От \"Позитано\" 20 отричат"}
{"url": "http://clubz.bg/71520-za_edni_pari_pitam", "text": "Проблемът с финансирането на висшето образование не е само в недостатъчните средства, нито в разпределението им „на глава“. Проблем е и липсата на контрол при изразходването на парите от държавните университети. Пример за това е най-голямото и най-престижно (според различни класации) висше учебно заведение у нас - Софийският университет. През миналата година Сметната палата отказа да завери годишния финансов отчет на университета за 2016 г. с мотива, че той „не дава вярна и честна представа“ за финансовото състояние и имуществото на СУ към 31 декември. И това съвсем не се случва за първи път през последните години - отчетът за 2014 г. също не беше заверен. Според запознати има реален риск и следващият да не бъде... Според Сметната палата основната причина за допуснатите отклонения е липсата на адекватни контролни процедури, които да затегнат финансовата дисциплина на вуза. Но тази констатация не е довела до повече яснота и прецизност във финансите на Софийския университет. Сметната палата срещу Софийския университет: Пълен хаос Междувременно за трета поредна година бюджетът на СУ бе приет с месеци закъснение... и с много въпросителни. По правилник крайният срок за това беше 30 април. Но той беше приет на 11 юли. Между тези две дати университетът работи без одобрен бюджет. Според ректора проф. Анастас Герджиков това не е проблем, защото има регламентирана процедура - до утвърждаването на бюджета парите се разпределят по проста формула - една дванайста от разходите за предходната година. Според някои членове на Академичния съвет и според становището на Контролния съвет обаче това е сериозен проблем, защото разпределените пари или не стигат, или има излишъци, а за евентуални реформи и дума не може да става. И забавянето на бюджета също не случва за пръв път - през миналата година срокът отново бе 30 април, а е приет в средата на юни. През 2016 г. срокът е 31 март, одобрението става в началото на юни. Проектобюджетът беше изпратен на членовете на Академичния съвет една седмица преди гласуването (по правилник) във формат на екселска таблица, в която клетките са заключени и съдържанието на някои от тях не се чете, сигнализират те. Контролният съвет на университета посочва, че в проекта липсват формулите за изчисление на приходите, общите разходи на СУ са изброени неизчерпателно, има несъответствия в размер на милиони левове. В становището си проф. Герджиков пък твърди, че всичко е по правилата. Въпреки   от членове на Академичния съвет и Контролния съвет бюджетът беше приет в първоначалния си вид без промени. Дни по-късно Симеон Георгиев, член на Академичния съвет от квотата на студентите, изпрати сигнал до редица институции, включително до премиера Бойко Борисов, министрите на образованието, финансите, вътрешните работи и председателя на Комисията за противодействие на корупцията и за отнемане на незаконно придобитото имущество. В писмото си Георгиев иска осъществяване на адекватен контрол върху финансите на СУ от съответните институции. Почуда буди и размяната на реплики между него и ректора по време на заседанието на Академичния съвет на 11 юли. Тогава Георгиев е сред изказалите критични становища. Той отбелязва например, че приходите от такси от студентите в специалност „Медицина“, която е магистърска програма, са записани в графата за приходи от такси от студенти в образователно-квалификационна степен „бакалавър“ и пита дали това е редно. През миналата година  , че в рамките на една академична година Софийският университет е превел допълнителни възнаграждения на някои преподаватели и други служители в размер на 19,5 милиона лева - тоест около една трета от получената за 2016 г. държавна субсидия, която е 48 053 200 лева според  . Това разкри справка, изискана от студентите от Академичния съвет Симеон Георгиев и Стефан Радов по ЗДОИ и предоставена от Герджиков след месеци отлагане. Не се блъскайте, място има за всички За целта са използвани различни механизми: индивидуални еднократни възнаграждения; „абониране“ за проекти; плащане на часове над норматива, магистърски курсове, добавки за изпълнение на ръководни функции, за участия в журита, в кампании. При някои концентрацията от дейности е толкова голяма, че поставя под въпрос 24-часовата продължителност на денонощието. И това, при положение че СУ има задължения в размер на милиони левове. В официално съобщение университетът отрече да има нещо нередно в раздадените бонуси. Като държавно висше учебно заведение Софийският университет се финансира основно по два канала - такси на студенти и държавна субсидия. Предвидената за университета субсидия от   е над 58 милиона лева. Достатъчен повод всеки, който издържа учебното заведение с данъците си, да иска да знае как точно се изразходват парите му. И да иска контрол и отчетност. И не на последно място - качествено образовение. От приетия на 11 юли   става ясно, че приходите от такси на студенти са общо малко над 19 милиона лева. Още 650 хиляди са влезли в сметката на СУ от кандидатстудентски кампании. Отново от младежи, които в общия случай искат да получат адекватно съвременно образование. Защо сме пак на дъното? Вместо това пари за подобряване на материалната база все няма - компютрите са стари, софтуерът е пиратски, в зала за 60 души редовно има лекции с курсове от по 80 и повече студенти... А от време на време се разбира, че огромни суми се раздават „под масата”, покрай бюджета винаги има ожесточени спорове (които често остават скрити от публиката), а контролните органи констатират нарушения... Но в крайна сметка с констатациите си оставаме. ---- „Генерация Z“ – с подкрепата на „Америка за България“ Не се блъскайте, място има за всички Защо сме пак на дъното? „Генерация Z“ – с подкрепата на „Америка за България“", "date": "2018.08.06", "title": "За едни пари питам..."}
{"url": "http://clubz.bg/71518-bencho_benchev_i_nesrin_uzun_ostavat_samo_svideteli_po_kazusa_s_ochite", "text": "Общинският съветник от БСП в Бургас Бенчо Бенчев и бившият депутат от ДПС Несрин Узун засега остават без обвинения за участие в организирана престъпна група. Това съобщава бТВ, позовавайки се на Специализираната прокуратура. Те и другите четирима, които бяха задържани в Истанбул заедно с Димитър Желязков – Митьо Очите, са освободени от ареста на бургаската полиция. Бенчо Бенчев - голям дарител на БСП. От \"Позитано\" 20 отричат Бенчо Бенчев и останалите са били разпитани като свидетели по досъдебното производство за организираната престъпна група. По информация та телевизията -  Специализираната прокуратура в София е събрала достатъчно доказателства за това престъпление, но то е от компетентността на районните прокурори в Бургас.  Така че те трябва да решат дали Бенчо Бенев и останалите ще бъдат обвинени. По-рано пред бТВ общинският съветник Чанко Мирчев обяви, че Бенчев е дарил на местната структура на БСП в Бургас по време на последната изборна кампания няколко десетки хиляди лева. Той посочи, че сумата е между 20 и 50 хиляди лева, а не стотици хиляди, за каквито пари се говореше преди това. Три причини защо ще хванем Очите за...  Димитър Желязков беше задържан в истанбулски хотел, а по-рано през седмицата 19 сочени за негови приближени бяха заловени в Бургаско в хода на операция срещу организирана престъпна група за рекет и наркоразпространение. Снощи на летището в София е задържан един от тримата, които бяха обвинени задочно за участие в организираната престъпна група веднага след акцията. Той е пристигнал в страната с полет от Испания. Турция ни върна 7-ина заловени в стая на Митьо Очите (ВИДЕО) Общинският съветник втори мандат в Несебър Пейо Янков все още е в неизвестност. Междувременно вчера пресцентърът на МВР разпространи видео от претърсване и изземване в дома на лице, което според специализираната прокуратура е заместник-председател на Общинския съвет в Бургас. Т.е. - става въпрос за Бенчев. Кадрите едва ли се нуждаят от коментар... \n\t Три причини защо ще хванем Очите за...  Турция ни върна 7-ина заловени в стая на Митьо Очите (ВИДЕО)", "date": "2018.08.06", "title": "Бенчо Бенчев и Несрин Узун остават само свидетели по казуса с Очите"}
{"url": "http://clubz.bg/71523-trymp_nadminava_po_odobrenie_obama_v_poslednite_dni", "text": "Рейтингът на президента на САЩ Доналд Тръмп в една от важните социологически анкети, които следят всекидневно одобрението към американския държавен глава, се е подобрил съществено и сега е по-висок отколкото на предшественика му Барак Обама на същата дата от първия му мандат, пише днес \"Вашингтон пост\". Всекидневното изследване на общественото мнение Rasmussen Reports показва, че   сега е 48 процента, статистически почти равен с рейтинга му неодобрение от 50 процента. До миналата седмица рейтингът му на неодобрение беше над 50 процента всеки ден в продължение на 10 месеца. Но миналия четвъртък беше петият пореден ден, в който рейтингът му на одобрение беше 48 или 49 процента, след като преди това в някои дни падаше между 30 и 40 процента. Числата през тази седмица дори надвишават  .  Тръмп използва повода да се похвали днес в туит с успехи на всички фронтове:   Синьото е цветът на Демократическата партия в САЩ, а червеното - на Републиканската партия, с чиято бюлетина беше избран Тръмп. Изборите за Сенат и Камарата на представителите в американския Конгрес са на 6 ноември т.г. \"Нюзуик\" отбелязва, че Тръмп е получил с 5 прцентни пункта по-високо одобрение отколкото Обама през първите 18 месеца от първия си мандат. За август одобрението за Тръвп е било 50 на сто, отбелязва списанието на уебсайта си, докато за сравнимия месец Обама е имал 45 процента одобрение. Сегашният президент също е имал рейтинг на неодобрение от 49 процента, като 35 на сто силно одобряват представянето му на тази длъжност, а 41 на сто силно не го одобряват. Проучването между 1 500 подобни избиратели е проведено от миналия понеделник до миналата сряда включително и допуска статистическа грешка от 2,5 процентни пункта. Същото изследване е давало подобни резултати преди, пише \"Нюзуик\". Миналие декември Тръмп имаше 46-процентов рейтинг на одобрение и 53 на сто неодобрение и тези числа отразяваха резултатите на Обама в същото изследване за декември 2009 година. Въпреки, че падна до одобрение между 30 и 40 на сто миналата година, рейтингът на Тръмп се вдигна през последните осем месеца и се зъдаржа относително стабилен между 40 и 50 на сто. След слабо представяне през август 2010 година Обама не можа да стигне до 50 на сто одобрение до януари 2011 година според историческите резултати на Галъп. През втората година на мандата си Обама обикновено регистрираше одобрение малко над 40 процента.  ", "date": "2018.08.06", "title": "Тръмп надминава по одобрение Обама в последните дни"}
{"url": "http://clubz.bg/71521-ananiev_tyrsi_oshte_milioni_za_zdravnata_sistema_ne_i_reformi", "text": "Министърът на здравеопазването Кирил Ананиев, финансист по професия, търси начини как да се налеят още неколкостотин милиона в системата на здравеопазването, но не и как да бъде \"излекувана\" чрез реформи. В края на септември ще бъде представен нов модел, чийто първоначален вариант бе обсъден със синдикатите в средата на юли. От здравното министерство засега мълчат относно предложенията, но някои от тях станаха известни. Нов модел за здравеопазването - краен срок до септември Известното до момента за него е, че се конкурират два подхода - добре известното от десетина години предложение на ДПС за демонополизация на единствената Национална здравноосигурителна каса и идеята да се увеличат парите за здравеопазване, като се вдигне вноската, застъпван от ГЕРБ. Разбиването на монопола на НЗОК обаче не среща подкрепа в средите на управляващите, нито синдикална такава. Стряскащи факти за българското здравеопазване Вдигането на вноската няма да стане чрез реалното й увеличение, да кажем от 8 на 10%, а по начин, който да не бие на очи. Например, подобно на пенсионната система, където има втори стълб, който се води доброволен, но всъщност е задължителен за хората, родени след 1959 г. Универсалните пенсионни фондове - частни дружества, управляват тези пари, като си удържат от всяка месечна вноска такса за разходите си, която в повечето случаи е 4.25%, и влагат половината или над половината от получените по този начин средства в държавни ценни книжа. \"Най-сивата\" част от здравеопазването  Сега се обсъжда дали догодина да се въведе допълнителна застраховка, която да покрива всички или част от дейностите извън основния пакет. Наскоро пред \"24 часа\" председателят на здравната комисия в 44-тото НС Даниела Дариткова коментира, че засега допълнителната здравна застраховка ще е доброволна. \"Всеки човек ще може сам да избере за какъв пакет допълнителни дейности да плаща. Допълнително здравно осигуряване има и в момента, но пакетите, които застрахователните дружества разработват, не покриват необходимите кешови плащания\", казва Дариткова. Тя дава пример, че застрахователите не предлагат услуга за плащане на медицински изделия. \"При спешна интервенция е по-голям проблем за хората да доплатят 1000 лева за изделия, отколкото ако се застраховат с по-малки суми”, заявява Дариткова. Парламентът даде 2 г. срок за въвеждане на електронно здравеопазване В рамковия договор за 2018 г. цените за медицински изделия са намалени и това е тенденция от години. В интервю за в. \"Труд\" националният консултант по кардиохирургия проф. Генчо Начев казва, че вдигане с 2% на здравните вноски не е начин да се реши големият проблем в здравеопазването. Известният лекар се аргументира с това, че реална оценка на медицинските услуги в България няма и \"трябваше да се започне оттук\". Той посочва, че цените на клиничните пътеки нямат нищо общо с реалната оценка на медицинската услуга, независимо дали е на ниво доболнична помощ или болнична. \"Задължително е да се направи това. Единият начин беше чрез диагностично свързаните групи, но те не са панацея, т.е. те не са едно лечение за всичко и не могат да се въведат от днес за утре\", казва в интервюто проф. Начев. Той смята, че трябва да се въведе доплащане. През април т.г. обаче Световната здравна организация препоръча доплащането на пациентите за медицинска помощ и лекарства в България да бъде намалено от сегашните 44.2%, което е сред високите нива, на 15%. Тогава ръководителят на българския офис д-р Скендер Сила каза, че целта на СЗО и призивът ѝ към всички държави е да бъде достигнато ниво от 15% на неформалните плащания на пациентите. ЦРУ: България трета в света по смъртност Недостигът от средства в здравеопазването, също както и при парите за пенсии, се дофинансира ежегодно от бюджета. Въпреки това системата не се реформира, а продължават да се изливат пари. Парадоксално, но в България лекарите намаляват, броят на медицинските сестри също, измират все повече хора и хиляди емигрират, но разходите за здравната система се увеличават. Парите за превенция са най-нищожната част от тях. Две трети от бюджета на НЗОК отива за болници и лекарства През 2009 г. бюджетът на НЗОК е бил около 2.47 милиарда лева. За 2018 г. е близо 3.86 милиарда лева. Преди четири години беше 3.048 милиарда лева, но с гласуваните неколкостотин милиона доближи 3.4 милиарда в края на 2014 година. Всички тези средства са за отчетените от държавните и частните болници хоспитализации, сметки, консумативи. Преди да се опита да прокара каквото и повишение - доброзорно, на вноската за здраве, властта ще трябва да докаже, че държавата реално плаща - т.е. внася в бюджета на НЗОК, дължимите пари за здравни осигуровки на деца, студенти, полицаи, военни, държавни служители, енергийно бедни, затворници и др., каквито по закон дължи. Съгласно приетите от парламента промени в Закона за здравното осигуряване през 2015 г. през следващите 10 години държавата постепенно ще поема все по-голяма част от осигуровките им до достигане на 100% от минималния осигурителен доход.  Лични лекари излизат на протест И освен това ще трябва да ни докаже едно по-високо качество на здравните услуги. Иначе излиза, че просто се търсят още неколкостотин милиона за наливане. Не за здраве. Стряскащи факти за българското здравеопазване \"Най-сивата\" част от здравеопазването  Парламентът даде 2 г. срок за въвеждане на електронно здравеопазване ЦРУ: България трета в света по смъртност Две трети от бюджета на НЗОК отива за болници и лекарства Лични лекари излизат на протест", "date": "2018.08.06", "title": "Ананиев търси още милиони за здравната система, не и реформи"}
{"url": "http://clubz.bg/71527-hsbc_prehvyrlq_evropejskite_si_dejnosti_kym_franciq_zaradi_brekzit", "text": "Британската банка Ейч Ес Би Си (HSBC) обяви днес юридическото прехвърляне към френския си филиал на европейски дейности, които досега се контролираха от Лондон, предаде Франс прес, цитирана от БТА. Това се случва в момент, в който финансовият сектор ускорява приготовленията си за Брекзит. Ейч Ес Би Си оповести тези промени чрез публикувано от филиала си във Франция комюнике, няколко часа след като публикува нееднозначни резултати за второто тримесечие. Най-голямата европейска банка не се позовава изрично на Брекзит, а обяснява, че \"подрежда дейностите си\", за да продължи да обслужва по най-добрия начин клиентите си \"в контекста на политическа и регулаторна еволюция в Европа\". Всъщност британският филиал Ейч Ес Би Си банк, базиран в Лондон, ще загуби контрола си над 7 европейски филиала, които ще бъдат свързани с Ейч Ес Би Си Франция в Париж. Отнася се за дейностите на банката в Белгия, Чехия, Ирландия, Италия, Люксембург, Холандия и Испания. Прехвърлянето ще се осъществи през първото тримесечие на 2019 година, тоест малко преди фактическото излизане на Великобритания от ЕС, което е предвидено за края на март. Ейч Ес Би Ес уточнява, че европейските й подразделения предлагат финансови, инвестиционни и пазарни услуги на клиентите си. Прехвърлянето на дейностите от Лондон към Париж не са неочаквани, тъй като банката предвиждаше от дълго време, че Брекзит би могъл да я накара да премести хиляди работни места в Париж. Брюксел: Гответе се за всякакъв вид \"Брекзит\" Големите финансови институции, представени във Великобритания, имат много за губене с Брекзит, тъй като той означава края на европейския финансов паспорт, благодарение на който могат да предлагат услугите си на целия континент от централите си в Обединеното кралство. Проектът на британското правителство за Брекзит предвижда секторът на услугите, включително финансовите, да бъде предмет на ново споразумение, което се очаква да доведе до повече бариери за банките.", "date": "2018.08.06", "title": "HSBC прехвърля европейските  си дейности към Франция заради Брекзит "}
{"url": "http://clubz.bg/71529-19_firmi_iskat_jp_liniqta_elin_pelin_kostenec", "text": "Деветнайсет фирми са подали оферти за участие в модернизацията на жп линията Елин Пелин -Костенец с дължина е 51 км на обща стойност от близо милиард. Това е най-скъпата обществена поръчка и неслучайно жалби забавиха с 10 месеца старта на проекта. Бивш депутат и бивш зам.-министър на съд за източване на железниците Търгът е разделен на три обособени позиции - две са за модернизация на около 20 км, а третата - за дейности по 11 км. Стойностите им са съответно 554 млн. лева, 116 млн. лева и 354 млн. лева без ДДС. Кандидатите могат да подават оферти само за една от тях. От 16 юни обаче влязоха в сила промените в Закона за обществените поръчки, с които се иска доказване на интерес при жалбоподаване и така вече непрекъснатите обжалвания са сериозно ограничени. Балада за железниците Участъкът е с дължина 51 километра, а проектната скорост на трасето - до 160 км/час. Предвижда се да бъдат изградени 20 километра тунели и 23 моста и виадукта. Ще бъдат модернизирани и 5 жп гари. Модернизирането на този железопътен участък ще допренесе и до подобряване на железопътната услуга  по линията София-Пловдив, обявиха от Национална компания железопътна инфраструктура, която е възложителят. В рамките на проекта е предвидено да бъде закупен и нов подвижен състав. Нечисти интереси пречат на железниците Балада за железниците Нечисти интереси пречат на железниците", "date": "2018.08.06", "title": "19 фирми искат жп линията Елин Пелин-Костенец"}
{"url": "http://clubz.bg/71512-top_10_na_naj_tyrsenite_knigi_v_grinuich", "text": "Топ 10 на Книжен център „Гринуич“ за най-търсените книги от 30 юли до 5 август:  1. „Отвъд зимата“ от Исабел Алиенде – издателство „Колибри“ 2. „Едно лято в Италия“ от Пип Уилямс – издателство „Сиела“ 3. „Тънкото изкуство да не ти пука“ от Марк Менсън – издателство „Хермес“ 4. „Все още аз“ от Джоджо Мойс – издателство „Хермес“ 5. „Така го правят датчаните“ от Хелън Ръсел – издателство „Ера“ 6. „Изкуството на старата българска кухня“ – издателство „Лист“ 7. „Всички лъжат“ от Сет Стивънс-Дадовиц – издателство „Вакон“ 8. „През пет планини“ от Ива Петрони – издателство „Сиела“ 9. „Кофти късмет“ от Пол Ливайн – издателство „Бард“ 10. „Жената на тридесет години“ от Оноре дьо Балзак – издателство „Апостроф“ \"Площад Славейков\" ", "date": "2018.08.06", "title": "Топ 10 на най-търсените книги в \"Гринуич\""}
{"url": "http://clubz.bg/71513-kitaj_testva_pyrviq_si_hiperzvukov_letatelen_aparat", "text": "Китайската корпорация за аерокосмическа наука и технологии успешно изпробва първия в историята на страната хиперзвуков летателен апарат Xingkong-2 (\"Синкун-2\" - \"Звездно небе\"), който развива скорост до 6 маха - над 7100 км/ч. Това съобщава днес в. \"Глобал таймс\", издаван от главния китайски партиен орган \"Женмин жибао\", цитирани от БТА. Успешният тест \"показва, че Китай е направил технологически пробив в оръжейната сфера\", коментира военният експерт Сун Чжунпин. На избрания за изпитанията полигон в Северозападен Китай апаратът летя по траектория, която противникът много трудно би могъл да прогнозира, посочват конструкторите. В бъдеще той ще се използва като носител на бойни глави, ще се прилага и в системи за противоракетна отбрана, посочва \"Глобал таймс\", цитиран от ТАСС. \"Комерсант\" уточнява, че става дума за т. нар. вълноплан, ускоряван от ударните вълни, образувани, след като апаратът преодолее звуковата бариера. По време на теста \"Синкун-2\" се е намирал във въздуха 10 минути, изпълнявайки маневри на 30-километрова височина. Предстоят обаче нови изпитания, преди да бъде приет на въоръжение от Народноосвободителната армия на Китай.", "date": "2018.08.06", "title": "Китай тества първия си хиперзвуков летателен апарат"}
{"url": "http://clubz.bg/71514-10_novootkriti_tvorbi_na_pikaso_v_teheran", "text": "Отдавна скрити произведения на западното изкуство ще бъдат показани заедно с местни творби като част от голяма изложба, с която през следващата година ще бъде отворен Техеранският музей на съвременното изкуство (TMOCA). „Портрет, натюрморт, пейзаж“ (21 февруари – 20 април 2019 г.) ще заеме цялата площ от 5000 кв. м на сградата с около 400-500 произведения от колекция от 3000 творби, съобщава Art Newspaper. Ще бъдат представени съвременни европейски и американски картини, рисунки и скулптури от художници като Анди Уорхол, Марк Ротко и Марсел Дюшан. Експозицията, което следва неуспешните опити на Берлинския държавен музей да представи колекцията от западни произведения на TMOCA в Германия, се организира от холандския архитект и куратор Матийс Висер. Проектът „Портрет, натюрморт, пейзаж“, по който той работи в продължение на две години, но беше отлаган многократно, е отделно начинание и няма да пътува, обяснява Висер. Кураторът казва, че е поканен да организира експозицията, тъй като музеят обновява своите складови помещения и провежда акция, която нарича „съвременна археология“, намирайки изгубени или забравени обекти в колекцията си. Например, докато понастоящем са били регистрирани само две творби на Пикасо, в колекцията вече има 12 негови творби, казва Висер, а е намерена и рисунка на Дюшан. Той очаква появата и на още изненади, докато продължава да се подготвя изложбата. С началото на вдигането на международните санкции през 2015 г. и подобряването на отношенията на Иран със Запада TMOCA започна отново да показва западното си изкуство и оттогава представи изложби както от местни, така и от световни художници като Парвиз Танаволи и белгийския неоконцептуалист Вим Делвоа. Три хиляди посетители са присъствали на откриването на последната изложба на британския скулптор Тони Краг, казва Висер. Кураторът не очаква възражения или външна цензура на избора си на произведения, но добавя, че „не се интересува от провокации“ и няма намерение да показва голи фигури като „Габриел с разкопчана блуза“ (1907 г.) на Реноар, която е забранена в Иран поради религиозните ограничения. В колекцията има и гола мъжка фигура от Франсис Бейкън, която също не е в списъка на Висер. „Има и други творби на Франсис Бейкън – не е необходимо да показвам тази, която е предизвикателна“, казва кураторът.", "date": "2018.08.06", "title": "10 новооткрити творби на Пикасо в Техеран"}
{"url": "http://clubz.bg/71501-pomiqrite_na_peefski_izmislqt_i_napisvat_gadostite_za_kolegite_si", "text": "Ало, пенсиите, имам научно съобщение за вас, но не знам откъде да го започна. Защото е малко… Абе, деликатно е. Сигурно ще е най-добре да карам направо, пък вие ще прощавате… „Подмладяват вагини в „Майчин дом“, пише „Монитор“, флагманът на медийния империалист Пеевски. За пръв път в държавно лечебно заведение ще се извършва манипулацията подмладяване на вагина. Истината е, че зам.-министърът на здравето открил нова генетична лаборатория в АГ-то. В нея, подразбрах го между другото, ще се извършват и важни за здравето изследвания като спектрален скрининг за рак на шийката на матката, за рак на гърдата, фетална морфология и т.н., и т.н. Обаче на колегите им се сторило най-интересно подмладяването на вагината и на това акцентирали. Май трябва да престана да наричам работещите в „Монитор“ колеги. Някои от тях отдавна са минали на обратната страна на журналистиката и е самоунижение да ги наричаме колеги. Оня ден германският вестник „Виртшафтсбалт“ публикувал статия за Пеефски, илюстрирана с карикатура на Христо Комарницки. И Христо автоматично станал герой на „разследване“ заедно със „затихващия“ „пасквилен“ вестник \"Прас-прес“. Това са медиите на Пеевски. Ако трябва да персонифицираме вината за краха на българския печат, няма да сбъркаме, ако турим и Пеефски наред с Тошко Тошев, Петьо Блъсков, Юлий Москов, Славка Базукова. Може би него, с оглед мащаба на делото му, крачка пред другите. На брега на Перловската река Но  все пак Пеефски е метафората на злото. Той не пише собственоръчно гадостите. Само посочва с дебелото си пръстче жертвата и помиярите свършват мръсната работа, те измислят и написват гадостите за колегите си. Та в този смисъл да кажем едно голямо браво на Любомира Будакова, гл. редактор на “Монитор”, на Васил Захариев, агент Викторов от ДС, главен на “Телеграф”, едно голямо браво и на другите помияри, които, скрити зад широкия, пардон, дебелия гръб на Пеефски, безнаказано мърсуват. Анонимно, подло калят всеки, който си е позволил да не хареса „нашия издател“. И затова призовавам вече да спрем да премълчаваме имената на ибрикчиите на Пеефски. Като начало Будакова и Захариев, а после и другите. Стига вече сме ги оправдавали с това, че си вадят хляба. Имаха цяло десетилетие да измислят по-почтен начин да си го вадят. Ако си мислите, че случайно преходих от вагината към „вагиналната“ журналистика, бъркате. През 2010 г. Карбовски и пица-поетът Тома Марков (къде се загуби този човек?!) представиха обща стихосбирка в Hill clinic, където, ако не се лъжа, за пръв път у нас започнаха да предлагат услугата „освежаване на вагината“. С този пърформанс (имаше и мацка по вагина!) поетите искаха да кажат, че има технология за освежаване на вагината, но няма технология за освежаване на литературата. Та и аз реших да ги изплагиатствам. Вагината може да се освежи, в журналистиката все същите стари… вагини. Коктейл „Доганито” Между другото, покрай проявата на Карбовски подразбрах, че освежаването струвало 8000 лв., а за 2000 лв. уголемявали G-точката. За освежаването не мога да взема отношение. Което не съм го видял с очите си, не съм. Но уголемяването на G-точката е пълна шарлатания. Учените още спорят има ли я изобщо, практиците още я търсят, а тарикатите събират пари за уголемяването ѝ. Ама той тоя свят се крепи на балъците, не е тайна. Не знам какъв съвет да ви дам. Дали си струва да инвестирате в нова вагина на старата госпожа. Съществуват мнения, ние в никакъв случай не го споделяме, че рециклираното си е рециклирано. Но това са работи, които надминават личния ни опит и образованост. Всеки сам трябва да си реши. Като си си свикнал с една вагина, защо трябва да я сменяш? И тук исках да ви цитирам думите на моя приятел Селин, че във вагината има открития за всяка възраст, но направих справка и се оказа, че досега съм ви го казвал седем пъти. Което значи, че и най-простите сред вас вече са го запомнили, не ли? Малий, какво кабрио „Алфа Ромео“ за 8000 лв. гледах оня ден… Червено, очите ми останаха… Както и да е. Докато обмисляте инвестицията, братя и сестри, да ви напомня безсмъртните думи на Наталия Кобилкина, които трябва да си напишете на тавана. Защо на тавана? Ами помислете малко, няма всичко да ви дъвча! „Мили жени, няма за кога да се пазите! Лицето остарява, вагината остарява… Няма време! Има ли мъж, бягай да правиш секс…“ Има ли мъж… Сякаш са под път и над път?! Уважаеми мъже! Един Бат Ванчо на село навремето викаше: Ядеш - не ядеш, на зъбите времето минава. Казах ви го малко иносказателно, защото си изчерпах лимита от ненормативна лексика за днес. Той не казваше зъби… Коктейл „Доганито”", "date": "2018.08.06", "title": "Помиярите на Пеефски измислят и написват гадостите за колегите си"}
{"url": "http://clubz.bg/71506-trymp_da_sinyt_mi_se_e_vijdal_s_ruska_advokatka_e_i", "text": "Президентът на САЩ Доналд Тръмп призна, че синът му Доналд се е срещнал с руска адвокатка през юни 2016 г., за да получи информация за съперничката си Хилъри Клинтън в президентските избори. Но президентът каза, че тази среща е била напълно законна, предаде Франс прес. Той написа в Туитър: За първи път той определя толкова ясно темата на срещата между сина му Доналд Тръмп и руската адвокатка Наталия Веселницкая в Тръмп тауър в Манхатън, отбелязва АФП. На срещата са присъствали също зетят на президента Джаред Къшнър и тогавашният шеф на предизборната му кампания Пол Манафорт. Днес той е подсъдим. По-късно адвокатката отрече да е била свързана с Кремъл. Пол Манафорт, ръководил кампанията на Тръмп, застава пред съда Откакто преди година медиите разкриха, че е имало такава среща, обкръжението на Тръмп предлагаше различни версии за нея, напомня АФП. Самият той твърдеше преди 13 месеца, че тя била посветена на осиновяването на руски деца. Сега президентът изглежда променя своята версия, която е от ключово значение за разследването на специалния прокурор Робърт Мълър за евентуална руска намеса в изборите в САЩ през 2016 г., отбелязва БТА.", "date": "2018.08.06", "title": "Тръмп: Да, синът ми се е виждал с руска адвокатка. Е, и..."}
{"url": "http://clubz.bg/71510-nezavisimaq_gazeta_turski_potok_shte_stane_bylgarski", "text": "Проектите за газови хъбове в Европа никнат като гъби след дъжд, констатира руският в. \"Независимая газета\", цитиран от БТА, и прогнозира в заглавие - \"Турски поток\" неизбежно ще стане български\". България е готова да приеме втората тръба от \"Турски поток\" и брои дните до момента, когато ще се нареди сред газовите хъбове на Европа. Страната откри нова отсечка от транзитния газопровод, разчитайки на газ от Турция, Азербайджан и Русия. Представители на Европейската комисия подкрепиха на думи плановете на София, посочва вестникът.  Изданието коментира откритото на 3 август разширение на транзитния газопровод за Турция с 20-километрова отсечка от компресорната станция \"Лозенец\" до село Недялско. С изграждането му България вече може да получава газ от Турция, Азербайджан, Русия \"и от всички от Южния газов коридор. С нея ще пренасяме 16 милиарда кубични метра газ в двете посоки. Останали са 11 километра, но сме готови и за тяхното изграждане след подписването на договора\", заяви тогава премиерът Бойко Борисов. Радев поиска „Български поток“ за руски газ през Черно море Според експерти, цитирани в \"Независимая газета\", Русия изобщо не е имала друг вариант, освен да обърне втората тръба от \"Турски поток\" към България. \"Ако говорим, че \"Турски поток\" ще влезе в съществуващата вече газотранспортна система на България просто в реверсен режим, това е неизбежност - твърди аналитикът Сергей Правосудов. - Ако пък говорим, че трябва да има някакъв допълнителен маршрут, който да влезе през морето директно в България, засега изобщо не става дума за това\", уточнява той. \"Поначало неизбежен вариант\" е било според него да се натоварят в реверсен режим газотранспортните мощности, които няма да се използват, щом \"през Украйна ще се помпа по-малко газ\". За целта трябва само да се изгради свързващо звено между България и Сърбия, казва Правосудов. Щом вече има работеща инфраструктура, която се нуждае само от малко допълнение, няма смисъл да строиш до нея от нулата нова тръба - нещо икономически нецелесъобразно, посочва експертът. Според него този вариант не носи и политически рискове. \"Политически рискове има винаги щом се строят нови мощности, ако пък се задействат старите, вече няма такива\", заявява той. Ако се разгледат различните варианти за маршрути, България е най-слабата брънка точно заради политическите рискове, смята обаче бизнес анализаторката Ирина Капитанова. Има риск България рязко да смени позицията си при евентуална обща смяна на нагласите в ЕС, напомня тя. Рисковете за всички европейски проекти са общи - \"това са антируските санкции и натискът върху Европа от страна на САЩ\", коментира икономистът Никита Исаев. \"Президентът на САЩ Доналд Тръмп също се стреми да заеме мястото си на европейския газов пазар и го прави доста агресивно - обяснява той. - И ако напрежението нарасне, властите на ЕС може да жертват интересите на България в името на европейските\", смята руският наблюдател.", "date": "2018.08.06", "title": "\"Независимая газета\": \"Турски поток\" ще стане български"}
{"url": "http://clubz.bg/71511-rusiq_napadna_gruziq_no_vinovni_sa_sasht_i_nato", "text": "Повечето хора в Русия \"не са простили на Грузия заради 2008 година\", пише \"Комерсант\", цитиран от БТА, в материал по повод 10-ата годишнина от петдневната руско-грузинска война, избухнала на 8 август 2008 г. Според анкета на социологическия център \"Левада\" 23 на сто от жителите на Руската федерация са добре информирани за войната с Грузия, 56 на сто знаят някои неща за нея, но 18 процента от запитаните са чули за пръв път за тази война. Антигрузинската пропаганда в Русия стигна върха си през 2008 г., напомня директорът на \"Левада\" Лев Гудков: \"След приключването на конфликта за Грузия не се пишеха (в Русия, б. р.) нито лоши, нито добри неща. Медиите рязко ограничиха притока на каквито и да било сведения от тази страна.\" Жителите на Русия започват да забравят войната с Грузия, защото е засенчена от събитията около Украйна, коментира политологът Ростислав Туровски. Според анкетираните руски граждани, осведомени за конфликта, най-голяма вина за него носи ръководството на самата Грузия начело с тогавашния президент Михаил Саакашвили - това мнение споделят 34 на сто от участниците. Още 24 процента хвърлят вината върху САЩ и НАТО. Според други 20 на сто виновни са \"всички поравно\". Само 5 на сто сочат за виновни лидерите на Руската федерация, а 3 процента - ръководствата на грузинските отцепнически републики Абхазия и Южна Осетия, чиято независимост бе призната от Москва след войната с Тбилиси. Гражданите на Русия прехвърлят вината за конфликта с Грузия върху страните от Запада заради \"традиционно негативното си отношение към тях\", заявява Лев Гудков пред \"Комерсант\", цитиран от Би Би Си.  \"Цялата антигрузинска пропаганда по онова време се градеше на тезата, че Русия не се противопоставя на Грузия, а на САЩ и НАТО, които стоят зад гърба на (тогавашния президент Михаил) Саакашвили\", обяснява експертът.", "date": "2018.08.06", "title": "Русия нападна Грузия, но виновни са САЩ и НАТО"}
{"url": "http://clubz.bg/71507-bylgariq_bila_zle_nishto_podobno", "text": "Измерено в числа, икономическото развитие на България изглежда така: През 2017 г. брутният вътрешен продукт на страната бе  , а икономиката отбеляза растеж от . За същата година чуждестранните инвестиции се увеличиха  . Какво се крие зад този успех, пита се в репортажа на Euronews? Репортерското любопитство отвежда журналинста Апостолос Стайкос най-напред в българския клон на френската компания за видеоигри „Юбисофт“. Офисът в София е открит през 2006 г., много преди България да стане толкова силен магнит за чуждестранни инвестиции. През 2006 г. работните места в софийския клон са едва 11, а днес са се разроили до 195. Сред персонала на „Юбисофт“ София има испанци, италианци, американци и много българи. В репортажа си Стайкос ни представя и българската компания „Walltopia“. Създадена през 1998 г., фирмата е един от водещите производители на стени за катерене в света. „Walltopia“ е монтирала стените си в повече от 50 държави, а международният им екип от специалисти наброява 600 души. Станева вярва, че България е добро място за инвестиции.", "date": "2018.08.06", "title": "България била зле? Нищо подобно"}
{"url": "http://clubz.bg/71509-kasim_dal_dobre_che_e_loshata_turciq_da_ni_hvashta_banditite", "text": "Бившият зам.-шеф на ДПС и основател на НПСД Касим Дал коментира във фейсбук последните актуални събития и ролята на Турция в тях. Дал припомни, че Турция ни е върнала в играта за газа, спира бежанците, грижи се за българските културни ценности на своя територия и т.н. Той особено изтъква ролята на южната ни съседка за ареста на бандата на Митьо Очите. И отбелязва, че за да получат справедливост, нейните членове трябва да бъдат съдени там, а не в България, където съдебната система и секторът за сигурност са корумпирани. Ето какво написа Дал:", "date": "2018.08.06", "title": "Касим Дал: Добре, че е лошата Турция да ни хваща бандитите"}
{"url": "http://clubz.bg/71508-te_ni_lyjat_che_ni_plashtat_noviqt_chovek_v_nrb_se_okaza_po_kalpav_ot_stariq", "text": "\"Ежедневието и битът на редовите обитатели на НРБ са строго контролирани и направлявани в рамките на наложения от комунистическия режим перфиден политически проект\", твърди професор Иван Еленков от Софийския университет в новата си книга \"Орбити на социалистическото всекидневие\". Лишен от средства за производство и самостоятелна стопанска инициатива, отделният гражданин на НРБ няма как да запази своето лично пространство от агресията на натрапената му идеология. Той е принуден да си живее по правилата на стадото („колектива“), предвождано от пастира – комунистическата номенклатура. В началото ОФ и други организации, създадени от комунистите, диктуват цялото всекидневие – от разпределението храните (които, впрочем, насилствено се изземат от селяните), та чак до настаняването в апартаменти, конфискувани от „враговете на народа“. Това настаняване се извършва с решения на специално създадените за целта жилищни съдилища. Те съдействат за изпълнението на партийните повели за увеличаване на „пролетариата“ в големите градове като средство за потушаване на „нездравите“ политически настроения на „буржоазните“ граждани. През 50-те години еуфорията на управляващите от завземането на частната собственост и унищожаването на предприемачеството постепенно отстъпва място пред новопоявилите се проблеми. Оказва се, че конфискациите и новата \"планова\" икономика в крайна сметка блокират стопанския живот в страната. Номенклатурата и подопечната ѝ \"работническа класа\" бързо започват да разграбват така наречената общонародна собственост, обяснява Еленков. \"В продукцията на пропагандната машина на режима започва все по-често да се говори за „безстопанственост“, „нехайно отношение“ и „постоянни посегателства“ върху социалистическата собственост. Това е феномен с изключително разрушително въздействие както върху „плановата“ икономика, така и върху създаваното от „нови“ хора, „справедливо общество“, казва известният културолог. Според него за режима е особено неприятно, че посегателствата върху „общонародното, които разлагат „новия морал“, не могат да бъдат прекратени дори от въведеното по сталински образец свирепо и безпощадно правосъдие. Всъщност репресивният апарат е зает главно с това да преследва безчетните и повсеместни кражби на материали, горива, инструменти и готова продукция, кръшкането от работа и други традиционни за НРБ дребни провинения. Ето защо, пак по съветски образец, през 60-те години са създадени 9000 така наречени другарски съдилища, които подхващат борбата срещу срещу дребните кражби и разхищенията, срещу дефектната продукция, срещу надписването и други всекидневни посегателства върху „общонародната“ собственост. Тези съдилища санкционират и проявите на „битово разложение“, изневерите, съседските конфликти и тунеядството, но основното им предназначение е да насаждат комунистическо отношение към труда. Огромната част от работата им е насочена срещу неявяването и закъсненията на работното място и срещу немарливостта при изпълнението на трудовите задължения. „Обект на другарските съдилища са недисциплинираните индивиди по предприятия, заводи, ТКЗС-та, организации. Също така във висшите и полувисшите училища, по факултети и курсове – отделно за преподаватели и студенти. Тези съдилища са публично място за прилагане на репресивни техники, типични за тоталитарната държава: широка публичност и показен характер; колективно засрамване и опозоряване, всеобщо следене и доносничество“, пише изследователката Анастасия Пашова. И допълва, че по време на заседанията от обвиняемите е било искано да се самобичуват по каноните на комунистическата „критика и самокритика“.  Кражбите и разхищенията не само че не намаляват, но и бележат истински бум по времето на така наречения развит социализъм на Живков, доказва Еленков с многобройни факти в своето изследване за всекидневието в НРБ. И добавя, че въпреки оскъдните резултати „другарските“ осъждания продължават. Надеждата е, че с тяхна помощ все пак може да се ограничат огромните загуби, които тружениците в НРБ непрекъснато нанасят на икономиката. Защото всекидневните нарушения и дребни престъпления много трудно могат да се докажат и санкционират по обичайния съдебен ред. „Другарските“ съдилища изпълняват и ролята на буфер в комунистическата утопия,че освободеният от игото на капитала пролетариат ще прояви неудържима работоспособност, ще извърши истински трудови подвизи и ще изпитва майчински инстинкт при съхраняването и умножаването на „общонародната“ собственост, посочва Еленков. „На практика се получава точно обратното. Насажданата идеология е безсилна да регулира, още по-малко пък да възпре безстопанствеността, разхищенията, нехайството, откровената мърлящина и липсата на елементарна трудова дисциплина“, заключава ученият.", "date": "2018.08.06", "title": "Те ни лъжат, че ни плащат. Новият човек в НРБ се оказа по-калпав от стария"}
