{"url": "http://clubz.bg/60345-bezrazborna_strelba_v_cyrkva_v_sasht_ima_jertvi", "text": "Няколко души са простреляни по време на масова стрелба в църква в американския щат Тексас в неделя. Това съобщава \"Фокус\", цитирайки местната полиция и FOX news. Баптиският храм, където е станал инцидентът, се намира в Съдърланд спрингс, на около 70 километра от град . Все още не е известен точният брой на ранените, но се съобщава за загинали. По непотвърдени данни на социални мрежи пострадалите са поне 15 души. Според Би Би Си полицията е застреляла нападателя на място. Стрелбата е извършена от мъж, който влязъл в църквата към 11:30 местно време, след което е открил огън по насъбралата се тълпа, присъстваща на редовната неделна литургия. Хеликоптери, медицински екипи и десетки полицейски екипи са на място.    ", "date": "2017.11.05", "title": "Безразборна стрелба в църква в САЩ, има жертви"}
{"url": "http://clubz.bg/60330-super_uspeshnite_kavyri_koito_ne_posramvat_originala", "text": "Сигурно често сте чували клишето, че всичко ново е добре забравено старо. Е, ще бъдем откровени – това никак, ама никак не е далеч от истината. Включително и в света на музиката, пише imusic.bg. Много често ставаме свидетели, как популярни изпълнители от различни жанрове правят собствени кавър версии на култови стари парчета. Понякога им се получава, а понякога – не толкова. Но сега ще концентрираме върху случаите, когато кавърът е успешен. При това – тотално! Предлагаме ви примери за добре познати кавъри на класически (или не толкова класически) парчета, които историята ще отбележи в графата „получили се“.   Кавърът на Muse е доста „по-хард“ от оригинала, тъй че е възможно да не допадне на всички, включително на феновете на The Animals. На нас в случая ни стига гласа на Мат Белами, за да го отбележим като „окей“.   Не всеки ден рок банда прави кавър на поп изпълнител, но в случая Джаред Лето и компания спретнаха един изцяло нов поглед върху баладата „Stay“ на Риана и Мики Еко. Е, как ви се струва?   Още един рок поглед върху истинска поп класика. Вие преценете дали заслужава „да“ и одобрително кимане с глава.   Да правиш кавър на The Beatles е амбициозна идея, като не всеки е способен да го направи. Godsmack обаче никога не са били сред плашливите. Е, да – гласовете на Съли Ърна и Джон Ленън се различават доста, а и подходът на Godsmack е доста „по-хард“. Но и това се очаква в случая, нали?   The Civil Wars ни предлагат един доста лек и плавен кавър на любимата ни „Billie Jean“ на Краля на попа. Определено ни погали ушите.   Покойният Честър Бенингтън вероятно е знаел, че да пееш песен на Адел е едно от най-смелите неща във вокално отношение, които можеш да си позволиш. Но не и когато самият ти разполагаш със зверски глас. Тук Честър направо ни маха главите, а парчето на гласовитата британка не е никакъв проблем за него. Просто настръхваме.   Мнозина биха попитали – как са могли Limp Bizkit да напишат толкова красива песен? Limp Bizkit!? Е, не ся я писали те. Написали са я The Who. Но пък кавърът на Фред Дърст и компания наистина си струваше.   „Heartless“ е едно от любимите ни парчета на Кание Уест, а тук The Fray ни предлагат своя собствен поглед над хип-хоп класиката на Yeezy.   Ах, обичаме те, Лорин Хил. Един изключителен поглед на The Fugees към култовата песен на Роберта Флек. Красиво, просто красиво!   Една от най-обичаните балади в историята всъщност не е песен на Уитни Хюстън, а на Доли Партън. Но няма никакъв спор, че Уитни е певицата, която изстрелва парчето в стратосферата.   Тази песен е толкова много свързвана с Джоан Джет, че май много хора не знаят, че всъщност е кавър на The Arrows. Самата Джоан е истински майстор на кавърите и има не един или два зад гърба си. Но е безспорно, че това тук е №1. Преди години и Бритни Спиърс спретна кавър на това парче, но класиката си остава друга.   Твърде възможно е да не знаете, че това велико парче всъщност е написано от покойния Принс за един от страничните му проекти – The Family. Песента обаче е била близо до забвение, преди Шиниъд О’Конър да я направи световен хит с кавъра си.   Оригиналът на Nine Inch Nails е разглеждан като завещание от страна на Трент Резнър. Кавърът на Джони Кеш е нещо като признание на смъртното легло. Песента е част от последния албум на Кеш –  като този кавър носи в себе си много, много голяма сила.   „Imagine“ е вероятно една от най-специалните и емблематични песни, писани някога. В крайна сметка, кое друго парче създава подобна идеалистична представа за това, което би могъл да представлява светът? Тук A Perfect Circle пречупват песента през своята собствена призма и трябва да признаем – получило им се е.   Едва ли някой предполага, че щом Marilyn Manson стои зад кавър на някое парче, то изобщо би могло да звучи близо до оригинала. Тук Manson го прави така, както му харесва на него. И определено го „заковава“.", "date": "2017.11.05", "title": "Супер успешните кавъри, които не посрамват оригинала"}
{"url": "http://clubz.bg/60324-kmetyt_na_elin_pelin_povecheto_deca_pri_nas_zapochvat_s_fizzarqdka", "text": "Двата акта, с които малкото градче Елин Пелин се прочу: да изгони семейство законно пребиваващи сирийци, и кметската забрана на Хелоуин, имали за цел \"да бият една аларма\". Това призна самият градоначалник Ивайло Симеонов в интервю за Нова тв. Той се съгласи, че   Но целта на обществеността (която буквално изхвърли сирийците, б.р.) били \"афганистански момчета\" и многократните опити те да бъдат настанени, и то в домове за деца, макар че видимо били много по-стари. Кметът на Елин Пелин отказва да издаде документи на бежанци Относно празниците - и акта, с който забрани в училища и забавачки т. нар. Хелоуин, той пак каза, че целта била да \"бият една аларма\". Кметът на Елин Пелин забрани празнуването на Хелоуин Той призна, че на територията на общината \"по-голямата част\" от децата започват деня с физзарядка и ходят с народни носии. \"Нашата община имаме невероятни поводи да бъдем горди\", обяви градоначалникът и изреди спортните успехи - включително шампион по плуване, нищо че нямат басейн. На въпрос на водещата - как така най-големите палати на джебчийската мафия са в Елин Пелин, Симеонов каза, че не е разследващ орган, но е предприел всички действия. \"Има неверотни кметове в България – каза той на въпроса на Лора Крумова защо кметовете у нас са смятани за корумпирани. - Може би има и такива, които не са съвсем морални. Но, за съжаление, има нагласата, че каквото и да правиш, ти крадеш.\" Кметът на Елин Пелин забрани празнуването на Хелоуин", "date": "2017.11.05", "title": "Кметът на Елин Пелин: Повечето деца при нас започват с физзарядка"}
{"url": "http://clubz.bg/60325-cveta_karaqncheva_tova_koeto_pravi_gerb_moje_da_se_pipne", "text": "Така зам.-шефът на парламента Цвета Караянчева коментира пред БНТ успехите на правителствата на Бойко Борисов. Тя изтъкна, че хората виждат реалните политики на партията им. И припомни, че при тройната коалиция, в която участваха БСП и ДПС, е имало разточителство на средства. Според нея и БСП, и ДПС се опитват да стегнат партийните редици. Тя коментира заявките на лидера на Движението Мустафа Карадайъ да демонтира управлението: Тя припомни, че лидерът на БСП Корнелия Нинова е била уволнена от правителството на Сергей Станишев за корупция и от ЕК са поздравили Станишев за това. Това каза още Караянчева, която е депутат от Кърджали.", "date": "2017.11.05", "title": "Цвета Караянчева: Това, което прави ГЕРБ, може да се пипне"}
{"url": "http://clubz.bg/60322-koj_specheli_ot_brekzit_germaniq", "text": "350 милиона британски паунда, около 400 милиона евро - толкова можела да си спестява на седмица Великобритания, твърдяха защитниците на Брекзита, за да накарат хората да повярват в предимствата на раздялата с Брюксел. Вместо да се дават за вноски в ЕС, въпросните пари можели да се харчат за здравеопазване, гласеше аргументът им. Британците повярваха на лъжливите им уверения и през 2016 г. гласуваха за излизане от ЕС. Но колкото повече се протакат преговорите между Лондон и Брюксел, толкова повече се топят обещанията на противниците на ЕС - и то вече само 17 месеца преди желаното излизане от ЕС през март 2019 година. Националната статистическа служба представи оценки, според които нетните вноски на британците в ЕС през миналата година са възлизали на 9,4 милиарда паунда (11 млрд. евро). Това са  седмично, т.е. половината от сумата, за която говореха защитниците на Брекзита преди референдума. \"Далеч от истината\" е била въпросната цифра, казаха с половин уста от статистическата служба. Далеч по-мрачни са оценките на британската емисионна банка. Тя очаква, че в периода след излизането от ЕС в сферата на финансите ще бъдат закрити 75 000 работни места. Това е твърде реална перспектива, особено ако не бъде постигнато специално споразумение с ЕС за финансовите услуги, заяви зам.-директорът на Централната банка Сам Уудс пред комисия в парламента. Сега в сектора на финансовите и застрахователни услуги работят общо около 1,1 милиона души. Някои компании вече изтеглят персонала си от Великобритания. Само че парите, които се стичаха досега към острова, все по-често поемат по други пътища. Това сочи изследване на Pricewaterhouse Coopers (PwC), според което след референдума за Брекзит Германия се е превърнала в най-важно средище на инвестиции в недвижими имоти, т.е. изтласкала е британците от първото им място в този бранш. За 1 година обемът на инвестициите в Германия е нараснал от 54 на 68 млрд. евро, като в същото време инвестициите във Великобритания са спаднали от 66 на 64 милиарда евро. Онова, което дълго време беше немислимо, може да се превърне в реалност: Лондон да стане единствената европейска столица, в която цените на наемите падат. От Брекзита печели главно Франкфурт на Майн, сочи още изследването. Инвестиционни банки, като \"Голдмън Сакс\" и \"Джей Пи Морган\" разширяват присъствието си в германската финансова столица. Въз основа на тези данни и тенденции, натискът върху британското правителство нараства от ден на ден. Че британците няма да се разделят \"по английски\", беше ясно от самото начало. Но че ЕС ще се покаже толкова труден на отстъпки изненада явно и песимистите на острова. Още преди месец министър-председателката Тереза Мей подготви обществеността за най-лошото: правителството било подготвено и за случай на хаотично излизане от ЕС, увери тя и допълни, че министерствата имали планове как да действат в случай, че не бъде постигнато споразумение с ЕС. Сега и британският министър за Брекзита Дейвид Дейвис повтаря същото: било \"много, много невероятно\" двете страни да не постигнат формално споразумение за търговските отношения след излизането от ЕС. Но каквото и да се случело, Великобритания щяла на всяка цена да постигне \"базисна сделка\" със Съюза, ако трябва и \"без онези части, които наистина желаем\", казва Дейвис. Подобно базисно споразумение може да се постигне например в сектора на въздухоплаването, така че и след Брекзита между Великобритания и ЕС да могат да продължат да летят самолети. Понякога драматизмът на една ситуация си проличава по това, че изрично се споменава онова, което се разбира от само себе си. Седмица и половина измина след като ЕС отложи следващата фаза от преговорите с Лондон евентуално за декември - тъй като засега не вижда достатъчен напредък в преговорния процес. Но до декември не остава много време. А от Лондон не пристигат никакви обнадеждаващи знаци.", "date": "2017.11.05", "title": "Кой спечели от \"Брекзит\"? Германия"}
{"url": "http://clubz.bg/60326-kak_shte_gonim_rumyniq_shte_izostanem_ot_brqg_na_slonovata_kost", "text": "Депутатът от БСП Румен Гечев коментира пред БНТ бюджета, който бе внесен от правителството. Той припомни, че от ГЕРБ отчитат 2 млрд. лв. изклишък за 2017 г. Според Гечев обаче това се дължи на факта, че правителството не е закупило изтребители и фрегати за 1 млрд. и 200 млн. лв. и не е дало 2,5 млрд. лв. за капиталови разходи за публично-частно партньорство с бизнеса. Соцдепутатът изтъкна, че това е нарушение на закона, защото тези пари са гласувани от парламента. Това каза Гечев по адрес на управляващите. Той заяви, че Румъния е заделила 4,88% от своя БВП за преки инвестиции на държавата за публично-частно партньорство. Докато у нас този процент е 0. Той заяви, че БСП подкрепя повишаването на заплатите на учителите. Но припомни, че те и сега са по-високи от възнагражденията на професори в БАН и Софийския университет. Той коментира и твърденията на управляващите за нулев бюджетен дефицит. На въпрос знае ли коя точно е вражеската страна, която ще ни нападне, той отговори: Според Гечев чрез вота на недоверие опозицията е длъжна да извади кусурите на управляващите. И допълни, че \"патриотите пеят съвършено различни песни\" и вече \"обичат НАТО\".", "date": "2017.11.05", "title": "\"Как ще гоним Румъния... Ще изостанем от Бряг на слоновата кост\""}
{"url": "http://clubz.bg/60323-radikalniqt_islqm_pecheli_ideologicheskata_vojna", "text": "Трагичната терористична атака от тази седмица в Ню Йорк е своего рода изолиран инцидент с един угрижен човек, който не би трябвало да се генерализира. През 16-те години след 11 септември градът се оказа учудващо безопасен от джихадистките групи и индивиди. И все пак, говорейки за това пред длъжностни лица в този главен глобален център, разположен на 10 000 мили, заключенията, до които те достигат, са притеснителни. Военната битка срещу ислямистки екстремистки групировки на места като Сирия и Афганистан е трудна борба, но тя винаги е била в полза на Съединените щати и техните съюзници. В края на краищата, комбинираните военни сили на някои от най-мощните правителства в света се изправят срещу малка група от партизани. От друга страна, идеологическото предизвикателство от страна на ИД се оказа много по-трудно. Терористичната група и такива като нея успяват да разпространяват идеите си, да набират недоволни млади мъже и жени и да проникват в страни по целия свят. Западните страни остават податливи на случайния самотен вълк, но новите места за размножаване на радикализма са някога умерените мюсюлмански общества в Централна, Южна и Югоизточна Азия. Помислете за Индонезия, най-гъсто населената мюсюлманска държава в света, на която отдавна се гледа като на умерена. Тази година губернаторът на Джакарта, столицата на страната и най-големият град, загуби опита си за преизбиране, след като той беше обрисуван от мюсюлмански хардлайнери като неподходящ за поста, защото е християнин. По-лошо, след това той беше вкаран в затвора, след като бе осъден по съмнително и несправедливо обвинение в богохулство. На фона на засилващата се тенденция към ислямистка политика, \"умереният\" президент на Индонезия и неговите установени \"умерени\" ислямски организации не успяха да отстоят традициите на страната за толерантност и мултикултурализъм. Или погледнете Бангладеш - друга страна с подчертано светско минало, където живеят близо 150 милиона мюсюлмани. Създадена като отцепник от Пакистан на явно нерелигиозни основания, културата и политиката на Бангладеш стават все по-екстремни през последното десетилетие. Атеистите, секуларистите и интелектуалците биват вземани на прицел и дори убивани, законите за богохулство бяха наложени и множество терористични атаки доведоха до стотици мъртви. Защо се случва това? Има много обяснения. Бедността, икономическите трудности и промените предизвикват безпокойство. И тогава местните лидери правят съюзи с духовниците и дават платформи на екстремистите, всичко това в търсене на лесни гласове. Това политическо подтикване е спомогнало за подхранването на рака на ислямския екстремизъм. В Югоизточна Азия почти всички наблюдатели, с които говорих, вярват, че има друга важна причина - изнесени пари и идеология от Близкия изток, предимно от Саудитска Арабия. Сингапурски служител ми каза: Наскоро бе съобщено, че Саудитска Арабия планира да даде почти 1 милиард долара за изграждане на 560 джамии в Бангладеш. Саудитското правителство отрече това, но източници в Бангладеш ми казаха, че има някаква истина в информацията. Как да бъде променена тази тенденция? Шанмугам от Сингапур заяви, че населението на града-държава (15% от които са мюсюлманин) остава относително умерено, защото държавата и обществото работят много усилено за интеграция. Сингапур рутинно получава високи оценки в световната класация заради прозрачността, ниските нива на корупция и върховенството на закона. Неговата икономика предоставя възможности за повечето. Азия продължава да нараства, но така става и с ислямския радикализъм там. Тази тенденция може да бъде променена само чрез по-добро управление и по-добра политика – от лидери, които са по-малко корумпирани, по-компетентни и най-вече по-склонни да се изправят срещу духовниците и екстремистите. Новият престолонаследник на Саудитска Арабия говори миналата седмица за превръщането на неговото кралство в \"умерен ислям\". Мнозина се присмяха на това като на стратегия за връзки с обществеността, сочейки за продължаващото господство на ултраортодоксалния религиозен елит на кралството. По-добър подход би бил да се насърчи престолонаследника, да го караш да държи на думите си и да го подтикваш да действа с конкретни действия. Това е наградата. Ако Саудитска Арабия започне религиозна реформа у дома, би било далеч по-голяма победа срещу радикалния ислям, отколкото целия напредък на бойното поле досега.", "date": "2017.11.05", "title": "Радикалният ислям печели идеологическата война"}
{"url": "http://clubz.bg/60332-trymp_iskam_pomosht_ot_putin_za_severna_koreq", "text": "Това заяви президентът на САЩ Доналд Тръмп. Той е на обиколка в Азия, по време на която ще се срене с лидерите на Япония, Южна Корея и Китай. Очаква се да се срещне с Владимир Путин във Виетнам. Тръмп заяви, че Северна Корея е голям проблем, който трябва да бъде решен, съобщи \"Асошиейтед прес\".  Според президента на САЩ по отношение на Северна Корея в продължение на 25 години е била показвана тотална слабост. Тръмп уточни, че скоро ще бъде взето решение дали Северна Корея да бъде включена в списъка с държави, подкрепящи тероризма. Преди да отиде в Пекин, за да убеждава Си Цзинпин да се ангажира с действия по отношение на Пхенян, Тръмп ще се стреми да създаде  с лидерите на Япония и Южна Корея, коментира \"Ройтерс\". Другата тема на обиколката ще е търговията. По време на посещението си в Япония Тръмп каза, че двете страни някога са воювали помежду си, но сега са приятели и партньори в стремежа си към по-добър свят. Пред военнослужещите във военновъздушната база \"Йокота\" край Токио Тръмп каза, че те са най-голямата заплаха за тираните и диктаторите, които тормозят невинните. Според Тръмп Иран е отговорен за изстреляната от йеменска територия ракета към Рияд.", "date": "2017.11.05", "title": "Тръмп: Искам помощ от Путин за Северна Корея"}
{"url": "http://clubz.bg/60329-chistka_sauditska_arabiq_arestuva_11_princove", "text": "Саудитска Арабия съобщи за ареста на 11 принцове, сред които е известният милиардер и инвеститор принц  Сред задържаните са четирима министри, както и бивши министри. Съобщението за арестите дойде от  сателитния канал, по който се правят официалните съобщения на властите в саудитското кралство. Арестът на принц Алуалид ще разтърси държавата, както и големите финансови центрове. Той е един от най-богатите хора в света и има дялове от компании като Apple, Time Warner, Twitter, банковия консорциум Citigroup и медийната империя News Corporation. Контролира и сателитните телевизионни мрежи в арабския свят. Кампанията по арестите изглежда е поредна стъпка за консолидиране на властта на престолонаследника принц Мохамед бин Салман, любимия син и пръв съветник на сегашния крал Салман. Саудитска Арабия обяви, че се връща към умерения ислям На 32 години престолонаследникът вече доминира над саудитската военна, външна, икономическа и социална политика, като сред членовете на кралската фамилия това поражда все по-голямо недоволство, че той има твърде голяма власт на прекалено ранна възраст, пише \"Ню Йорк таймс\". Наскоро принц Мохамед бин Салман обяви курс към по-умерен ислям и модернизация на държавата, нещо което допълнително увеличи противниците му. Кралят съобщи, че създава мощен антикорупционен орган, начело на който застава отново престолонаследникът. Това се случи само часове преди да започнат арестите на високопоставените саудитци. Крал Салман – коронованият дипломат Според съобщението на \"Ал Арабия\" антикорупционният орган има правото да разследва, нарежда арести, налага забрани за пътувания, може и да замрази активите на всеки, към който има съмнения в корупция. Хотел \"Риц-Карлтън\" в Рияд, който де факто е кралският хотел, беше евакуиран в събота, като се появиха слухове, че там ще бъдат държани арестуваните принцове. Летището за частни самолети беше затворено и се появиха спекулации, че Американският президент Доналд Тръмп има близки отношения с престолонаследника на Саудитска Арабия. Бързият възход на принц Мохамед бин Салман обаче раздели саудитците. Много приветстват неговите намерения, според други обаче той е припрян и жаден за власт, както и твърде неопитен. Поне трима висши представители на администрацията на Белия дом са били в петролното кралство миналия месец, сред тях и Джаред Кушнер, напомня \"Ню Йорк таймс\". Съвсем наскоро саудитският крал Салман пък беше на визита в Москва, първа по рода си. Принц Алуалид миналия месец даде интервю пред западна медия по въпроси като криптовалутата и плановете на Саудитска Арабия за държавната петролна компания \"Aramco\". Той имаше публични сблъсъци с американския президент Доналд Тръмп. Принцът беше част от група инвеститори, която придоби контрол над хотел \"Плаза\" от Тръмп, той купи и скъпа яхта от него. Но в съобщение в туитър през 2015 г. нарече бъдещия президент  Преди да влезе в сблъсъци с Тръмп Бин Талал имаше и спречквания с бившия вече кмет на Ню Йорк Рудолф Джулиани, който отказа да приеме негово дарение от 10 млн. долара за жертвите на терористичните атаки от 11 септември заради критики на принца към външната политика на САЩ.  Въпреки че е изключително мощен във финансово отношение, принцът  е нещо като аутсайдер в кралската фамилия - не точно дисидент, но фигура, която се различава от останалите. Той например открито подкрепяше даването на права на жените да шофират, често назначава и жени на отговорни постове в совите компании. През 2015 г. той обяви, че смята да дари богатството си от 32 млрд. долара за благотворителност след смъртта си. Все още не е ясно дали антикорупционният комитет ще конфискува и имуществото му и каква част от него. Саудитска Арабия е монархия без писана конституция или независими институции на управление като парламенти или съдилища, така че обвиненията в корупция много трудно могат да бъдат оценени какво точно се влага в тях. Границите между обществени фондове и богатството на кралското семейство са много размити и корпуцията, така както би била дефинирана в западните демокрации, е широкоразпростанена. Арестите дойдоха само часове след като крал Салман замени министъра, който отговаря за саудитската национална гвардия, принц Мутаиб бин Абдулах. Той контролираше последната от трите въоръжени сили на кралстовото, които още не бяха минали под контрола на престолонаследника. Кралят назначи престолонаследника принц Мохамед за министър на отбраната през 2015 г. По-рано тази година кралят отстрани принц Мохамед бин Найеф като шеф на вътрешното министерство, като го постави под домашен арест. Така нарасна влиянието на престолонаследника и над силите на вътрешното министерство, които действат като втора армия. Според слуховете следващият на мушката ще е принц Мутаиб, който е главнокомандващ на третата въоръжена сила и самият той претендент за трона по-рано Крал Салман – коронованият дипломат", "date": "2017.11.05", "title": "Чистка - Саудитска Арабия арестува 11 принцове"}
{"url": "http://clubz.bg/60334-broshura_na_angelkova_prati_smilqnskiq_fasul_v_kyrdjali", "text": "две са забележките на жителите на с. Смилян към държавната брошура \"Сподели България\": че най-известният им продукт не е \"боб\", а \"фасул\"  и че не е от Източните Родопи, а от област Смолян. Седмица след издаването на  , жителите на смолянското село Смилян откриха груба грешка в нея, съобщава бТВ. Проектът, срещу който скочиха хората, е съвместна инициатива на Министерството на туризма и на земеделието и храните. В него България  се представя с   за винен и кулинарен туризъм. Оказа се обаче, че най-прочутият тукашен продукт - смилянският фасул, е приписан на съседна област. В раздел Източни Родопи, включващ Хасково, Кърджали и Ивайловград, откриваме кулинарния специалитет: \"салата от смилянски боб\". Марката \"смилянски\"  може да се ползва само за продукти, произведени в селата по Горното поречие на река Арда. Смята се, че заради мекия климат е различен от останалите сортове, гледани у нас. Според производителите е недопустимо държавни експерти да погазват законите, които защитават патентованата марка. За потребителите наложеното наименование означава едно – че ще получат очакваното качество. От Министерството на земеделието и храните се оправдали пред бТВ, че това е работен проект на електронната брошура. Тепърва предстояли обсъждания  по места и изчистване на неточностите. По късно от туристическото ведомство реагираха с нарочна позиция по повода: „Смилянският фасул с гордост се споменава както в Смилян, така и в Кърджали, и в София” – се казва в прессъобщението им. Министерството на туризма ни рекламира с лов на мечка гризли При един от многото подобни случаи предишия път, Министерството на туризма се \"прочу\" с рекламиране на България като ловна дестинация на мечки гризли.", "date": "2017.11.05", "title": "Брошура на Ангелкова прати смилянския фасул в Кърджали"}
{"url": "http://clubz.bg/60327-posolstvo_na_rusiq_spasihte_evreite_spasete_i_pametnika_na_syvetskata_armiq", "text": "Посолството на Русия оповести декларация по повод напрежението между Москва и София, възникнало от изказването за спасяването на българските евреи. Русия претендира, че спасила българските евреи Това се казва в декларацията на посолството. И се изтъква, че  Русия е понесла най-големи загуби в борбата срещу фашизма. Същевременно обаче от авторите на изявлението изразяват притеснения за  В декларацията се изтъква, че българските власти и досега не са предприели мерки за недопускане на подигравки с \"паметта на освободителите на България и Европа от фашизма\". Преди няколко дни говорителката на русково външно министерство Мария Захарова поиска българските власти да заловят и да накажат този, който за пореден път е боядисал част от Паметника на Съветската армия в София.  Това каза още Захарова.", "date": "2017.11.05", "title": "Посолство на Русия: Спасихте евреите, спасете и паметника на Съветската армия"}
{"url": "http://clubz.bg/60335-chetirima_prezidenti_otkrivat_pametna_plocha_na_d_r_jelyu_jelev", "text": "Четирима президенти ще открият паметна плоча на първия демократично избран президент на България д-р Желю Желев в родната му къща в село Веселиново. Това съобщи БГНЕС. Плочата ще бъде открита в с. Веселиново, родното място на Желев. Кметът на община Смядово Иванка Петрова заяви, че решението за това вече е взето. Къщата е била измазана, след като общинският съвет отпуснал 3000 лв. Очаква във вторник Румен Радев, заедно с предшествениците си Петър Стоянов, Георги Първанов и Росен Плевнелиев да открият съвместно паметната плоча.", "date": "2017.11.05", "title": "Четирима президенти откриват паметна плоча на д-р Желю Желев"}
{"url": "http://clubz.bg/60338-dbg_iniciira_shiroko_obedinenie_za_mestnite_izbori_rod", "text": "Нов политически проект ще градят от Движение \"България на гражданите\" - РОД, или \"Реформаторски общности за демокрация\". Днес националният съвет на партията даде мандат на ръководството да започне политически консултации за новата формация. Целта е да се обединят партиите по места в страната за местния вот през 2019 г. - най-близкия, ако догодина няма изненади. Новият лидер на ДБГ Димитър Делчев ще разбива монопола на ГЕРБ Идеята е на местните структури на ДБГ, а целта е да създадат местна \"съпротива\" срещу управляващите, като се проведат консултации с НПО-та, регионални партии и местни коалиции. Според общинските съветници и областни координатори на Движението,   излизащи от рамките на Реформаторския блок. Председателят на партията Димитър Делчев заяви днес, че от обединенията РОД автоматично се изключват ГЕРБ, БСП и ДПС, но кои други политически или граждански субекти ще се допуснат ще се реши след консултации.  Националният съвет на ДБГ продължава и в момента. Утре партията ще представи другите ключови решения пред медиите, както и решение дали да подкрепят вота на недоверие срещу Борисов.", "date": "2017.11.05", "title": "ДБГ инициира широко обединение за местните избори - РОД"}
{"url": "http://clubz.bg/60340-hilqdi_evakuirani_bombeni_zaplahi_v_moskva", "text": "Хиляди хора бяха евакуирани от сърцето на Москва - сградата на \"Болшой театър\", хотел \"Метропол\" и универсалния магазин ГУМ на Червения площад заради заплаха за бомба. Това съобщи \"Ройтерс\", позовавайки се на руски медии. Според РИА \"Новости\" от хотел \"Метропол\" и ГУМ са изведени 5000 души. По информация на ТАСС от \"Болшой театър\" са , посветен на 100-годишнината от болшевишката революция в Русия. По-рано днес в руската столица бяха подадени сигнали за поставени взривни устройства на около 20 места, сред които търговски обекти, кинотеатри, ресторанти и кафенета. Експерти с обучени кучета проверяват в момента помещенията в заплашените обекти.", "date": "2017.11.05", "title": "Хиляди евакуирани - бомбени заплахи в Москва"}
{"url": "http://clubz.bg/60333-znaete_li_tezi_10_fakta_za_bijutata", "text": "Чували сме израза, че диамантите са най-добрите приятели на жените. Афинитетът към изящните бижута, скъпоценните камъни и красотата датират от най-ранен период. Днес, красивите аксесоари са социално приета норма в повечето страни, белег на добър вкус и начин да покажеш обществен статус. Какво не знаем за бижутата и кои са наистина любопитните факти за тях, разказва швейцарският бранд за изработка на уникални бижута, Aviel. 1. Най-старите бижута са открити в мароканска пещера, която датира от 82 000 години. 2. Египтяните се считат за едни от първите хора, които са започнали да използват бижута, като първите такива са били изработени от скарабски бръмбари. 3. Венецианските стъклени майстори на остров Мурано са развили креативни и революционни начини за производство на стъклени мъниста, от които са и произвели първите огърлици. 4. Смята се, че диамантите са били добити за първи път в Индия, а първият годежен пръстен е изработен през 1477 година, по случай брака на Максимилиан Първи и Мария от Бургундия. 5. Кехлибарът е вкаменена дървесна смола, но за да се получи, смолата трябва да е на поне милион години. 6. Емералдите са добивани от египтяните още през 3500 г.пр.н.е. и са били наричани \"камъкът на небето\". 7. В древен Рим само някои от най-високопоставените хора са имали право да носят пръстени, като белег на социалния им статус. 8. Първите сребърни мъниста са открити в древната пещера Blombos в Африка, датираща от 75 000 години. 9. Най-древните гривни открити в Русия са изработени от слонова кост, които променят цвета си и губят от интензивността си, ако останат на ярка слънчева светлина твърде дълго. 10. В някои древни африкански култури огромните обеци са били считани като знак за мъжественост, мощ, сила и статус", "date": "2017.11.05", "title": "Знаете ли тези 10 факта за бижутата?"}
{"url": "http://clubz.bg/60344-chelsi_pak_bi_yunajted_na_mourino", "text": "\"Челси\" би \"Манчестър Юнайтед\" с 1:0 в едно от дербитата на 11-ия кръг в английската Висша лига. Така \"Манчестър Сити\", който по-рано днес подчини \"Арсенал\" с 3:1, вече има аванс от 8 точки пред \"червените дяволи\" и \"Тотнъм\", които са втори и трети. Двубоят на \"Стамфорд Бридж\" в Лондон бе решен с гол с глава на Алваро Мората в 55-ата минута. Попадението дойде напълно закономерно, тъй като домакините доминираха и създаваха ситуации пред Давид де Хеа, а до последните минути \"Юнайтед\" нямаше чиста голова възможност. За разлика от мача с \"Ливърпул\" преди два кръга, този път тактиката на Жозе Моуриньо с \"паркирането на автобуса\" пред собствената врата не успя. В края на срещата гостите можеха да изравнят чрез Маруан Фелайни, но това нямаше да е много справедливо. А Жозе отново преглътна поражение при визитата си на \"Челси\", на който донесе четири титли на Англия. Другият манчестърски отбор - \"Сити\", продължава да лети и да подобрява най-добрия старт на отбор в ерата на Висшата лига. Днес \"гражданите\" изнесоха лекция срещу \"Арсенал\". Кевин де Бройне откри в 19-ата минута, а Серхио Агуеро удвои от дузпа в 50-ата. В 65-ата Александър Лаказет намали, но надеждата на \"топчиите\" не трая дълго - в 75-ата Габриел Жезус бе точен за 3:1. \"Тотнъм\" пък измъкна 1:0 от лондонския сблъсък срещу \"Кристъл Палас\" на \"Уембли\" в може би най-слабия си мач от началото на сезона.", "date": "2017.11.05", "title": "\"Челси\" пак би \"Юнайтед\" на Моуриньо"}
{"url": "http://clubz.bg/60343-shestvie_na_cherveniq_ploshtad_za_oktomvrijskata_revolyuciq_video_snimki", "text": "Шествие в Москва отбеляза навършването на 100 години от Октомврийската революция. Официално юбилеят не се чества в страната и то по забрана на Владимир Путин от първия му президентски мандат. Въпреки това обаче привърженици на комунистическата идея се събраха в центъра на столицата на Русия, за да отбележат годишнината. Датата 5 ноември бе избрана като последният почивен ден преди 7-и  Хиляди евакуирани - бомбени заплахи в Москва Октомврийската революция от 1917 г. слага началото на създаването на СССР и на първия в света комунистически експеримент. Стотици поддържници на червената идея днес шестваха покрай мумията на Ленин в т.нар. мавзолей.   Макар и белязан от бомбени заплахи, това не можа да им развали празника. Из съвсем империалистически мрежи като Facebook или YouTube се появиха всевъзможни събития и клипове.      ", "date": "2017.11.05", "title": "Шествие на Червения площад за Октомврийската революция (ВИДЕО + СНИМКИ)"}
{"url": "http://clubz.bg/60336-puchdemon_se_predade_sam_na_belgijskata_policiq", "text": "Уволненият каталунски лидер Карлес Пучдемон се предаде сам на белгийската полиция, предаде Би Би Си. Същото са направили и няколко негови бивши министри. За Пучдемон и други членове на неговия разпуснат от централното правителство в Мадрид кабинет Испания издаде международни заповеди за арест. Испанският съд издаде европейска заповед за арест на Пучдемон Той и четирима от бившите му министри избягаха в Белгия тази седмица, след като бяха отстранени от власт заради незаконното обявяване на независимост в Каталуня. Други осем от министрите на Пучдемон бяха арестувани в Мадрид. По-късно белгийската прокуратура потвърди. \"Те са лишени от свобода в 9,17 (10,17 часа българско време) сутринта“,заявиха от белгийската прокуратура обявиха, че делото на петимата ще бъде разгледано по-късно в неделя в заседание при закрити врати.", "date": "2017.11.05", "title": "Пучдемон се предаде сам на белгийската полиция"}
{"url": "http://clubz.bg/60337-stanimir_stoilov_shampion_na_kazahstan_za_4_ti_poreden_pyt", "text": "Воденият от Станимир Стоилов тим на \"Астана\" стана шампион на Казахстан за четвърти пореден път. В последния кръг отборът от столицата спечели с 2:0 срещу \"Акжайк\" като домакин, а преследвачът \"Кайрат\" (Алмати) се наложи с 3:2 срещу \"Актобе\". Така \"Астана\" събра 79 точки, а \"Кайрат\" завърши с една по-малко. \"Кайсар\" на Стойчо Младенов остана шести. Серията на \"Астана\" е рекордна не само в историята на клуба, а и за казахстанския футбол. Помощници на Стоилов в клуба са други двама български специалисти - Цанко Цветанов и Саид Ибраимов. След срещата с \"Акжайк\" и шампионското празнуване на терена Стоилов даде да се разбере, че бъдещето му в клуба е несигурно и той може да поеме в друга посока - оферти не липсват. До момента не е получавал предложение за продължаване на договора, а и да получи не е ясно какво ще реши. Мъри, който записа участие с \"Астана\" в групите на Шампионската лига, а сега играе в Лига Европа, ясно заяви, че в клуба има финансови неуредици. Забавени са заработени премии още през миналия сезон, а за целия настоящ шампионат в отбора не са получавали бонуси. Той призова клубът да възнагради играчите, които в нито един момент не са се размрънкали, а през годините са заработили много пари на \"Астана\", правят го и в момента.", "date": "2017.11.05", "title": "Станимир Стоилов шампион на Казахстан за 4-ти пореден път"}
{"url": "http://clubz.bg/60339-karakachanov_iska_prokuraturata_da_razsledva_mestan", "text": "Призовавам прокуратурата да се самосезира заради изказването на Лютви Местан за признаване на турското малцинство в България и да го подведе под наказателна отговорност. Това заяви пред БНР вицепремиерът и лидер на ВМРО Красимир Каракачанов. Това каза Каракачанов. Наскоро Местан публикува отворено писмо, с което поиска признаване на турско национално малцинство в България. Основният аргумент бе това, че наскоро Албания е признала българско малцинство, което е било приветствано от българското правителство. Местан: Българите в Албания са малцинство. А турците в България? Според него Местан спекулира и знае за какво става дума в основния закон. Главният прокурор Сотир Цацаров наскоро внесе в Окръжен съд-Кърджали искова молба за прекратяване на сдружение с нестопанска цел „Асоциация Бату платформ“ от областния град, чрез която незаконно е осигурено финансиране на предизборната кампания на политическата партия ДОСТ. В хода на разследване за престъпление против политическите права на гражданите, ръководено от Окръжна прокуратура - Добрич, са събрани доказателства за това, че на 14.03.2017 г. сдружението е получило паричен превод от 100 000 евро. Наредител на превода е турската банка TURKKIYE VAKIFLAR BANKASI, без данни за субекта на преведената сума. Цацаров поиска прекратяване на фондация, финансирала партия ДОСТ Каракачанов коментира и готвения вот на недоверие към кабинета, като заяви, че това е право на опозицията. Цацаров поиска прекратяване на фондация, финансирала партия ДОСТ", "date": "2017.11.05", "title": "Каракачанов иска прокуратурата да разследва Местан"}
{"url": "http://clubz.bg/60331-prezidentite_bush_trymp_e_fuklo_i_bezhabernik", "text": "Доналд Тръмп е фукльо, безхаберник и вреди на собствената си Републиканска партия. На това мнение са двамата бивши президенти републиканци – Джордж Буш-старши, управлявал Белия дом от 1989 до 1993 г., и Джордж Буш-младши, президент от 2001 до 2009 г.  На 14 ноември на американския пазар излиза от печат книгата  (\"Последните републиканци\") с автор историка и експерт по президентските управления в САЩ Марк Ъпдегроув. Книгата съдържа пространни интервюта с двамата експрезиденти Буш – баща и син. Част от тях бяха цитирани вчера от в. \"Ню Йорк Таймс\" и Си Ен Ен. От Белия дом реагираха остро, обвинявайки автора на книгата и интервюираните в опит да нанесат удар върху Републиканската партия, но това остана като глас в пустиня. Във въпросната книга Буш-старши изразява мнение, че единственият стремеж на Търмп е да подхранва собственото си его. Синът му Буш-младши е категоричен, че \"този човек не знае какво означава да си президент\". И двамата изказват опасения, че Тръмп ще взриви Републиканската партия. Нито бащата, нито синът са дали гласа си за милиардера на президентските избори миналата година. Буш страши е пуснал бюлетина за демократката Хилъри Клинтън, а Младши изобщо не е гласувал. Според сина Тръмп провокирал народното недоволство. Далеч по-остър е баща му в изявление през май 2016 г. пред автора на книгата Ъпдегроув: Не можел и да си представи Тръмп да се превърне в лидер на САЩ, което   стана след президентските избори м. г. Според Буш-старши Тръмп се кандидатирал за президент не защото е искал да служи на обществото, а заради собственото си его.", "date": "2017.11.05", "title": "Президентите Буш: Тръмп е фукльо и безхаберник "}
{"url": "http://clubz.bg/60328-ruski_uchen_pobedata_pri_stalingrad_spasi_bylgarskite_evrei", "text": "Посолството на Русия разпространи на странцата си във фейсбук становището на Михаил Мягков, научен директор н  Това стана само часове, след като амбасадата уж призна \" за спасяването на евреите. Посолство на Русия: Спасихте евреите, спасете и паметника на Съветската армия Според Мягков обаче спасението на българските евреи се дължи на победата, която СССР е удържал над хитлерова Германия при Сталинград и Курск. Той определя като \"тъмна страница в българската история\" депортацията през 1943 г. на 10 хил. евреи от  Мягков все пак признава, че благодарение на ролята на Българската православна църква, обществени организации и самия цар Борис депортацията на евреите от България е предотвратена. Според него обаче главният аргумент за поведението на българските власти била  при Салинград и Курск. Според него след Сталинград България е започнала да търси контакти с антихилтеристката коалиция и да мисли за бъдещето си, когато се осовбоди от опеката на хитлерова Германия. Русия претендира, че спасила българските евреи Според него \"сегашното поколение българи живее в свободна страна, благодарение на обикновените съветски воини, които виниаги са се отнасяли към България като към братска страна\". И \"да се забрави това, значи да не се уважава собствената история\". Русия претендира, че спасила българските евреи", "date": "2017.11.05", "title": "Руски учен: Победата при Сталинград спаси българските евреи"}
{"url": "http://clubz.bg/60341-djakpotyt_ot_4_716_177_lv_padna_pri_edin_chovek", "text": "93-тият тотомилионер на България вече е факт. Джакпот от 4 716 177 лв. в играта „6 от 49” беше спечелен днес в София, съобщипа от тотализатора. Фишът, който е ударил джакпота, е на стойност 3,60 лв.", "date": "2017.11.05", "title": "Джакпотът от 4 716 177 лв. падна при един човек"}
{"url": "http://clubz.bg/60342-cska_sofiq_bi_ludogorec_s_10_dushi_bitkata_za_titlata_e_jiva", "text": "ЦСКА-София би \"Лудогорец\" с човек по-малко и с обрат - 2:1 на \"Лудогорец арена\", и отново направи битката за титлата в Първа лига интересна. Разликата в точките вече е само две в полза на шампионите, които допуснаха първо поражение този сезон - 36 срещу 34. \"Левски\" е в 28. За първи път отбор с името ЦСКА победи \"Лудогорец\" за първенство. На двата тима предстои двубой и за Купата на България - в средата на декември на \"Българска армия\". Двубоят предложи всичко - голове, обрат, нерви, червен картон, спорни съдийски отсъждания... Първото полувреме бе равностойно с по една чиста голова ситуация и пред двете врати. Тиаго Родригес не уцели вратата от чиста позиция в 7-ата минута. В 35-ата Върджил Мисиджан не уцели празната врата след пас на Джоди Лукоки. \"Лудогорец\" откри резултата в 49-ата чрез Густаво Кампаняро. Изглеждаше, че е и този път \"зелените\" ще пречупят ЦСКА. В 58-ата минута обаче Фернандо Каранга изравни с глава след центриране на Тиаго. Бразилецът прекъсна головата си суша напоследък. Но само 10 минути по-късно Каранга получи втори жълт и червен картон за удар в лицето на Козмин Моци. А треньора на гостите Стамен Белчев направи смяна, която му спечели мача - той пусна в игра Кевин Меркадо. В 71-ата Меркадо посрещна отбита топка след свободен удар пред пеналта и порази долния десен ъгъл на вратаря Хорхе Броун - 2:1 за ЦСКА-София. До края \"Лудогорец\" натисна, но нямаше острота, изненада, пък и свежест в играта на домакините. Като цяло пролича умора от тежкия сблъсък срещу \"Спортинг\" (Брага) в Лига Европа в четвъртък. ЦСКА пък демонстрира хъс и характер, \"червените\" изненадаха в последните минути \"орлите\" с преса дори в тяхната половина и не бяха далеч от отбелязване на трети гол. Съдията Драгомир Драганов подмина 100-процентова дузпа за ЦСКА-София при нарушение срещу Меркадо в края. В крайна сметка тимът на Белчев изкова ценен успех, а в маратона от важни три срещи за 8 дни срещу \"Левски\", \"Брага\" и ЦСКА-София, \"Лудогорец\" постигна победа, равен и загуба.", "date": "2017.11.05", "title": "ЦСКА-София би \"Лудогорец\" с 10 души, битката за титлата е жива"}
