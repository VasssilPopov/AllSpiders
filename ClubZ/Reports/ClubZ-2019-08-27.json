{"url": "https://clubz.bg/87096-za_plastmasite_bez_imperialisticheski_i_postkolonialen_aspekt", "text": "Американският комик Джордж Карлин казваше: няма защо да ни тревожи лошата екология на планетата, никакъв проблем не е планетата, планетата интегрира всичко, включително пластмасите, а може и самият човек да съществува, за да произвежда пластмаси и да ги вкарва в планетната екосистема. Това естествено е сарказъм. Нелепо е обаче и да се паникьосваме заради скорошната уж екокатастрофа. Това се казва в материал на \"Взгляд\", цитиран от БТА. Колкото до заплахата от \"глобално затопляне заради промишлената дейност на човека\", това най-вероятно е фикция, начин за политически натиск върху геополитически конкуренти и за икономически шантаж на развиващите се страни. Въпреки фактическата забрана да се отразява проблемът от други гледища, наложена в глобалните либерални медии, мнозина сериозни учени предпазливо коментират, че хората едва ли могат да променят климата - той се мени сам, циклично, по естествени причини. Ледниковата епоха не е дошла, защото човекът е взел да се разселва из северното полукълбо и хищнически да консумира природните ресурси. Планетата не се е канела да изтребва Хомо сапиенс със студ, както се прави с хлебарките. Макар че идеята безспорно е примамлива. Но за някой комедиен спектакъл, не за сериозната наука.  Ние тук в Русия не усещаме никакво \"глобално затопляне\". Само глобално застудяване и нова ледникова епоха. Я разкажете за \"глобалното затолпяне\" на хората в Санкт Петербург, които имат топло слънчево лято два дни в годината (пак добре, ако се паднат през уикенда).  Следваща цел на екологичните \"кръстоносни походи\" са пластмасите - тяхното производство, потребление и утилизация. Пластмасите станаха враг номер едно или номер две за човечеството. И не може просто да отречем проблема. Наистина произвеждаме огромни количества пластмаси, използваме ги - предимно за амбалаж, после ги изхвърляме. Пластмаси препълват бунищата, растящи като гъби след дъжд, пластмаси попадат в реките, в моретата, в океаните и причиняват гибелта на огромен брой живи същества. Пък и грозна работа става, честно казано. Отидеш ли днес на почивка в кое да е кътче \"с едва докоснати от цивилизацията диви природни пейзажи\", вместо златистите плажове и небесносиня вода от рекламната брошура и снимчиците в Инстаграм може да видиш край бреговата ивица плаващи сметища - главно пластмасов боклук. В някой петзвезден хотел рано сутринта, преди още да станат летовниците, плажът се почиства от специално обучен персонал. В тризвезден обаче нищо чудно да си пробиваш път към чистата вода през плаващите край брега найлонови пликове и пластмасови бутилки.  Проблемът с пластмасите е факт, не е измислен (за разлика от \"глобалното затопляне\"). Какви решения обаче се предлагат? Да произвеждаме по-малко, да консумираме по-малко, да използваме други видове опаковки и т. н. Но хайде да помислим непредубедено какво са станали пластмасите за човечеството през 20 век и какво си остават през 21 век. С учудване ще открием, че изобретяването и широкото внедряване на пластмасите са били гигантска крачка напред, дори са спасили цивилизацията. Изнамирането на пластмасите може да се сравни с изнамирането на керамиката, на съдовете от неизпечена, после и от изпечена глина. В зората на човешката история, 20 000 и повече години пр. н. е., хората започнали да правят керамични изделия, включително домашни съдове. Благодарение на тях можели по-добре да готвят на огън, да запазват яденето за по-късно, храната станала по-доброкачествена и по-достъпна, човечеството започнало да расте. Имало и други причини, но керамиката изиграла важна роля.  Пластмасите също изстреляха човека в нова епоха. Пластмасите, а не ядрените бомби, са основното изобретение на 20 век, променило нашия бит. Това важи най-вече за опаковките на различните храни и водата. Пластмасовият амбалаж е най-евтин, лек, практичен и здрав, непропусклив за болестотворни микроорганизми.  Индивидуалните пластмасови опаковки направиха възможен превоза на храни където и да било без риск да се разпространяват и болести заедно с тях. А нали не само през чумавото средновековие, но и доскоро епидемиите са били сред основните заплахи за човечеството. През 1918 г. пандемията от \"испански грип\" е убила към 50 до 100 милиона души, сиреч между 2 и 5 проценат от населението на Земята. Сред причините се сочат липсата на хигиена и незащитените от заразяване храни. Готови ли сме днес, откажем ли се от пластмасите, пак да бъдем връхлетени от масови заболявания, повсеместна дизентерия и другите \"радости\", съпъстващи т. нар. естествено, природно битие? Борбата с пластмасите има ясно изразен класов, империалистически, постколониален аспект. Защото страните на развития капитализъм, страните от Запада ще съумеят да открият някаква алтернатива и да спазят санитарните норми, използвайки минимални количества пластмаси и т. н. За \"третия свят\" обаче забраната върху пластмасите може да стане катастрофа. Именно в \"третия свят\" пластмасите спасяват хората от измиране поради епидемии; много популации могат да получават чиста вода само в пластмасов амбалаж и по никакъв друг начин. Благодарение на пластмасите се сви смъртността в \"развиващите се страни\", намаляха болестите и мъките на хората. И на едната страна на везните виждаме днес страданията на децата от бедните \"цветни народи\", гинещи от болести и недохранване, а на другата - \"страданията\" на богатия бял турист, който се мръщи, нагазвайки във водата на плажа, пълна с пластмасови боклуци. Решение на проблема с пластмасите не бива да се търси в сферата на забраните и ограничителните мерки, засягащи използването им. А в разработването и всеобхватното внедряване на разделното събиране на боклука, практиките за утилизация на пластмасите, за преработка и повторно използване на този материал. Защото пластмасите не са само вреден боклук, но и полезна, ценна суровина за промишлеността. Потомците ни може би ще виждат в залежите от древни пластмаси полезни изкопаеми и ще се чудят защо сме били толкова глупави и непракттични, защо просто сме изхвърляли този твърде ценен материал, вместо да го използваме отново и отново.", "date": "2019.08.27", "title": "За пластмасите без империалистически и постколониален аспект"}
{"url": "https://clubz.bg/87115-borisov_obeshtal_na_boris_djonsyn_da_raboti_za_brekzit_sys_sdelka", "text": "Премиерът на България Бойко Борисов е провел телефонен разговор с новия си британски колега Борис Джонсън, съобщи тази вечер правителствената информационна служба. Разговорът бил по инициатива на британеца, става ясно от съобщението. Двамата министър-председатели обсъдили \"изключително доброто сътрудничество в сферата на сигурността\", което е било основната тема. Бил е поставен акцент върху \"големия брой успешни съвместни операции в борбата срещу престъпността и наркотрафика\". Следва следния пасаж от информация: От съобщението на Министерския съветне става ясно дали Джонсън е коментирал темата. Премиерът на Великобритания настоява за предоговаряне на сделката за \"Брекзит\" с Европа, постигната от предшественичката му Тереза Мей - особено в частта за предпазния механизъм за ирландската граница. Джонсън настоява той да бъде заменен с алтернативни договорки, които да действат до края на преходния период излизането на страната му от ЕС. Но е категоричен, че със или без сделка - Великобритания напуска на 31 октомври. До момента институциите на ЕС и лидерите на съюза са против предоговаряне на която и да е част от сделката, постигната по времето на Тереза Мей.   В разговора си днес с Джонсън българският министър-председател говорил и за  както и за бъдещото съпредседателство на България и Северна Македония на т.нар. Берлински процес.", "date": "2019.08.27", "title": "Борисов обещал на Борис Джонсън да работи за \"Брекзит\" със сделка"}
{"url": "https://clubz.bg/87111-narkobosyt_kujovich_hvanat_da_shofira_s_falshiva_knijka_po_trakiq", "text": "Наркобосът Будимир Куйович е бил задържан в понеделник вечерта на магистрала \"Тракия\", съобщи днес Нова тв. Черногорецът, който излежава 16-годишна присъда за наркотрафик, е карал с фалшива шофьорска книжка, издадена уж в Португалия. В понеделник Куйович бил в отпуск от откритото затворническо общежитие в Казичене. Легендата \"Куйович, Муйович, Уйович\" остава в затвора за още 4 години Куйович не е създавал проблеми на затворническата управа. Миналата година поиска да бъде предсрочно освободен, но съдът отказа, припомня Нова тв.  ", "date": "2019.08.27", "title": "Наркобосът Куйович хванат да шофира с фалшива книжка по \"Тракия\""}
{"url": "https://clubz.bg/87089-paulu_koelyu_se_izvini_na_franciq_zaradi_prezidenta_si", "text": "Бразилският писател Паулу Коелю се извини на френски език на Франция заради поведението на президента на страната си Жаир Болсонаро. Причината - обидите от Болсонаро към европейската страна, държавния й глава Еманюел Макрон и съпругата му Брижит, дошли сред критиките на Франция към бразилската власт заради пожарите в Амазония.       Размяната на реплики между Франция и Бразилия на високо ниво започна с изявление на бразилски министър, който откровено нарече Макрон \"кретен\" след призивите му властите да вземат мерки срещу пожарите, изпепеляващи \"белия дроб\" на света - Амазония. Заради пожарите в Амазония бразилски министър обижда Макрон Последва акция от страна на Болсонаро, който пусна снимки на Макрон и съпругата му Брижит, както и снимка на себе си и съпругата си с коментар:  В отговор Макрон отвърна, че бразилският президент вероятно кара жените в държавата му да се срамуват и пожела на бразилския народ  .", "date": "2019.08.27", "title": "Паулу Коелю се извини на Франция заради президента си "}
{"url": "https://clubz.bg/87106-i_afrika_gori_no_ne_kato_amazoniq", "text": "Тезата възпламенява превъзбудените духове: в последните дни горите в Централна Африка горят по-бързо и от тези в Амазония, при това сред всеобщо безразличие, за разлика от пожарите в Бразилия, които нагорещиха риториката на големите сили на срещата им във Франция, завършила вчера. \n\tСамо че става дума за различен вид пожари, за които има и различни причини. Това се казва в статия на Франс прес, цитирана от БТА. \n\tМного използвана от медиите сателитна карта на НАСА показва в яркочервено зоната на огнищата, която преминава като ивица през средата на континента, от Габон до Ангола, от Атлантическия до Индийския океан. \n\tБезпокойството стигна до Г-7 в Биариц. Бразилия отказа помощта на Г-7 срещу пожарите Страните от Г-7 искат да отпуснат спешно 20 милиона долара, за да изпратят самолети цистерни \"Канадеър\" за борба с горските пожари в Южна Америка. \n\tДали тези самолети ще започнат да прелитат скоро и над девствените гори на Габон, пълнейки резервоарите си от бързеите на река Конго? \n\tБезпокойството на френския президент е оправдано. Гората по поречието на р. Конго обичайно е определяна като вторите по важност за планетата след Амазония. Тя се простира на около 2 милиона кв. км и е разположена в няколко страни, като половината й площ се намира в Демократична република Конго, а останалото - в съседните Габон, Конго, Камерун и Централноафриканската република. \n\tКакто и в Амазония, горите в басейна на р. Конго поглъщат тонове въглероден диоксид чрез дърветата и торфищата си. Те са убежище на изчезващи видове като горски слонове, човекоподобни маймуни и др. \n\tВнимание обаче: пожарите, които се наблюдават в Африка на картите на НАСА, \"не са в този район на гората, а по-скоро в Ангола, Замбия и т.н.\", казва Гийом Лекюе, специалист по Централна Африка в Центъра за международно сътрудничество в селскостопанските изследвания за развитието (CIRAD). \n\tВ изявление Ангола изрази раздразнение от прибързаните сравнения с Бразилия \"които може да доведат до драматизиране на ситуацията и до дезинформация на лековерните\". Тези пожари са обичайни за края на сухия сезон, посочва анголското министерство на околната среда. \"Оказва се, че в този период на годината в много райони на страната ни има пожари, предизвикани от земеделците в подготовка на земите преди наближаващия дъждовен сезон\", посочва ведомството. Разчистването на площи за земеделски нужди чрез опожаряване на гори - хилядолетна земеделска практика, в пълна противоположност на интензивното отглеждане на соя в Бразилия - е главна причина за обезлесяването. \n\tВ ДР Конго, където едва 9 процента от населението има електричество, селските общини разполагат единствено с дърва, за да готвят храната си. Към опасностите от пожарите се добавят обезлесяването, което застрашава дървени видове (като окуме в Габон и афрормозия в ДР Конго), и експлоатирането на природните ресурси (петрол и мини). Страните разработиха политики за опазване на околната среда. Габон твърди, че 13-те му национални парка запазват 11 процента от територията му. \n\tДР Конго официално обяви мораториум върху отдаването на концесия на нови горски площи на дърводобивни компании.", "date": "2019.08.27", "title": "И Африка гори, но не като Амазония"}
{"url": "https://clubz.bg/87109-demokratichna_bylgariq_evrokomisiqta_moje_da_ne_prieme_belene", "text": "За това предупреди в позиция от името на \"Демократична България\" отговорникът на обединението за сферите икономика и енергийна независимост и бивш депутат от десницата Мартин Димитров. Извънпарламентарната опозиция заявява, че е обезпокоена от  Русия ни давала последен шанс да пуснем АЕЦ \"Белене\" От \"Демократична България\" отново предупреждават, че властта, но този път с подкрепа от БСП, вероятно в крайна сметка може да даде държавни гаранции за строеж на \"Белене\", въпреки че уж рестартираният проект е обявен \"на пазарен принцип\" - тоест без ангажименти на държавата за инвестицията и възвръщаемостта й. Коалицията предупреждава, че евентуален ангажимент на държавата за изкупуване на ток ще значи, че отново българските потребители ще платят сметката. Отпускането на държавни гаранции вероятно ще стане чрез парламента като общо решение на ГЕРБ, БСП, ДПС и \"патриоти\" - \"за да избегнат търсене на съдебна и политическа отговорност в бъдеще\", подозират още от \"Демократична България\"  Експерт: Държавата е загубила общественото мнение за АЕЦ \"Белене\" От \"Демократична България\" настояха още всички оценки по процедурата за избор на инвеститор и строеж на \"Белене\" да се извършват от „АЕЦ Козлодуй“ ЕАД, а не от НЕК ЕАД - \"защото НЕК няма необходимата компетентност в ядрени проекти и няма лиценз на електроенергия от АЕЦ\". От обединението настояват и за спиране на процедурата за изграждане на \"Белене\", както и на всички разходи. Поне докато не бъдат изпълнени следните условия:  Румен Радев: Държавата да провери добре желаещите да строят \"Белене\"   Експерт: Държавата е загубила общественото мнение за АЕЦ \"Белене\" Румен Радев: Държавата да провери добре желаещите да строят \"Белене\"", "date": "2019.08.27", "title": "Демократична България: Еврокомисията може да не приеме \"Белене\""}
{"url": "https://clubz.bg/87093-rusiq_otkaza_viza_na_amerikanski_senator", "text": "Кремъл е отказал виза на републиканския сенатор на Уисконсин Рон Джонсън. Той е планирал да посети страната през следващата седмица и да се срещне с руски официални представители, бизнесмени и други в консултации с пенсиониращия се посланик в Русия Джон Хънтсмен, предаде The Hill. Сенаторът многократно е критикувал политиката на президента Владимир Путин, наричайки управлението му  . Русия и преди е отказвала визи на американски конгресмени. Покойният републикански сенатор на Аризона Джон Макейн обяви, че  , след като Москва го включи в списъка със забранени гости от Америка. Последното послание на Маккейн до Путин Джонсън и републиканският сенатор на Уайоминг Джон Бараско обявиха през 2017 г., че са решили да отменят планираното си посещение в Русия, след като Кремъл отказа виза на демократическата сенаторка на Ню Хемпшир Джийн Шахин, която също като Джонсън и Бараско членува в Комисията по външните отношения. Джонсън посети Русия през миналата година като част от републиканска делегация, която пътува в уикенда на 4 юли.", "date": "2019.08.27", "title": "Русия отказа виза на американски сенатор"}
{"url": "https://clubz.bg/87092-bfs_globi_venci_stefanov_s_5000_leva", "text": "Дисциплинарната комисия на БФС наказа с 5000 лева глоба президента на \"Славия\" Венцислав Стефанов по сезиране на съдийската чрез комисията \"Етика и феърплей\". Финансовата санкция е заради изказвания на Стефанов по адрес на съдиите от гостуването на \"белите\" на \"Лудогорец\" в неделя - 0:0. Той остро критикува Стефан Апостолов, изгонил незаслужено вратаря Антонис Стериакис в края на първото полувреме. Както излиза, \"белия вожд\" е глобен реално от сезиране между три комисии в БФС. Вчера съдийската спря за неопределено време правата на Апостолов, който направи и куп други грешки. Реферът депутат Стефан Апостолов е със спрени права В частта с решението за Стефанов, ДК казва следното:", "date": "2019.08.27", "title": "БФС глоби Венци Стефанов с 5000 лева"}
{"url": "https://clubz.bg/87090-erik_kantona_poluchava_nagrada_za_uchastie_v_dobri_kauzi", "text": "Бившият френски национал и икона на \"Манчестър Юнайтед\" Ерик Кантона ще получи награда от УЕФА за приноса си в подобряване живота на други хора, както гласи информацията на европейската футболна централа. Лично президентът на УЕФА Александър Чеферин ще връчи приза на един от най-ярките играчи на близкото минало на церемония в Монако в четвъртък. Ерик Кантона направи кариера най-вече в Англия. През 1992 г. той спечели титлата първо с \"Лийдс\", преди да се присъедини към \"Манчестър Юнайтед\", с който се окичи с четири шампионски купи и две купи на Футболната асоциация. Отказването на Канто от футбола едва на 30 г. през 1997 г. шокира футболния свят. След това той игра плажен футбол и се посвети на киното, като паралелно с това подпомогна много благотворителни инициативи. Предишните носители на наградата са Дейвид Бекъм, Йохан Кройф, Боби Чарлтън, Франц Бекенбауер, Боби Робсън и Паоло Малдини.", "date": "2019.08.27", "title": "Ерик Кантона получава награда за участие в добри каузи"}
{"url": "https://clubz.bg/87114-fandykova_manipulaciq_e_che_stolichna_obshtina_prechi_za_stadion_bylgarska_armiq", "text": "Кметицата Йорданка Фандъкова определи като \"манипулация\" ширещото се сред много фенове на ЦСКА-София впечатление, че Столична община е против на мястото на стадион \"Българска армия\" да бъде изграден напрактика нов стадион, каквото е желанието на собствениците на клуба. Фандъкова участва в пресконференция по повод обявяване на \"Програма 2020\", която обединява всички активности и събития за \"София - европейска столица на спорта\". „София - европейска столица на спорта“ разширява и разнообразява своята дейност. Стана ясно, че в детските градини на София вече са изградени 78 спортни салона и 15 плувни басейна. Построените стрийтфитнесите са повече от 60, а игрищата на открито - 30. Фандъкова благодари на водещите български спортисти за съпричастността към инициативата „Европейска столица на спорта“ през годините, както и на общинските съветници, за подкрепата им по този проект.  Предстои изграждането на шест многофункционални спортни зали по училищата. В отговор на желанието на спортуващите и на огромната нужда от спортна база Столична община даде ход на мащабен проект за изграждане на тези съоръжения. Готови са проектните и финансовите документации и в момента се обявяват конкурсите за изпълнители. „София - европейска столица на спорта“ участва активно в изготвянето на новия план за управление на Витоша, чрез проекта за зоните за спорт в планината. От общо 23 обособени зони, 10 вече са изградени, повечето са колоездачни трасета.", "date": "2019.08.27", "title": "Фандъкова: Манипулация е, че Столична община пречи за стадион \"Българска армия\""}
{"url": "https://clubz.bg/87110-okolo_130_poleta_otmeneni_na_letishteto_v_myunhen_sled_probiv_v_sigurnostta", "text": "Около 130 самолетни полета от и до летището в Мюнхен бяха временно отменени днес заради пробив в сигурността, предаде ДПА, цитирана от БТА. Терминал 1 и Терминал 2 на едно от най-натоварените летища в Германия бяха затворени, докато полицията залови нарушителя.  В ход е масова евакуация в Хановер Неназованият пътник, пристигнал с полет от страна извън ЕС, трябвало да се се прекачи в Мюнхен на друг полет, като преди това премине през контрола по сигурността на Терминал 2. Пътникът успял да отключи авариен изход на терминала и де премине през него въпреки задействалата се аларма, каза говорителят на летищната управа Роберт Вилхелм, цитиран от Асошиейтед прес. Човекът бил открит на Терминал 1.  Летище \"Хийтроу\" отменя стотици полети от понеделник Към пет хиляди пътници са били евакуирани от двата терминала, отворени отново след четири часа. Чакащите на слънце отвън са получили по една бутилка минерална вода. След отварянето на терминалите преминалите през контрола по сигурността е трябвало отново да го преминат.  Според Ройтерс нарушителят е испанец. Не са известни мотивите му. Миналото лято на същото летище бяха отменени около 330 полета, след като жена влезе в \"чистата зона\", без да бъда подложена на проверка от службите за сигурност, припомня ДПА. Летище \"Хийтроу\" отменя стотици полети от понеделник", "date": "2019.08.27", "title": "Около 130 полета отменени на летището в Мюнхен след пробив в сигурността "}
{"url": "https://clubz.bg/87113-bolsonaro_iska_makron_da_mu_se_izvini", "text": "Бразилският президент Жаир Болсонаро обяви днес, че е готов да обсъжда международна помощ от Г-7 за справяне с пожарите в Амазония, ако френският му колега Еманюел Макрон \"оттегли обидите си\", предаде Франс прес, цитирана от БТА. Бразилия отказа помощта на Г-7 срещу пожарите Макрон: Надявам се Бразилия скоро да има друг президент Болсонаро обвини Макрон, че поставя под въпрос суверенитета на Бразилия на фона на напрежението, предизвикано от бушуващите в Амазония пожари, предаде Асошиейтед прес. \n\tБразилският президент каза, че след като френският му колега оттегли думите си, ще \"можем да разговаряме\". \n\tПо-рано Макрон постави под въпрос искреността и решимостта на Болсонаро да защитава биоразнообразието. \n\tГ-7 обеща 20 милиона долара помощ в борбата с огъня и за защита на тропическите гори в Амазония, освен 12-те милиона долара от Великобритания и 11 милиона долара от Канада. Макрон: Надявам се Бразилия скоро да има друг президент", "date": "2019.08.27", "title": "Болсонаро иска Макрон да му се извини"}
{"url": "https://clubz.bg/87098-ninova_kym_borisov_po_spokojno_zvuchite_obrecheno_za_sofiq", "text": "Така лидерката на БСП Корнелия Нинова отговори на Борисов, който по-рано обвини левицата, че готви \"подли\" избори за столицата, защото няма да издигне своя номинация за кмет, а мисли да подкрепи Мая Манолова (омбусманът още не е обявила дали ще участва в кметските избори, но ако това стане, се очаква да е независим кандидат за кмет - б.р.). Тя обясни, че левицата на местния вот ще разчита на широк фронт от  По думите й емблема на този феодален модел е именно столицата. Затова БСП щяла да се бори за промяна на слоганите на управление, които сега били   и  Очаквано: Борисов, Фандъкова и СДС подписаха за София и големи градове за местните избори Нинова припомни, че е нужна промяна и заради констатации като тази на Европейската сметна палата, според чийто доклад за 9 години в София не е направено нищо за по-чист въздух и намаляване на запрашаването и столичани дишат по-мръсен въздух в сравнение с гражданите на почти всички европейски градове. Според водачката на социалистите пред ГЕРБ и Борисов стояли много въпроси, като това защо управляващата партия се отказва от свои кметове и това признание за провал ли е.  На конкретен въпрос дали думите й значат, че БСП наистина възнамерява да подкрепи Мая Манолова за кмет на София, ако последната обяви номинацията си, Нинова отговори: На 3 септември БСП ще събере и националния си съвет. На заседанието на висшия партиен орган ще бъдат одобрени окончателно кандидатите на левицата за кметове на стотина населени места, съобщи още Нинова. Номинациите ще са на база решения на местните организации на партията, увери лидерката на социалистите.", "date": "2019.08.27", "title": "Нинова към Борисов: По-спокойно, звучите обречено за София"}
{"url": "https://clubz.bg/87095-makron_izjivqvame_kraq_na_zapadnata_hegemoniq", "text": "В обширна външнополитическа реч днес френският президент Еманюел Макрон призова за нов световен икономически ред, като порица \"безпрецедентната криза\" в пазарната икономика, предаде Асошиейтед прес, цитирана от БТА. \n\tНа фона на непостоянството в търговската политика на САЩ Макрон каза, че пазарната икономика вече е прекалено зависима от финансите, което създава неравенства, \"разтърсващи нашия политически ред\". \n\tПрезидентът на Франция призова за глобално \"преосмисляне\", но не даде подробности. \n\tМакрон каза, че \"изживяваме края на западната хегемония\" в света отчасти в резултат на \"грешки\" на Запада през последните столетия. \n\tМакрон говори в деня след завършването на срещата на високо равнище на Г-7 в Биариц, засенчена от загриженост от американската търговска политика, напрежението с Китай и забавянето на икономиката. Форумът на Г-7 завърши с призив за \"честна\" и \"отворена\" търговия, но без да се споменават валутни и финансови стимули, посочва АП. \n\tПрезидентът Макрон каза още, че е време Европа да предефинира отношенията си с Русия, да възпре глобалните й амбиции и да не допусне да бъде въвлечена в нова студена война. \n\tМакрон не каза дали е за отмяна на санкциите на ЕС, наложени на Москва след анексирането на полуостров Крим от Украйна, но посочи, че нови санкции \"не са в наш интерес\". Френският държавен глава предупреди, че още по-голямо отблъскване на Русия ще бъде \"голяма стратегическа грешка\".  \n\tПрезидентът на Франция подчерта, че \"слабостта и грешките\" на Европа са допринесли за засилване на съюза на Русия с Китай и за възраждане на влиянието й в Сирия, Либия и цяла Африка. \n\tМакрон и руският президент Владимир Путин се срещнаха през миналата седмица и се разбраха да дадат нов тласък на мирните преговори с Украйна. Двамата обаче бяха на различни позиции по други въпроси, включително за Сирия и руското смазване на опозиционните протести, припомня АП. Трябва \"да преосмислим връзките си с Русия\", защото \"изтласкването на Русия далеч от Европа е голяма грешка\", заяви днес френският президент Еманюел Макрон, цитиран от Франс прес. \n\tВ реч пред посланиците на Франция в чужбина, събрали се на годишна среща в Париж, Макрон, който вече се изказа благосклонно за нормализиране на отношенията с Москва, обтегнати след анексията на украинския полуостров Крим през 2014 г., каза: \"Трябва стратегически да проучим пътищата за такова сближаване и да поставим условията си за него\". На 21 август Макрон каза, че е \"уместно\" Русия да може \"в крайна сметка\" да се върне в Г-7, която ще се превърне отново в Г-8. \n\tАбсолютно необходимото предварително условие за повторно приемане на Русия е намирането на решение по отношение на Украйна въз основа на Минските договорености, посочи френският президент. ", "date": "2019.08.27", "title": "Макрон: \"Изживяваме края на западната хегемония\""}
{"url": "https://clubz.bg/87094-pet_zvezdi_zaplashi_da_spre_pregovorite_za_novo_pravitelstvo_v_italiq", "text": "Италианското Движение \"Пет звезди\" заплаши, че ще напусне преговорите с Демократическата партия за съставянето на ново правителство, след като продължилата до късно през нощта четиричасова среща с нейни представители не е бил постигнат напредък, предаде ДПА, цитирана от БТА. По-рано през деня лидерът на демократите Николас Дзингарети разкри, че е оптимист по отношение на съставянето на коалиционно правителство. Проблем пред двете партии е несъгласието за бъдещия премиер - демократите настояват да се избере ново лице. Лидерът на демократите в Италия: Оптимист съм за коалиция с \"Пет звезди\" Същевременно популистите заплашват, че няма да има нова среща с демократите, ако те не се съгласят Джузепе Конте да оглави новото правителство.  Коалицията се възприема като единствена алтернатива на предсрочните избори в Италия. Анкетите сочат, че дясната \"Лига\" на досегашния вътрешен министър и вицепремиер Матео Салвини би спечелила убедително бъдещ вот.  Тя спечели 34 процента подкрепа от гласоподавателите на евроизборите през май. За поеме еднолично властта, Салвини сложи край на 14-месечното коалиционно правителство с \"Пет звезди\".  Президентът на републиката Серджо Матарела е арбитър в политическата криза. Той трябва да реши дали да номинира ново правителство, или да разпусне парламента и да насрочи нови избори. Италианският президент се надява да избегне предсрочни избори Италианският президент се надява да избегне предсрочни избори", "date": "2019.08.27", "title": "\"Пет звезди\" заплаши да спре преговорите за ново правителство в Италия"}
{"url": "https://clubz.bg/87103-balykov_za_neigraeshtiq_bodurov_ima_ogromen_opit_i_vliqnie_v_otbora", "text": "Красимир Балъков обяснява в официалния сайт на БФС защо е повикал Николай Бодуров в състава за европейската квалификация с Англия на 7 септември на \"Уембли\" и контролата с Ирландия три дни по-късно. Защитникът е \"замразен\" в ЦСКА-София от треньора Люпко Петрович и ръководството на клуба и в последните дни много се изговори дали при това положение е правилно да бъде част от националния. Балъков обяви разширения състав и Бодуров фигурира в него. Към вече повиканите 11 състезатели, играещи зад граница, са добавени 14 от efbet Лига, с което общият брой футболисти, очаквани на лагер в Национална футболна база „Бояна“ на 1 септември става 25. Причината за по-големия списък е неясното състояние на някои от играчите, които ще преминат изследвания с медицинския щаб в София. Сред тях са Ивелин Попов и Георги Костадинов. Контузеният Ивелин Попов попадна в списъка на Балъков По лично решение на Балъков в представителния тим не попада нито един футболист от младежкия национален отбор, стартиращ квалификационен цикъл в началото на септември. Пламен Илиев (\"Лудогорец\"), Мартин Луков (\"Локомотив\" Пловдив), Христо Иванов (\"Етър\"), Георги Терзиев (\"Лудогорец\"), Кристиан Димитров (\"Ботев\" Пловдив), Антон Недялков (\"Лудогорец\"), Николай Бодуров (ЦСКА-София), Иван Горанов (\"Левски\"), Даниел Младенов (\"Етър\"), Васил Панайотов (\"Черно море\"), Кристиян Малинов (ЦСКА-София), Вандерсон (\"Лудогорец\"), Галин Иванов (\"Славия\"), Марселиньо (\"Лудогорец\"). Те се присъединяват към вече обявените Страхил Попов (\"Касъмпаша\"), Георги Пашов (\"Арарат\"), Васил Божиков (\"Слован\" Братислава), Георги Сърмов (\"Кемниц\"), Ивелин Попов (\"Ростов\"), Георги Костадинов (\"Арсенал\" Тула), Георги Миланов (\"Фехервар\"), Николай Димитров (\"Урал\"), Божидар Краев (\"Жил Висенте\"), Кирил Десподов (\"Каляри\") и Симеон Славчев (\"Карабах\"). Лагерът стартира в неделя, 1 септември, като селекционерът ще даде пресконференция в 11:30 часа в амфитеатралната зала на Национална футболна база „Бояна“.", "date": "2019.08.27", "title": "Балъков за неиграещия Бодуров: Има огромен опит и влияние в отбора"}
{"url": "https://clubz.bg/87101-vryshtat_s_policiq_otvlecheni_elektricheski_trotinetki", "text": "\"Новите тротинетки на София\" - онези 154 возила за споделено ползване, вече са обект на набези - само няколко дни, след официалното им предоставяне на столичани и гости на столицата. По признания на самата компания, която ги обслужва - Lime, до момента е имало два случая, в които се е наложило превозните средства да бъдат издирвани и връщани с полиция. Фейсбук пък реагира \"зевзешки\" - със сигнали и снимки, придружени с комични коментари, в т.ч. как тротинетки се озовават в района на ромския квартал \"Филиповци\", как \"жално писукат, осъзнавайки, че са отвлечени\" в района на пазара на кв. \"Сухата река\", или как мигрират в посока Пловдив в багажника на голф. Както е известно, Lime стъпи и на българския пазар, като в партньорство със Столична община бяха пуснати за споделено ползване въпросните 154 елетрически тротинетки с осигурени около 200 места за паркиране за тях. За ползването им \"шофьорът\" трябва да пусне еднократно 1,50 лева (за отключване), а всяка минута возене струва 30 ст. Приложение пък показва коя е най-близката до вас тротинетка в района. Возилата са оборудвани с GPS. В публикация на в. \"Монитор\" се твърди, че до момета вече са откраднати 15 тротинетки. Описан е и случай на намерен до столичен мол GPS, без следа от возилото. От Lime обаче опровергават информацията. Случаите били само два, а отвлечените превозни средства - върнати. От компанията подчертават, че тротинетките не могат да се използват без да бъдат отключени, тъй като колелата са блокирани и при опит за преместване се задейства алармен сигнал. В допълнение, тротинетките се следят постоянно от GPS система и могат да бъдат намерени по всяко време. \"София прибърза с тротинетките. Животът и здравето на хората са застрашени\" \"Lime разработва свой собствен персонализиран модел тротинетки, което означава, че ако някой се опита да вземе определени части от нашите тротинетки - те няма да бъдат подходящи за никой друг модел на пазара. Не си струва да рискувате да откраднете тротинетка на Lime. Всеки нерегламентиран опит за употреба ще бъде докладван в полицията като кражба и ще бъдат предприети стъпки в посока разследване на случая\", предупреждава Тамаш Тот.", "date": "2019.08.27", "title": "Връщат с полиция отвлечени електрически тротинетки"}
{"url": "https://clubz.bg/87085-sasht_se_gotvqt_za_ruska_namesa_v_izborite_prez_2020_g", "text": "Правителството на САЩ планира до месец програма за защита на системите и базите данни за регистрация на гласоподавателите преди президентските избори през 2020 г., предаде днес Ройтерс. Teзи системи, които се използват за проверка на правото на избирателите да гласуват, преди да пуснат бюлетините си, бяха компрометирани през 2016 г. от руски хакери, оптиващи се да съберат информация. Представители на разузнаването са загрижени, че чуждестранни хакери през 2020 г. не само ще вземат на прицел базите данни, но ще се опитат да ги манипулират, да объркат или да унищожат данните, пише агенцията. Агенцията за сигурност на киберинфраструктурата (CISA), поделение на Министерството на вътрешната сигурност, се страхува, че базите данни могат да бъдат атакувани с ransomware - тип вирус, който е парализирал градски компютърни мрежи в САЩ, включително тези в Тексас, Балтимор и Атланта. Такава атака обикновено заключва заразения компютър, докато не се плати откуп на съответния хакер, обикновено в криптовалута. (ransom   значи откуп - б.р.). През последните две години киберпрестъпници и национални държавни хакерски групи са използвали ransomware да рекетират жертвите си или да създават хаос. При един от инцидентите през 2017 г. приписван на руски хакери, токъв тип вирус е прикрил техника за изтриване на данни, правейки компютрите на жертвата напълно неизползваеми. Атака с кодово название “NotPetya” (НеПетя) нанесе вреди на международни корпорации като FedEx и Maersk с офиси в Украйна, където се разпространява вирусът. Заплахата предизвиква безпокойства заради потенциала ѝ да въздейства върху изборни резултати,  казват експерти, цитирани от Ройтерс. В цялата страна местните администрации, които съхраняват и актуализират данните за регистрацията на избирателите обикновено са зле подготвени да се бранят от елитни хакери, пише Ройтерс.", "date": "2019.08.27", "title": "САЩ се готвят за руска намеса в изборите през 2020 г."}
{"url": "https://clubz.bg/87097-bylgarin_arestuvan_za_trafik_na_hora_v_gyrciq", "text": "Гръцката полиция е арестувала българин по обвинение в трафик на нелегални имигранти, предаде АП. Арестът е станал след автомобилна катастрофа, при която са убити шест и ранени 10 души. Джип пълен с нелегални имигранти от Египет и Пакистан е паднал в напоителен канал до село Лутра край Александруполис, се казва в полицейско съобщение, цитирано от агенцията. Местопроизшествието е близо до границата между Гърция и Турция. Един от ранените е с опасност за живота, трима са с тежси травми, а останалите - с леки. Дмата трафиканти, вторият от които е от Алжир, са избягали от местпроизшествието, но полицията по-късно ги заловила.", "date": "2019.08.27", "title": "Българин арестуван за трафик на хора в Гърция"}
{"url": "https://clubz.bg/87083-prashtat_v_nelegalnost_dietolozite_bez_medicinska_diploma", "text": "Определящите се като специалисти по диетика и лечебно гладуване вече няма да могат да практикуват, без да имат медицинска диплома. Диетиката и лечебното гладуване отпадат от списъка на неконвенционалните методи за благоприятно въздействие върху индивидуалното здраве. Такова изменение в Закона за здравето готви ресорното министерство. Текстът е  на сайта на ведомството, като общественото обсъждане по него ще тече до средата на следващия месец. Вече обаче има брожения, най-вече сред т.нар. нутриционисти и сред всички, които практикуват неконвенционалните методи на медицина, без да са лекари. Тази \"професия\" отдавна се практикува у нас, но според здравните специалисти хората лесно могат да бъдат подведени от самозвани диетолози и вместо по-добър ефект за здравето им да се получи влошаване. Факт е, че диетолози ни съветват дори от телевизионния екран. Една пета от смъртните случаи в света се дължат на лошото хранене Предлага се също така да отпадне разпоредбата от закона, според която всеки, който притежава диплома за завършено средно образование и свидетелство за успешно проведено обучение не по-малко от 4 семестъра във висше медицинско училище, да практикува неконвенционалните методи.  В допълнение се посочва, че за всички останали методи (без хомеопатията) или използване на нелекарствени продукти от органичен произход, използване на нелекарствени продукти от минерален произход,  акупунктура и акупресура и др. вече няма да е достатъчна само степен \"специалист\", а поне \"професионален бакалавър\" (3-годишно обучение). Готвените от МЗ промени бяха обект на разговор днес и в ефира на бТВ. Гостуваха проф. Божидар Попов, председател на Българското дружество по хранене и диететика, и Яна Данаилова - председател на Сдружението на нутриционистите. И двамата защитиха идеята да има законови изменения, но докато според Попов предлаганите от министерството текстове са правилни, според Данаилова трябва да има диференциация между \"медицинските направления\" - диететика и лечебен глад, и нутриционистите (консултанти по правилно хранене). От сдружението й призовават нутризионизмът да бъде регулиран като професия. Коледа не е състезание по хранене Двамата влязоха в остър спор, като председателят на Българското дружество по хранене и диететика обяви за наличието на множество случаи, при които на лекарите им се налага да спасяват здравето на хора, влошило се именно заради съветите на консултанти по хранене. Понякога дори сериозно. И допълни, че такива случаи са \"всекидневие\", \"напаст\". Нова диета стана хит в социалните мрежи Професията нутрициология е регламентирана в световната практика и се изучава в дълбочина и в България в немедицински специалности, като например в Университета по хранителни технологи (в Пловдив), контрира обаче Данаилова. В действителност УХТ предлага специалност  , с която се придобива бакалававърска степен. И даже изброи за какво се допитвали до нея хората: \"колко време е добре да се накисва чията, колко време се приготвят броколите, кога се добавя мазнина в термичната обработка на храната, кои са храните с най-висока антиоксидантна дейност\". Данаилова настоя, че ако човек е здрав, нямало проблем да му се изпише диетичен режим от нутриционист. Коледа не е състезание по хранене Нова диета стана хит в социалните мрежи", "date": "2019.08.27", "title": "Пращат в нелегалност диетолозите без медицинска диплома"}
{"url": "https://clubz.bg/87080-mnogo_losha_opera", "text": "Нова велика каспичанска трагедия тресе фейсбук. Оперната прима Дарина Такова изразила желание да преподава в музикалното училище, където й казали, че трябва да се яви на конкурс. Световната певица е скандализирана и пише протест с висок емоционален градус на страничката си в социалната мрежа против унижението, като се самоунижава да обяснява коя е, къде е пяла и на кои географски дължини и ширини е призната. Културният министър Боил Банов също е възмутен и пише, че очаква оставката на директорката на музикалното училище в понеделник на бюрото си. Аудиторията е възхитена от бързата реакция на министъра, аплодира победата на таланта. Всичко това се случва в събота – ден, даден за отмора на главата и душата, а не за интернет уволнения и назначения. Историята е възмутителна, защото всички участници в нея успяха да се изложат. Директорката – защото не е намерила начин да увери Дарина Такова, че ще бъде назначена без унизителното конкурсно пеене пред жури, вероятно съставено от хора, които стигат до глезените на Дарина Такова в музикално отношение. Изложи се и Дарина Такова, като избухна и се заобяснява, че има право на специално отношение. Да не говорим колко се изложи министър Банов, като реши да уволнява директор за това, че спазва закона. От цялата тази история на публиката ни стана ясно едно: в България е изключително трудно да се назначи свръхквалифициран човек. За свръхнеквалифицираните ние имаме начин. Да назначиш в СЕМ човек с диплома 3,80 по агродисциплина не е никакъв проблем – всичко преминава гладко и безпроблемно. Да назначиш секретарката на Валери Симеонов да отговаря за киберсигурността в страната също е лесно. В рамките на два дни да върнеш прокурорските права на един несправил се с работата човек, после пак да му ги вземеш, защото ти е хрумнало да го направиш консул, макар той хабер да си няма от дипломация, също е супер лесно. Обаче да назначиш много квалифициран човек на преподавателска служба не е лесно. Навярно си е мислел министър Банов - „абе, как се оправяме с неподходящите назначения, не може ли така и с подходящите?“ Ами как се оправяте – партийно се оправяте. Искате им оставки и решавате проблема. Точно това направи и министър Банов – поиска оставката на директорката на гимназията. Партийно реши да се справи. Дарина Такова: Никога повече няма да кандидатствам за нищо в България А какво ще стане, ако директорката не подаде оставка? Нищо няма да стане. Нищо не може да й направи министър Банов. Законът е на нейна страна. Ей такава една заклещена ситуация се получи – благоприятна за назначение на некадърни и невъзможна за назначение на кадърни. Напълно удовлетворяваща сегашното положение на нещата в България. Ами ако кадърните започват да се връщат от чужбините и да се кандидатират масово?! \" \"", "date": "2019.08.27", "title": "Много лоша опера"}
{"url": "https://clubz.bg/87099-iran_osydi_trima_za_shpionaj_sred_tqh_slujitelka_na_britanski_kulturen_centyr", "text": "Иран раздаде дългосрочни присъди за шпионаж на две жени и един мъж, включително на иранска служителка в британския културен център (Британския съвет) и жена с двойно, иранско и британско гражданство, предадоха Асошиейтед прес и Франс прес, цитирани от БТА, като се позоваха на съдебен говорител. Служителката на Британския съвет Арас Амири, която има разрешително за постоянно пребиваване във Великобритания и е работила за популяризирането на иранската култура в Обединеното кралство, е осъдена на 10 години затвор за шпионаж. През май 2018 г. Британският съвет съобщи за ареста на служителката си - иранска студентка, живееща във Великобритания, след като пристигнала в Иран да се види със семейството си. Амири прекара една година в затвора, докато продължаваше делото. През май тази година тя беше осъдена на 10 години затвор за шпионаж в полза на Великобритания. Амири обжалва, но днес апелативен съд в Техеран потвърди присъдата.  Иран задържа 17 иранци - били вербувани от ЦРУ Анушех Ашури, която има иранско и британско гражданство, е осъдена на 10 години затвор за шпионаж за израелската разузнавателна служба \"Мосад\" и на още две години за незаконно получени от Израел 33 000 евро. Съдът разпореди тя да плати същата сума като глоба, каза неговият говорител Голамхосейн Есмаили.  Третият осъден е Али Джохари, който е обвинен в предаване на сведения за проекти на строителния конгломерат \"Хатам ал Анбия\", свързан с Революционната гвардия на Иран. Неговата присъда е 12 години затвор.  През юли иранските власти съобщиха, че са заловили 17 вербувани шпиони от ЦРУ. Някои от тях бяха осъдени на смърт, припомня Ройтерс.", "date": "2019.08.27", "title": "Иран осъди трима за шпионаж - сред тях служителка на британски културен център"}
{"url": "https://clubz.bg/87102-putin_predlaga_na_erdogan_ruski_iztrebitel_posledno_pokolenie", "text": "Руският президент Владимир Путин предлага на турския си колега Реджеп Тайип Ердоган руски изтребители от последно поколении Су-57. Двамата се срещнаха днес на авиошоуто МАКС - 2019 на международното летище \"Жуковски\" край Москва. Турция загуби участието си в американската  програма за изтребители от пето поколение F-35, защото купи от русия зенитноракетни комплекси С-400 въпреки протестите на САЩ. Руски транспортни самолети с частите за втория дивизион такива ракети се приземиха днес в Анкара, предадоха световните медии. Чавушоглу: Вместо F-35 от САЩ,  можем да вземем изтребители от друга страна Русия предлага на Турция изтребители Су-35 Сухой-57 – невидимият изтребител на Путин Путин и Ердоган се срещат в Москва заради Идлиб Русия предлага на Турция изтребители Су-35 Сухой-57 – невидимият изтребител на Путин Путин и Ердоган се срещат в Москва заради Идлиб", "date": "2019.08.27", "title": "Путин предлага на Ердоган руски изтребител последно поколение"}
{"url": "https://clubz.bg/87100-netanqhu_znaem_kak_da_otvyrnem_na_vragovete_si", "text": "Израелският министър-председател Бенямин Нетаняху предупреди днес Иран и ливанската шиитска организация \"Хизбула\", че Израел \"знае как да се защитава и как да отвърне на своите врагове\", предадоха Асошиейтед прес и Ройтерс, цитирани от БТА. По-рано лидерът на \"Хизбула\" Хасан Насрала заплаши с ответни действия след израелски въздушен удар в Сирия, при който бяха убити двама членове на организацията. Насрала също така каза, че \"Хизбула\" подготвя отговор след разбиването на два израелски дрона в предградие на Бейрут. Война на дронове в Близкия изток (ВИДЕО) Премиерът също така отправи послание към иранския генерал Касем Солеймани, който според Израел е бил главният организатор на подготвяно нападение с дрон от Сирия, осуетено от израелските сили с въздушния удар. Вчера той призова международната общност да подкрепи Израел на фона на засилващото се напрежение с Иран през последните дни, предаде ДПА. Думите на Нетаняху са във връзка с ударите на Израел в събота срещу няколко цели в Сирия, които според израелските власти са осуетили опит на Иран да използва \"дронове убийци\", за да атакува цели в Северен Израел. Според израелския премиер Иран замисля терористични нападения срещу Израел. Нетаняху направи изявлението си, след като американският президент Доналд Тръмп каза вчера, че е готов да се срещне с иранския президент Хасан Рохани през следващите седмици. Изненадващото изказване на Тръмп се превърна в лъч светлина за отношенията между Съединените щати и Иран, белязани през последните месеци от силно напрежение. Израел е в конфликт и с Ливан, чиито власти заявиха в неделя, че два израелски дрона са нарушили ливанското въздушно пространство и са прелетели над южните предградия на столицата Бейрут. Единият дрон падна близо до медийната централа на подкрепяното от Иран ливанско шиитско движение \"Хизбула\", а вторият експлодира във въздуха. Ливанският президент Мишел Аун заяви вчера, че действията на Израел са равнозначни на обявяване на война. Двата израелски дрона, паднали в Бейрут, са пренасяли експлозиви, заяви \"Хизбула\", цитирана от Ройтерс. Ливанското движение разпространи късно снощи изявление, в което се казва, че експерти са изследвали единия дрон. След падането в неделя на двата дрона \"Хизбула\" предупреди израелските войници на границата с Ливан да очакват отговор, отбелязва Ройтерс.", "date": "2019.08.27", "title": "Нетаняху: Знаем как да отвърнем на враговете си"}
{"url": "https://clubz.bg/87070-qvor_siderov_postepenno_shte_si_otidat_sviknalite_na_bezogledna_konsumaciq", "text": "Не е ли очевидно? Ако горят двете най-големи гори на планетата, при това в условия на ескалиращо глобално затопляне, условията за живот ще се влошат. Няма никакво значение дали тези процеси са предизвикани от човека или не. За да живее, той трябва да се опитва да им противостои. Ако факторите за влошаване на условията за живот на планетата са антропогенни, значи трябва да търсим промяната в себе си. Ако не са, трябва да се стараем да разберем и да противостоим на онези естествени процеси, които влошават средата. Пожарите в Бразилия - заради говеждото и соята Най-вероятно става въпрос за комбинация от антропогенни и неантропогенни фактори, но така или иначе трябва да противостоим. Можем и да не го правим, но в такъв случай ще умрем. Планетата ще продължи да живее. Тук не става въпрос за добруването на Земята, а за нашето. Както всички останали императиви на човешкото съществуване и този е егоистичен. Дали природата ще го оцени като необходим за нея, предстои да видим. Но той е наш императив. Вероятно очаквате от мен да кажа, че промените в климата надскачат националните граници, че катастрофа като амазонската не предполага да се мисли в ключ глобално-локално, че това са изцяло глобални проблеми. Това е така, но в активизма, породен от нуждата да се вземат мерки за опазване на жизненоважните екосистеми, има глобално и локално. Колумбия зове света да спаси Амазония от огъня (СНИМКИ)  Ние като държава и като гражданска активност спадаме по-скоро към глухонямото локално, въпреки или тъкмо както илюстрира протеста пред бразилското посолство. В София са слаби, почти недоловими отзвуците от иначе драматичната ситуация с африканската чума по свинете, камо ли с пожарите по Амазонка, които вълнуват шепа хора в социалните мрежи. При нас глобалното се трансформира в локално, а след това в нищо на принципа „когато гръм удари, как ехото заглъхва”. Тук няма да се роди Грета Тунберг, с всичките ми резерви към нея. А това, че някой е запалил пожарите нарочно, е ясно от само себе си, както е ясно, че деца в Норвегия не трябва да се пускат. Ако то е неизбежно, не може да бъде спряно, нали? В такъв случай емпатията ни е напълно безпредметна. Не е вярно обаче, че големите държави се затварят в границите си. Все по-рядко е така и тук виновници са основно големите потребители на въглеродни енергоизточници като САЩ и бързоразвиващи се страни като Китай, Индия, части от Африка. ЕС е все по-важен като топос на чистата енергия и екосъзнанието. Франция поде инициатива за участие на целия свят в борбата с пожарите в Бразилия. Макрон: Надявам се Бразилия скоро да има друг президент Ако не сме в състояние да утвърдим добри практики, българското място в този разговор е като част от ЕС. А смяната на поколенията е от решаващо значение. Постепенно ще си отидат онези, свикнали на безогледна консумация. Младите ще спасят света.  \n\t  Колумбия зове света да спаси Амазония от огъня (СНИМКИ)  Макрон: Надявам се Бразилия скоро да има друг президент", "date": "2019.08.27", "title": "Явор Сидеров: Постепенно ще си отидат свикналите на безогледна консумация"}
{"url": "https://clubz.bg/87107-britanskata_opoziciq_shte_svalq_djonsyn", "text": "Британските опозиционни партии казаха днес, че са се споразумели да работят заедно с цел да предотвратят Брекзит без сделка, включително чрез приемане на законодателство или гласуване на недоверие на правителството, предаде Ройтерс, цитирана от БТА. \n\tПарламентът се връща от лятна ваканция следващата седмица и се готви за битка с министър-председателя Борис Джонсън, който обещава да изведе Великобритания от Европейския съюз в края на октомври, със или без споразумение за напускане. \n\tЛидерът на лейбъристите Джереми Корбин беше домакин на преговори с Шотландската национална партия, Либералните демократи, Зелената партия на Англия и Уелс и Независимата група за промяна, за да бъдат обсъдени начини за предотвратяване на Брекзит без сделка. \n\t\"Участниците се съгласиха, че е спешно необходимо да действат заедно, за да намерят практични начини за предотвратяване на вариант без сделка, включително възможността за приемане на законодателство и гласуване на недоверие\", казаха партиите в съвместно изявление след срещата.", "date": "2019.08.27", "title": "Британската опозиция ще сваля Джонсън"}
{"url": "https://clubz.bg/87079-putin_i_erdogan_se_sreshtat_v_moskva_zaradi_idlib", "text": "Руският президент Владимир Путин ще се срещне днес с турския президент Реджеп Тайип Ердоган на фона на ударите на сирийския режим срещу провинция Идлиб, предаде ДПА, цитирана от БТА. Срещата в Москва ще се проведе ден след като Ердоган заяви, че Турция е готова \"много скоро\" да изпрати свои войски в Северна Сирия, за да гарантира сигурността на границите си. Насилието в Идлиб лиши от практически смисъл постигнатото през септември между Русия и Турция споразумение за създаване в провинцията на буферна зона. Турски военен конвой бе атакуван през миналата седмица в Северозападна Сирия, въпреки че Москва бе информирана за маршрута му, заяви турското министерство на отбраната. Анкара работни успоредно със Съединените щати за създаването на зона на сигурност в близост до границата си със Сирия. През миналия месец Турция купи руски системи за противовъздушна отбрана С-400, като по този начин провокира възмущението на партньорите си в НАТО, припомня ДПА.", "date": "2019.08.27", "title": "Путин и Ердоган се срещат в Москва заради Идлиб"}
{"url": "https://clubz.bg/87081-rohani_pregovori_sys_sasht_samo_ako_otmenqt_sankciite", "text": "Иран няма никакво намерение да води преговори със САЩ, освен ако бъдат отменени всички наложени на Техеран санкции, заяви иранският президент Хасан Рохани, след като президентът Доналд Тръмп каза, че ще се срещне с него, за да се сложи край на спора около иранската ядрена програма, предадоха Ройтерс и ТАСС. \"Техеран никога не е искал ядрени оръжия\", заяви Рохани в пряко предаване по иранската държавна телевизия Прес Ти Ви, в което посочи, че Иран винаги е готов да преговаря, ако САЩ \"направят първата стъпка, като отменят всички санкции\", отбелязва Франс прес. \"Първо обаче САЩ трябва да отменят всички незаконни, несправедливи и неоправдани санкции, които са наложени на иранския народ. Ще продължим да съкращаваме задълженията си по ядреното споразумение от 2015 г., ако интересите ни не са гарантирани\", заяви иранският президент. Санкциите на САЩ срещу Иран бяха възобновени след решението на Вашингтон през миналата година да се оттегли от сключеното през 2015 г. иранско ядрено споразумение.", "date": "2019.08.27", "title": "Рохани: Преговори със САЩ - само ако отменят санкциите"}
{"url": "https://clubz.bg/87074-ivan_kostov_na_mushkata_na_nap_i_prokuraturata", "text": "Бившият премиер на България Иван Костов изрази съмнения, че прокуратурата готви провокация срещу него в разгара на местните избори. Пред бТВ Костов обясни, че НАП е направила проверка на обект, свързан с него и съпругата му. Според него това ще даде възможност на прокуратурата да действа срещу човек, който стои зад \"Демократична България\". Костов назова и сумите, които са обект на проверката - 262 хил. лева заем на съпругата му и 235 хил. лева негов заем. Парите са се увеличили в годините, защото са били предоставяни на инвестиционни дружества. От последното, в което са били вложени, са били дадени в заем на акционерно дружество, за което има документи. Общо 15 документа, от които безспорно се вижда собствеността върху средствата, са били предоставени на Националната агенция за приходите, обясни Костов. Въпреки това в НАП са стигнали до абсурдното, по думите на Костов, заключение в средата на август, че парите \"в особено големи размери\" не са на семейство Костови и трябва да бъдат обложени, а прокуратурата ще започне следствие. Бившият премиер коментира и избора на нов главен прокурор, който според него е по-важен от местния вот. Костов заяви, че няма нищо против Иван Гешев като персона. Възраженията му са срещу начина, по който функционира и е структурирана прокуратурата.", "date": "2019.08.27", "title": "Иван Костов на мушката на НАП и прокуратурата"}
{"url": "https://clubz.bg/87071-grigor_nadvi_italianec_v_pyrviq_kryg_na_us_open", "text": "Григор Димитров прескочи във втория кръг на Откритото първенство на САЩ по тенис след победа срещу италианеца Андреас Сепи - 6:1, 6:7 (2), 6:4, 6:3. Така българинът подобри представянето си в сравнение с миналата година, когато отпадна на старта след поражение от Стан Вавринка. Следващият съперник на Димитров е хърватинът Борна Чорич, разбил с 3:0 сета Евгени Донской. Първата ни ракета започна отлично срещата. След ранен пробив (и още един след това) той даде само един гейм на своя опонент в откриващия сет.  Ветеранът тръгна по-уверено във втората част, в която на свой ред направи брейк за 2:0. Григор отвърна с рибрейк, а малко след това изравни, макар и с трудности. В тази част от срещата и двамата съперници не бяха убедителни на своя начален удар. При 4:4 Гришо проби и сервираше за спечелване на сета, но допусна срив и Сепи се възползва. Така частта отиде в тайбрек, в който Димитров спечели само две точки - 1:1. Положително е, че най-добрият ни тенисист не загуби увереност и стартира в третия сет с 3:0. При 4:2 обаче италианецът върна пробива и стигна до 4:4. Последен думата отново имаше Григор в маратонски гейм при 5:4. Той получи цели шест възможности за брейк пойнт и в крайна сметка успя отново да дръпне напред в общия резултат. Четвъртият сет вървеше равностойно до 4:3, когато хасковлията все аванс и този път затвори сета на следващия си сервис, а оттам и мача. Шампионът Новак Джокович тръгна безпроблемно - 3:0 над Роберто Карбайес Баена. ", "date": "2019.08.27", "title": "Григор надви италианец в първия кръг на US Open"}
{"url": "https://clubz.bg/87082-kitaj_zadyrja_bivsh_diplomat_za_shpionaj", "text": "Австралийският писател Ян Хънцзюн бе официално арестуван в Китай по обвинение в шпионаж, след като бе задържан в продължение на осем месеца, предаде ДПА, цитирана от БТА. Агенцията се позовава на днешно изявление на австралийското правителство. Австралийската външна министърка Марис Пейн изрази безпокойството и разочарованието си във връзка с ареста. Адвокатът на Ян Роб Стери заяви, че според него арестът на Ян е свързан с дейността му на борец за демокрация. Адвокатът каза, че е шокиран от повдигнатото обвинение в шпионаж, за което се издават смъртни присъди. Петдесет и три годишният Ян е бивш китайски дипломат и уважаван представител на университетските среди. През 2002 г. той става австралийски гражданин. Китай задържа служител на британското консулство в Хонконг Ян е автор на статии и блогове в социалните мрежи в подкрепа на демокрацията, които са доста популярни в Китай. Той изчезна през януари, след като пристигна в Гуанчжоу от Ню Йорк, където бе гост-лектор в Колумбийския университет. Изминаха няколко месеца, преди китайските власти да признаят, че са го задържали, припомня ДПА.", "date": "2019.08.27", "title": "Китай задържа бивш дипломат за шпионаж"}
{"url": "https://clubz.bg/87053-zashto_cru_ne_shpionira_obedinenite_arabski_emirstva", "text": "Обединените арабски емирства (ОАЕ) финансират военния лидер, който се опитва да свали признатото от ООН правителство в Либия. Либия може да стане “втора Сирия” (ВИДЕО) Те участват в коалиция от страни, които налагат икономическа блокада на Катар, въпреки призивите на САЩ да се разреши спора им. Те наеха бивши служители на Агенцията за национална сигурност (АНС) на САЩ като елитни хакери, които шпионираха множество цели, включително и американски граждани, съобщава Ройтерс. Обратно на обичайните си практики обаче, ЦРУ не шпионира правителството на ОАЕ. Това заявиха трима бивши служители на организацията пред Ройтерс. Според някои критици така се създава опасно сляпо петно в американското разузнаване. Заподозрян в шпионаж за ОАЕ се обеси в турски затвор Позицията на ЦРУ не е нова. Това, което се е изменило, е характерът на дребната, но влиятелна членка на ОПЕК, която се меси в делата на множество нации от Близкия изток и Африка - участва във войни, организира скрити операции и използва финансовото си богатство, за да оформя регионалните политики в разрез с интересите на САЩ, според източниците на Ройтерс и експерти по външната политика. Неуспехът на ЦРУ да се адаптира към нарастващото военно и политическо господство на ОАЕ представлява  , твърди бивш служител на организацията. Иран задържа 17 иранци - били вербувани от ЦРУ Службите за сигурност на САЩ не игнорират напълно ОАЕ. АНС извършва електронно наблюдение - нискорисково събиране на информация, която не носи огромни ползи, съобщиха двама запознати източници. Същевременно ЦРУ и службите за сигурност на ОАЕ си споделят ценна информация за общите врагове - Иран и Ал Кайда. Иран иска ограничен военен сблъсък със САЩ в Залива Но ЦРУ не използва \"човешко разузнаване\" - най-ценната и трудна за добиване информация - вербуването на служители от управлението на ОАЕ, които да издават тайни на автократичното правителство, споделиха бившите служители пред Ройтерс. ЦРУ, АНС и Белия дом отказват да коментират шпионските практики на САЩ по отношение на ОАЕ.  Така те попадат в изключително малкия кръг от нации, на които ЦРУ бегло обръща внимание. Сред тях са другите четири членки на коалицията \"Петте очи\" - Австралия, Нова Зеландия, Обединеното кралство и Канада. Шпионите на ЦРУ събират човешко разузнаване от почти всяка друга нация, в която САЩ имат значими интереси, включително и ключови съюзници, издават бившите агенти. WikiLeaks: САЩ подслушвали Меркел, Берлускони, Саркози и Нетаняху Саудитска Арабия е друг съюзник на САЩ в Близкия изток, който преработва петрол и купува американски оръжия. За разлика от Абу Даби, Рияд често е изследвана от ЦРУ, според двама от бившите служители на организацията. Арабските служби са хващали няколко шпиони на ЦРУ, които са се опитвали да вербуват служители на властта, издават източниците. Те не се оплакват публично от подобни действия, но на частна среща шефът на агенцията в Рияд е настоял американските агенти да бъдат тихомълком изтеглени от страната. Робърт Баер - бивш шпионин на ЦРУ и писател, определи липсата на човешко разузнаване на ОАЕ  , когато бе попитан за мнението си от Ройтерс. Той посочи, че американските политици се нуждаят от най-богатата възможна информация относно вътрешните политики и семейните вражди в монархиите от Близкия изток. Бивш служител от администрацията на Тръмп заяви, че липсата на разузнаване на ОАЕ е притеснително, защото монархията сега действа като   в стратегически нации като Либия, Катар и в райони на Африка. Катар напусна ОПЕК В Судан ОАЕ прекара няколко години и инвестира милиарди долари в задържането на власт на дългогодишния президент Омар Хасан ал-Башир, след което го изостави и подкрепи военните лидери, които го свалиха от власт през април. Новите правителствени сили избиха дузини протестиращи, които настояваха за избори и за цивилно управление.  Повече от 100 убийства и 70 изнасилвания на протестиращи в Судан ОАЕ също са изградили военни бази в Еритрея и в самообявилата се Република Сомалиленд. Монархията се е наложила като финансова и военна сила в региони   Това заяви Сара Лия Уитсон - изпълнителен директор на Дивизията за правата на човека в Близкия изток и Северна Африка към \"Хюман райтс уоч\". В Йемен ОАЕ и Саудитска Арабия ръководят коалиция от нации, които се борят срещу установения от Иран бунтовнически режим на хутите, но наскоро ОАЕ започна да изтегля военните си части. Това се случва докато международната общност продължава да критикува въздушните нападения и хуманитарната криза, които костваха живота на хиляди цивилни.  Народът на Йемен заплашен от гладна смърт Американският Конгрес прие резолюции, с които се опита да задържи продажбата на оръжие на Саудитска Арабия и ОАЕ, но Тръмп наложи вето на мерките. Абу Даби инвестира 46,8 милиона долара в американски лобисти от 2017 г. насам, по данни на неправителствената организация Център за отзивчива политика. Кралството се сближава с конкуренти на САЩ, посочва един от източниците. С Русия миналата година бе подписано широкообхватно стратегическо партньорство за сътрудничество в областите на сигурността, търговията и пазарите на петрол. Шейх Мохамед бин Зайед - престолонаследникът на Абу Даби, извърши тридневно посещение в Китай на специален икономически форум за търговските отношения между страните в Пекин. \"Вашингтон пост\": ОАЕ са предизвикали кризата в Катар Някои експерти по национална сигурност обаче подчертават, че все още има достатъчно стратегически интереси между САЩ и ОАЕ и с това да оправдават липсата на шпионаж. Става въпрос за Иран и Ал Кайда. Престолонаследникът на Абу Даби контролира с малък кръг от съветници външната политика на ОАЕ. Той постави обучения си в САЩ брат шейх Тахнун бин Зайед, който практикува смесени бойни изкуства и притежава обор от арабски състезателни коне, на поста национален съветник по сигурността. Синът на Мохамед бин Зайед - шейх Калид бин Мохамед, ръководи всеобхватната мрежа за наблюдение в страната. Нарастващата намеса на ОАЕ в други държави датира от 2011 г. Протестиращите настояваха за демократизация на региона по времето на т.нар. Арабска пролет Те разпалиха притеснения в двореца на ОАЕ, съобщи Джоди Витори - бивш офицер от Военновъздушните сили, който сега е част от фондацията \"Карнеги за международен мир\". \"Износът на демокрация е пълен провал. Арабската пролет е европейска зима\" Като много други монарси от Залива лидерите на ОАЕ гледаха на демонстрациите като заплаха за управлението си в региона. Оттогава те се борят срещу политическия ислям и Мюсюлманското братство - международна ислямска партия, която за кракто пое властта в Египет след протестите от 2011 г. и доведе до свалянето на президента Хосни Мубарак. ОАЕ прекрати финансовата подкрепа за Египет, когато кандидатът на братството Мохамед Мурси бе назначен за президент през 2012 г.  Година по-късно я възстанови, като изпрати милиарди долари в хуманитарна помощ, след като армията на Египет прогони Мурси. Сваленият президент на Египет почина в съда Витори от фондацията \"Карнеги\" призна, че все още има споделени цели между правителствата на САЩ и ОАЕ, но посочи, че тези интереси се отклоняват, тъй като монархията се е фокусирала върху оцеляването си. Заподозрян в шпионаж за ОАЕ се обеси в турски затвор Иран задържа 17 иранци - били вербувани от ЦРУ Иран иска ограничен военен сблъсък със САЩ в Залива WikiLeaks: САЩ подслушвали Меркел, Берлускони, Саркози и Нетаняху Катар напусна ОПЕК Повече от 100 убийства и 70 изнасилвания на протестиращи в Судан Народът на Йемен заплашен от гладна смърт \"Вашингтон пост\": ОАЕ са предизвикали кризата в Катар \"Износът на демокрация е пълен провал. Арабската пролет е европейска зима\" Сваленият президент на Египет почина в съда", "date": "2019.08.27", "title": "Защо ЦРУ не шпионира Обединените арабски емирства"}
{"url": "https://clubz.bg/87078-darina_takova_nikoga_poveche_nqma_da_kandidatstvam_za_nishto_v_bylgariq", "text": "В България мразят талантите, ако не са минали през комисия… „Приятели – доброжелатели, всички вие, които написахте прекрасни и дълбоко подкрепящи слова за мен в тези дни на грандиозен скандал около моята кандидатура в СМУ „Любомир Пипков“, благодаря ви от сърце и душа! Не съм очаквала скандала, нито съм го търсила. Никой освен дъщеря ми не знаеше за това кандидатстване. Не е имало споделяне, демонстрации и заявяване на намерение. Беше мое малко и скромно решение да разширя работата си със съвсем начинаещи певци, почти деца – това, което правя от четири-пет години. Отказвах на любимата Милка Митева, историческия брилянтен директор на училището, която от ден първи на моето завръщане в България не спираше да ме кани, но аз упорито отказвах, струваше ми се, че малките нямат физическа, ментална и емоционална зрялост, за да учат оперно пеене. Исках да преподавам на ниво Консерватория, специализанти, майсторски класове, да консултирам млади колеги. Това, което правя от 12 години. Преди 4 години започнах да експериментирам с малките и резултатите бяха чудесни. Те са мека и податлива материя, не са травмирани от лутане по педагози и десетки различни мнения. Видях обявата за конкурс, говорих с Милка, която ме посъветва да се чуя с директора Добрева. Разговаряхме, тя ми изпрати конспект с условията. Попитах я многократно кой ще ме изпитва, не стана ясно. Подготвих документите, за което платих около 80 лв. (още ме е яд) и съвсем мирно и тихо отидох да ги подам. Видях подробностите за изпита, бях готова на всички стъпки, които включват писане на тема по конспект от рода – къде са преходите на видовете гласове, какво е стакато, маркато и легато, първа среща с ученика, опора дихание и стойка… Затварят те в стая за шест часа и пишеш анонимно, ако мистериозната комисия те одобри, минаваш нататък. Следва показен урок с ученик и събеседване с комисията. Развръзка: директорката на музикалното училище остава Бях готова за всичко това. Видях тогава за пеенето, истински концерт от арии и художествени песни. Попитах дали аз трябва да пея, бе ми обяснено, че категорично да. Аз казах, че си тръгвам. Секретарката изпадна в истерия, че вече е завела документите и какво да правела сега, о, ужас! Директорката я успокои, че има начин да се анулира завеждането, и така приключи нашата среща. Разбира се, че гневът ме обхвана, разбира се, че не е краят на света за мен. Можех да замълча, но за мен мълчанието е знак на съгласие и съпричастност. Написах текста в личния си профил, без да очаквам това, което последва, истинска революция, планетата се разтресе. Прочетох за себе си отвратителни неща, че съм ужасна певица и учител, че съм пръдла и откачалка, до това, че трябва да дам път на младите, което показва пълно невежество по отношение на материята. Учител по оперно пеене е чест и отговорност, която може да поеме само професионалист с опит и богата история зад гърба си. Потресена съм от вербалната агресия на хора, на които езикът им пуска отрова за фина материя, която е на светлинни години от компетентността им. Изведнъж българинът стана свиреп защитник на закона и експерт по оперно пеене. Българинът, който не си дупчи билет в транспорта, не спазва законите за движение по пътищата, не си плаща данъците, хвърля боклука си където му падне, заравя фасовете си в пясъка на плажа, изведнъж побесня, че световно признат оперен артист трябва да пее пред комисия за семпло място в средно училище, където е решил, че може би ще бъде полезен. Най-много ми хареса коментарът, който сравни ситуацията с това, все едно да накараш Стефка Костадинова да скочи отново 209 см, за да я вземат за учител по физическо в квартално училище… От миланската скала в музикалното училище? Само през комисия Това е. Уморена и омерзена съм от телефони и причакващи ме камери пред хотела в Правец, където детето ми изнесе блестящ рецитал. Вместо да се отдадем на енергията на изкуството, трябваше да преживеем този фарс на абсурда. Заявявам, че за мен казусът е приключен. Не съм жертва, имиджът ми не е нарушен. Не съм жертва, никога не съм се чувствала като такава, дори в най-сложните моменти от живота ми. Нямам лично отношение към Столина Добрева. Министърът на културата ми позвъни лично, за да се извини за случая от свое име и от името на министерството, което означава, че осъзнава импотентността на закона. Дано го промени. Все още разсъждавам защо тази малка моя история предизвика грандиозен скандал в държавата. Помислете и вие. Аз бях дотук. Обещала съм на себе си и на детето си, че никога повече няма да кандидатствам и претендирам за нищо в България. Бъдете здрави“. Развръзка: директорката на музикалното училище остава От миланската скала в музикалното училище? Само през комисия", "date": "2019.08.27", "title": "Дарина Такова: Никога повече няма да кандидатствам за нищо в България"}
{"url": "https://clubz.bg/87084-trymp_hvali_putin_i_kim_podigrava_obama", "text": "\"Шестдесет и осем минути в Биариц: Надзъртане в нестандартния ум на Тръмп\", гласи заглавието на в. . Президентът на САЩ предложи поредица от неверни или съмнителни твърдения на пресконференция в края на изпълнената с разногласия среща на върха на Г-7 във Франция. Тръмп разкритикува предшественика си (Барак Обама) и възхвали Владимир Путин и Ким Чен Ун, като намекна, че тиранинът в Кремъл заслужава покана на следващите срещи на върха на Г-7, а севернокорейският диктатор е почтен човек, който няма да разочарова Тръмп, пише изданието. Тръмп подложи на съмнение интелекта на бившия президент Барак Обама, а в същото време защити решението на Путин да анексира Кримския полуостров, което бе причината за изгонване на Русия от Групата на осемте. Според мнозина световни лидери този ход на Путин беше незаконен и нямаше нищо общо с Обама. Според Тръмп това е било знак, че предшественикът му е бил балама.  Тръмп отказа да признае каквито и да било грешки в ескалиращата му търговска война с Китай, въпреки че объркващите му действия разтърсиха пазарите и собствените му сътрудници, отбелязва \"Вашингтон пост\". Тръмп също така повтори предложението си догодина срещата на върха на Г-7 да се състои в неговия голф курорт близо до Маями въпреки въпроси от пресата как може да гарантира на американците, че не печели пари от президентското си управление, пише в.  . Това не му попречи да рекламира курорта си, като похвали \"прекрасните му сгради и невероятните му конферентни зали\", пише британският вестник. Германският вестник   пише в редакционна статия за добрите лични отношения между Тръмп и домакина на форума, френския президент Еманюел Макрон. Трансатлантическите връзки ще останат обтегнати, понеже политическите изказвания и действия на президента на САЩ Доналд Тръмп са твърде непредсказуеми. На срещата на върха на Г-7 във Франция обаче приятелството между Тръмп и Макрон доведе до резултати, които не изглеждаха вероятни, включително възможността за дипломатическо решаване на кризата с Иран, пише \"Щутгартер нахрихтен\", цитиран от ДПА. БТА", "date": "2019.08.27", "title": "Тръмп хвали Путин и Ким, подиграва Обама"}
{"url": "https://clubz.bg/87050-drevniqt_navik_da_pishem_po_stena", "text": "Стените, били те естествени или дело на човешка ръка, са сред най-древните средства за масово общуване. За масовото общуване (или масовата комуникация) има множество определения - философски, социологически, психологически.  Тук ще се задоволим да го разбираме като вид общуване, различен от междуличностното и и вътрешногруповото, което не предполага непременно пряк контакт между общуващите, става през границите на времето и пространството и има предмет, който засяга общността. Оттук масовото общуване предполага наличието на техническо средство, с което да се осъществява.  Неговите предтечи са съществували хилядолетия преди човечеството да познае пергамента, печатната преса, телеграфа, радиовълните и телевизията. Тогава, когато не е имало кой и какво да занесе съобщението до цялата публика, публиката е отивала до съобщението. То е било написано на публично място - т.е. на стена край която минават, ако не всички, то поне много хора. Първата необходимост много хора да бъдат свидетели, да знаят едно и също нещо, т.е. да се превърнат в публика, вероятно възниква с първите държави, чиято територия се простира отвъд стените на града (полиса). Те са предполагали средства с по-широк обхват от вестоносеца, глашатая, оратора на агората или форума. Фундаментална потребност на човека е да бъде свързан. Колкото повече се разширява неговата среда, толкова повече средства за свързаност му трябват.  Фундаментална потребност и на обществото е членовете му да споделят знания, вярвания, убеждения, социално наследство. Няма общество без общуване и няма политика без публичност. Стената, по която някой пише нещо, е вероятно прародителката на съвременните медии. Тя е едно от първите въплъщения на публичната среда. “Среда” е точният превод на латинската дума medium, в множествено число - media. На български терминът е придобил гражданственост като медия (единствено число) и медии (множествено число). Можем да кажем, че съвременната журналистика е била зачената преди хилядолетия по стените. Историците ѝ  свидетелстват за това. Класически са примерите с Acta Senatus (Дела на Сената) и с Acta Diurna Populi Romani (Всекидневни дела на римския народ) - прародителите на днешния “Държавен вестник”. Те представлявали покрити с гипс дъски, поставени на публични места, на които били изписвани съобщения за текущите актове на управлението - консулите, магистратите, сената, императора. Но “актовете” са били вече модерна и специализирана форма на човешкото писане по стени. Според съвременната история то е много по-старо от тях - на 40 000 години. Това е възрастта на първите петроглифи (от гр. петра - камък и гливо - дълбая, изсичам, гравирам). Тези скални изображения - рисунки, знаци - откривани по целия свят са сред първите форми култура - себеизразяване и създаване на споделено съдържание, чрез което се предава и социално наследство. Писането върху стена, особено изсичането на надпис върху камък, имат предимството на трайността. Те остават за поколенията. Могат да бъдат четени многкратно от различни хора в продължение на епохи. Иронично, функцията им е същата с тази на антипода им - ефимеридата (гр. вестник), чиито отличителни белези са големият тираж и нетрайността. Отпечатва се и се разпространява в хиляди или милиони екземпляри, но “умира” на следващия ден.   Английският израз carved in stone (изсечен върху камък) отразява същността на каменните надписи . “Ако твърдение, план, правило са изсечени върху камък, те не могат да бъдат променяни”, обяснява Кеймбриджкият речник.  Мечта на владетелите е била да оставят именно такава следа за управлението си. Нейно въплъщение е например надписът на Бехистунската скала в днешната западна иранска провинция Керманшах. В превод от древен персийски Бехистун (Бисотун или Багастана) означава “божие място”. Целта на надписа с размери 15 на 25 метра, изсечен във варовикова скала, е да докаже легитимността на Дарий Велики (522-486 г. пр. Хр.) като персийски владетел, след като между 522 и 518 г. пр. Хр. е сложил край на кървави междуособици, последвали смъртта на Кир Велики и на сина му Камбис II. Разчетен между 1835 и 1838 г. от британския офицер Хенри Ролинсън, надписът обяснява в детайли родословието на Дарий от династията на Ахеменидите, изброява владенията му и победите му над самозванци и претенденти за престола. Текстът е на три езика (древноперсийски, еламитски и вавилонски) и  е илюстриран от изображение на Дарий, придружаван от двама слуги, в ръка с лък (символ на императорската власт) и стъпил върху тялото на самозванеца Гаумата. Пред него вързани с въже за шиите са наредени девет победени от него претенденти за властта.  Целият барелеф с фигурите и надписите е неправилен четириъгълник с размери 60 метра на 35 метра и най-ниската му част е 38 метра над древен път, свързвал Вавилон с мидийската столица Екбатана - т.е. място, където са минавали много хора.  Освен публично , то е и високо и достъпът до него е ограничен от скален праг, което затруднява  евентуални опити за “редактиране”.  Даван е за пример като древен образец за пропаганда. Има тълкувания, че мястото на скалното послание показва, че освен към хората, които трябвало да го гледат отдолу нагоре, то е било адресирано и към боговете. Подобен паметник е Розетският камък (750-килограмов къс от гранодиорит с размери 114 на 72 на 28 сантиметра) открит през 1799 г. от войник на Наполеон Бонапарт до малкия град Розета на р. Нил и съхраняван днес в Британския музей.  Той e изсечен през 196 г. преди новата ера съдържа славословия за фараона от елинистичната епоха Птолемей V и указания за поданиците му на два езика - древноегипетски и старогръцки. Надписът заповядва статуя на Птолемей “Спасителя на Египет” да бъде издигната във всеки храм и всяко важно място. Класически български образец за послание изсечено в камък е надписът на хан Омуртаг от 822 г., открит през 1858 г. от възрожденеца Христо Даскалов в търновската църква “Свети четиридесет мъченици” (по това време джамия). Ето какво пише на него:", "date": "2019.08.27", "title": "Древният навик да пишем по стена"}
{"url": "https://clubz.bg/87072-trotinetkite_lyubim_vrag_v_germaniq", "text": "Така ги наричат и има защо. Откакто са се появили, разбунват страстите – те са най-спорното превозно средство в страната. Но щом предлагането им расте, очевидно са доходен бизнес. Дори въпросът дали това модерно градско превозно средство да бъде наричано тротинетка или скутер още не е решен месеци след появата им в Германия в средата на юни тази година. Ползват ги охотно – особено за кратки разстояния из централните части на градовете, но пък за тези, които се движат с други превозни средства (автомобили) или пеша, новите участници в движението са почти само трън в очите. Тяхната максимална разрешена скорост е 20 км/ч, едно зареждане на батерията стига за между 15 и 30 км. Ползването им е достъпно за хората над 14 години, нужда от свидетелство за правоуправление няма. Според валидните в Германия правила, ако има велопътека, водачите на тротинетки трябва да карат по нея. Ако няма – имат право да се движат по улицата. Тротоарите на теория са табу, но само на теория.  \"Отключването\" на превозното средство струва едно евро, оттам нататък има малки вариации в цената на минута – между 15 и 20 цента. При това положение 60 минути придвижване с тротинетка в Германия излизат между 10 и 13 евро. На тях се качват основно младите хора, на които те очевидно доставят удоволствие – неслучайно ги сравняват с играчка. Но наистина ли не вредят на околната среда? А дали са по-икономични? Да, принципно изхвърлят минимално количество въглероден двуокис в сравнение с автомобилите, но какви ли емисии вредни вещества са били изхвърлени при производството им, не пропускат да попитат екоактивистите. Пак те напомнят, че батериите им съдържат отровна течност, която е леснозапалима. А трябва да се сменят на всеки три години. Градските власти се оплакват от струпването им на неподходящи места, особено ако пречат на придвижването на останалите. Затова и искат затягане на правилата за тях. Съществуват и немалко изисквания, насочени към повишаване на сигурността при пътуване с тротинетките, но те засега не са въведени. Но няма данни, които да доказват твърдението му – така ги чувствал нещата. Едва към края на следващата година би могло да се събере достатъчно надеждна информация по въпроса. Иначе нарушенията в различните градове са едни и същи: основно почерпен водач или пък двама пасажери на една тротинетка – нещо, което е забранено. От полицията на свой ред напомнят, че тротинетките не са играчки, а средства за придвижване, и тези, които ги карат, не бива да забравят за това. В Хамбург например на разположение на желаещите са 2800 такива превозни средства и досегашният опит от ползването им се обобщава от местните власти с думите „не са проблем“. Оплакванията от тях са малко – модерните возила се използвали „разумно“. В града са установени 500 зони, в които паркирането на тротинетките е забранено – основно около зелени площи, реки и езера. Ако има някакъв проблем – той е основно с безразборното им оставяне тук и там, затова е пълно с призиви за повече регламент в тази сфера. От Християндемократическия съюз настояват местата за оставяне да бъдат обозначени и да не стига до струпване на тротинетки пред Бранденбургската врата или пред Катедралата в Кьолн например. Не бива и да се хвърлят в реката – какъвто случай е имало в Любек, където полиция е трябвало да вади тротинетка от река Траве. А тези, които ги събират – хората, наричани ловци, са предимно студенти или почасови работници, на които се плаща на тротинетка. Предизвикателствата пред тях не са малко, тъй като потребителите на возилата наистина ги оставят къде ли не – като например на петия етаж на жилищен блок или в хола на жилището. В такива случаи събирачите им дистанционно ги карат да мигат и да сигнализират, за да бъдат изкарани навън. Теглото им е над 20 кг, така че „ловците“ трябва да са достатъчно мускулести. И в 99,9 процента от случаите са мъже, макар че в Кьолн и една жена се пробвала в бранша. До момента в Германия има четири фирми, които предлагат тротинетки за временно ползване: Cirk, Lime, Tier и Voi. От понеделник обаче вече стават пет с американската фирма Bird. За нея пише, че е „тежка категория“ в бранша и сега иска да превземе и Германия. За целта е разработен специален модел, който има две ръчни спирачки. Тротинетките трябва да са в състояние да „отхвърлят“ до 50 км с едно зареждане на батерията.  ", "date": "2019.08.27", "title": "Тротинетките - любим враг в Германия"}
{"url": "https://clubz.bg/87073-serina_uilqms_ne_dade_shans_na_mariq_sharapova", "text": "Серина Уилямс разби Мария Шарапова с 6:1, 6:1 в най-интересния мач при жените в първия кръг на Откритото първенство на САЩ по тенис. Рускинята дори не съумя да се противопостави на голямата си съперничка този път. И в двата сета имаше решаващи моменти, в които пред Шарапова се откриваха възможности за пробиви, но американката се измъкваше и след това нанасяше решителни удари на сервиса на опонентката си. Във втория кръг Серина ще срещне своята сънародничка Кети Макнали. Роджър Федерер изненадващо даде сет на 190-ия в света - Сумит Нагал от Индия - 4:6, 6:1, 6:2, 6:4. За Маестрото следва двубой срещу Дамир Джумхур. Григор надви италианец в първия кръг на US Open Миналата нощ Григор Димитров стартира с успех на US Open - 3:1 сета над италианеца Андреас Сепи. Един от потенциалните му съперници в турнира - Милош Раонич, се оттегли заради контузия. Шампионът Новак Джокович не срещна трудности на старта. Стан Вавринка, подобно на сънародника си Федерер, също даде сет, но в крайна сметка спечели срещу Яник Синер.", "date": "2019.08.27", "title": "Серина Уилямс не даде шанс на Мария Шарапова"}
{"url": "https://clubz.bg/87087-djambazki_pita_borisov_zashto_se_otkazvate_ot_vyglishtata", "text": "Защо България, и в частност премиерът Бойко Борисов, взе решение да подкрепи Европейската комисия в борбата срещу климатичните промени, като се съгласи да намали със 100% вредните си емисии до 2050 година. Този въпрос задава евродепутатът Ангел Джамбазки, зам.-председател на управляващата заедно с ГЕРБ партия ВМРО, в отворено писмо до Борисов. Писмото, озаглавено \"Не се отказвайте от енергийната независимост на България!\", третира целите на ЕС и България за по-малко парникови газове в контекста на загубите за въгледобива в Маришкия басейн. Поводът за написването му е предстоящата среща за климата на ООН в Ню Йорк през септември. Както е известно, страната ни поддържаше тезата за по-малко намаляване на вредните емисии заедно с други зависими от въглищата държави, като Полша и Чехия например. В защита на \"Мариците\" с мотива, че чрез тях сме щели да имаме по-чист въздух, защото означавали стабилна енергетика, нееднократно се обявява и министърът на оклната среда и водите, който е от квотата на ВМРО - Нено Димов. Климатичните промени. Истината, която започнахме да приемаме... Както е известно, в края на юни Европейският съвет възприе предложението за т.нар. неутрална спрямо климата икономика, което изисква намаляване на вредните емисии. Изненадващо Борисов подкрепи целите за пълно намаляване на емисиите, противно на изготвената у нас предварителна позиция. С какъв мотив - така и не стана ясно. Спекулира се, че договаряме подкрепа за запазване на парите за кохезия или за АЕЦ \"Белене\". Призовава правителството да преразгледа новата си позиция, тъй като \"целеният от т.нар. амбициозни държави климатичен неутралитет в така предложения вариант ще доведе до колапс на цял сектор в икономиката ни\". Заместник-председателят на ВМРО също така припомня, че четири държави са се противопоставили на предложенията за климатична неутралност до 2050 г. - Полша, Чехия, Унгария и Естония.", "date": "2019.08.27", "title": "Джамбазки пита Борисов: Защо се отказвате от въглищата?"}
{"url": "https://clubz.bg/87076-ochakvano_borisov_fandykova_i_sds_podpisaha_za_sofiq_i_golemi_gradove_za_mestnite_izbori", "text": "СДС няма да издига свои кандидати за кметове в София и други големи градове, а ще подкрепя хората на ГЕРБ. В замяна - по думите лично на Бойко Борисов, ГЕРБ ще подкрепи СДС в малки общини като Карлово или като район Кремиковци в София.  В централата на ГЕРБ председателят на синята партия Румен Христов подписа споразумение с домакините в лицето на Бойко Борисов и Йорданка Фандъкова - в частност за София. Въпреки че към момента Фандъкова все още не е обявена официално като кандидат за нов кметски мандат в столицата. Събитието се излъчваше на живо във фейсбук без да е обявено предварително за медиите. Въпроси нямаше. Христов нарече споразумението \"продължение на успеха\" от евроизборите. На вота през май тази година за първи път в историята си от зората на демокрацията синята партия не се регистрира в ЦИК за избори и се вля в листата на ГЕРБ. В резултат получи евродепутат в лицето на Александър Йорданов.  Разказът за подписаното споразумение за София и евентуално за големите градове затвори премиерът Борисов. И разказа какви, според него, ще са изборите в София:  След което се впусна в един от любимите си жанрове - да разказва от своя гледна точка за успехите.  обърна те той отново към БСП. И обобщи:  СДС води разговори с ГЕРБ в София и големите градове отдавна, а надеждата на сините е, че като на евровота ще получат места в листата на ГЕРБ за столицата. Според източници на Клуб Z в последните седмици е имало известни разногласия за броя им и местата, които биха получили. В крайна сметка обаче споразумението с партията на Бойко Борисов е факт от днес.  Очаква се подкрепа на ГЕРБ за нов мандат на кмета на Карлово Емил Кабаиванов, както и за районни кметове в София - в Кремиковци, Витоша, по всяка вероятност и за район \"Средец\" - тоест част от идеалния център на града.", "date": "2019.08.27", "title": "Очаквано: Борисов, Фандъкова и СДС подписаха за София и големи градове за местните избори"}
{"url": "https://clubz.bg/87075-lideryt_na_demokratite_v_italiq_optimist_sym_za_koaliciq_s_pet_zvezdi", "text": "Председателят на италианската опозиционна Демократическа партия Никола Дзингарети изрази оптимизъм, че може да бъде постигната сделка с Движение \"Пет звезди\" и да се сформира ново правителство, съобщи Асошиейтед прес. Така няма да се осъществи планът на лидера на \"Лига\" Матео Салвини да предизвика предсрочни избори, след които вероятно би застанал еднолично на власт. Започнаха преговорите за ново правителство в Италия Късно миналата вечер шефът на Демократическата партия Никола Дзингарети води преговори с лидера на Движение \"Пет звезди\" Луиджи ди Майо и министър-председателя Конте, който миналата седмица си подаде оставката и обвини Салвини, че преследва   в угроза на Италия. Разговорите продължили до късно след полунощ. По-рано Дзингарети обяви пред репортери, че срещите с ди Майо били  . Изборът за нов министър-председател ще бъде труден. Обсъжда се Конте, но Дзингарети настоява новото правителство да скъса с миналото. Предсрочни избори надвисват над Италия Участието на министър-председателя на разговорите обаче сигнализира, че той може да оглави новото италианско правителство, което ще бъде съставено от нова коалиция - алианс между Движението и лявоцентристките демократи. Така Салвини, който успя да си осигури 34 процента от гласовете на евроизборите, ще бъде изолиран от властта. Той добави, че новото правителство ще е  Италианският президент Серджо Матарела оповести, че ако до средата на седмицата няма гаранции за сформирането на нова коалиция, която да осигури на Италия дълготрайно управление, ще разпусне парламента и ще свика предсрочни парламентарни избори, отбелязва Асошиейтед прес.  Предсрочни избори надвисват над Италия", "date": "2019.08.27", "title": "Лидерът на демократите в Италия: Оптимист съм за коалиция с \"Пет звезди\""}
{"url": "https://clubz.bg/87077-braziliq_otkaza_pomoshtta_na_g_7_sreshtu_pojarite", "text": "Бразилия отказа помощта на Г-7 за борба с пожарите в Амазония, предаде Франс прес, цитирана от БТА. Френският президент Еманюел Макрон обяви, че Г-7 ще отпусне 20 милиона долара за страните на Амазония, припомня Франс прес. Пожарите в Амазония са под контрол след разполагането на 2500 военни в най-силно засегнатите райони, заяви бразилският министър на отбраната ген. Фернандо Азеведо е Силва, цитиран от агенцията. Ситуацията бе малко преувеличена, заяви министърът пред журналисти след заседание с президента Жаир Болсонаро. Според ген. Фернандо Азеведо е Силва в Бразилия е имало години с много по-сериозни пожари. За потушаването на огъня се борят летателни апарати и десетки пожарникари. Бразилия прие предложението на Израел да изпрати свой самолет за борба с огнената стихия. Фернандо Азеведо е Силва разчита и на Чили и Еквадор, които обещаха да предоставят материална помощ и хора, които да се включат в потушаването на пожарите. Генералният директор на американската корпорация \"Епъл\" Тим Кук изрази тревога във връзка с пожарите, бушуващи в горите на Амазония, и увери, че компанията ще отпусне средства за спасяването на джунглата, предаде ТАСС . На срещата на върха на Г-7 в Биариц, Франция, състояла се от 24 до 26 август, лидерите на страните от елитния клуб заявиха, че отпускат 20 милиона евро като помощи за ликвидиране на пожарите в Амазония.  По данни на бразилския Институт за космически изследвания от януари до август тази година пожарите са унищожили над 1,8 милиона хектара от амазонските гори на територията на тази страна.  ", "date": "2019.08.27", "title": "Бразилия отказа помощта на Г-7 срещу пожарите"}
{"url": "https://clubz.bg/87086-rusiq_shte_plati_34_000_evro_po_sluchaq_magnitski", "text": "Европейският съд по правата на човека (ЕСПЧ) призна Русия за виновна за нарушаването на редица клаузи на Конвенцията за правата на човека по случая \"Магнитски\" и я осъди да изплати 34 000 евро. САЩ задействаха Глобалния закон \"Магнитски\" Това се казва в решението на съда от Страсбург, публикувано във вторник на уебсайта му, цитирано от ТАСС. На 24 ноември 2008 г. 37-годишният управляващ партньор на одиторската компания Firestone Duncan, Hermitage Capital Auditor, Сергей Магнитски беше задържан по обвинение в съучастие за укриване на данъци. На 26 ноември той е арестуван с решение на Тверския съд в Москва. Депутати поискаха незабавно европейски „Закон Магнитски“ През октомври 2009 г. Магнитски и основателят на фонда Уилям Браудър са обвинени в укриване на данъци от над 522 милиона рубли. След 11-месечно задържане в затвора в \"Бутирка\" той умира в интензивното отделение на затвора \"Матросска тишина\" на 16 ноември 2009 г. Наказателното дело срещу Магнитски е прекратено на 30 ноември същата година заради смъртта му. Депутати поискаха незабавно европейски „Закон Магнитски“", "date": "2019.08.27", "title": "Русия ще плати 34 000 евро по случая \"Магнитски\""}
{"url": "https://clubz.bg/87088-galyp_interneshynyl_pri_balotaj_manolova_fandykova_ombudsmanyt_vodi", "text": "Общото желание за промяна в София е високо. 56% казват: \"София да има нов кмет\", а 29% - да остане същият. Останалите се колебаят. При балотаж между очертаващите се като фаворити кандидатури на сегашния градоначалник Йорданка Фандъкова и омбудсмана Мая Манолова превес ще има Манолова. Това са част от изводите от последното проучване на \"Галъп интернешънъл\", посветено на проблемите на столицата и на предстоящия на 27 октомври местен вот. Сондажът е проведен сред 802 души по телефона между 5 и 9 август. Той е част от независимата изследователска програма на агенцията. 1% от извадката е равен на около 10 хиляди души. \"Този сондаж е етап от поредица независими проучвания в основните градове на страната в контекста на предстоящите местни избори. Разбира се, такъв тип телефонни сондажи на този етап служат най-вече за формиране на хипотези\", уточняват социолозите. От \"Галъп\" са поставили въпроса с проблемите на столицата. Лошата инфраструктура, презастрояването и мръсният въздух са сред основните, сочи сондажът. Столицата продължава обаче да дава повече възможности за лична реализация. Софиянци се радват на метрото, на наличието на големи зелени площи и на икономическото развитие на града. В сблъсък Фандъкова-Манолова победата щяла да е за кметицата 46% от интервюираните смятат, че София се развива по-скоро лошо или много лошо през последните години, 18% са на мнение, че се развива по-скоро добре или много добре. Малко над една трета смятат, че столицата се движи със средни темпове на развитие.  Като най-големи преимущества на София респондентите в най-сериозен процент намират големите зелени площи (22%), транспорта (15%), възможностите за реализация (13%) и благоустрояването като цяло (10%). Сред останалите отговори респондентите са посочили достъпа до културни събития, инфраструктурата и т.н. Като най-големи проблеми в София столичани виждат нерешените въпроси в инфраструктурата на града (13%), презастрояването (12%) и замърсяването на въздуха (10%). Останалите процентни дялове се разпределят сред отговори като проблеми с транспорта, липса на паркинги, чистотата и т.н. Оказва се, че повечето проблеми в града са в области, свързани с непосредствената среда на живот – не толкова в икономическите перспективи, колкото в качеството на въздух, улици, зелени площи и т.н. По това София се различава от останалите градове, които \"Галъп интернешънъл\" редовно проверява. Половината от интервюираните твърдят, че са удовлетворени от работата на Йорданка Фандъкова като кмет на столицата, 37% не са, 13% не могат да преценят. В същото време от работата на властта в общинския съвет са удовлетворени само 21%, а 60% не са удовлетворени. Останалите се затрудняват да отговорят. Данните показват, че Йорданка Фандъкова все още като че ли не се свързва докрай с управленския модел на ГЕРБ, т.е. продължава да намира и извънпартийна подкрепа. Вероятно точно заради управленския модел обаче общото желание за промяна в София е високо. Затова и 56% казват „София да има нов кмет“, а 29% - да остане същият кмет. Останалите се колебаят. Данните свидетелстват ясно, че на принципно ниво общата за общественото мнение в страната критика към властта е достатъчно видима и в София. Привържениците на ГЕРБ са почти изцяло удовлетворени от Йорданка Фандъкова. Половината от привържениците на партиите от пространството на „Обединени патриоти“ също са удовлетворени. Сред привържениците на БСП неудовлетворените са две трети, но има и известен дял удовлетворени. Най-голямо недоволство от Фандъкова като че ли личи сред привържениците на „Демократична България“  Манолова: Опитват се да ме сплашат, за да не се кандидатирам за кмет на София Когато става дума за промяна на кмета, привържениците на ГЕРБ като цяло не искат такава, но общо една трета са онези от тях, които казват „да има нов кмет“ или се колебаят, т.е. една трета от привържениците на ГЕРБ не могат категорично да номинират Фандъкова за пореден мандат. Привържениците на БСП и „Демократична България“ пък имат най-голямо желание за промяна на кмета. Това желание надделява дори сред привържениците на партиите от „Обединени патриоти“. Желанието за нов кмет надделява категорично и сред симпатизантите на други партии, както и сред дистанцираните от политическия процес. Тази хипотеза може да се открои и в отговорите на въпрос за това кое е по-важно за един кандидат за кмет в София  – партията или личността. Както може да се очаква, мнозинство от 86% смятат, че по-важен е самият кандидат. Обратното, партията, която издига кандидата, е по-важна за 11%. 3% не могат да преценят.  Вероятно и заради това при евентуален балотаж деклариращите подкрепа за Манолова сред онези, които твърдят, че със сигурност ще гласуват, са повече от деклариращите подкрепа за Фандъкова – 48% за Манолова срещу 40% за Фандъкова. Останалите не могат да преценят. Разбира се, данните са етапни и няма как да бъдат прогноза за изборен резултат, а и подобна разлика всъщност са само десетки хиляди гласове – това означава, че на този етап е трудно да се прогнозира кой би победил при евентуален балотаж и евентуално явяване на Йорданка Фандъкова и Мая Манолова на него. Разбира се, вероятно ще действат и много фактори, които социологическите методи няма как да отчетат. Демографските показатели сочат, че на евентуален втори тур мнозинството от симпатизантите на ГЕРБ биха подкрепили Йорданка Фандъкова, а мнозинството от привържениците на БСП биха подкрепили Мая Манолова. Привържениците на „Демократична България“ на този етап са на практика разделени в две половини, а привържениците на партиите от „Обединени патриоти“ също, с лек превес за Манолова. На страната на Манолова са и дистанцираните от политическия процес. Наред с поведението на привържениците на десните и на \"патриотите\", именно поведението на обичайно дистанцираните от политиката, а и на младите хора (които също обикновено странят от политическия процес) може да реши евентуален балотаж. По-надеждно, макар и пак хипотетично, могат да се тестват нагласите за избора за общински съвет. Към август сред изразилите намерение твърдо да гласуват 24 на сто от потенциалните гласове за общински съвет са за ГЕРБ, а 18% са за БСП. 10% за ДБ, 6% за ВМРО (с коалиционни партньори, като НФСБ например). Марките на формации, които и миналия път вкараха общински съветници, очевидно работят и ДБГ има 3%, СДС има 2%, „Движение 21“ – също 2%, „Глас народен“ и „Атака“ дават резултат от 1%. Същата е величината и при „Воля“, АБВ и „Възраждане“. Под 1% е декларативната подкрепа за ДПС и др. 3% казват, че ще гласуват с „Не подкрепям никого“. Една пета от онези, които твърдят, че ще гласуват със сигурност, още не са решили за кого. Данните, разбира се, няма как да са прогноза за изборен резултат. Макар да не е ясно дали и как ще могат да участват и в надпревара за общински съвет, личат също имената на кандидата за кмет Борис Бонев, на Десислава Иванчева – хората ги споменават. Личат и отговори от типа „независим кандидат“ и т.н. Манолова: Опитват се да ме сплашат, за да не се кандидатирам за кмет на София", "date": "2019.08.27", "title": "\"Галъп интернешънъл\": При балотаж Манолова-Фандъкова омбудсманът води"}
