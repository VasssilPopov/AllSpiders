{"url": "http://clubz.bg/61431-lyubo_penev_skoro_shte_stanem_koloniq_na_strana_ot_yujna_amerika", "text": "Любослав Пенев официално обяви кандидатурата си за президент на БФС на изборния конгрес в началото на следващата година - с гостуване в предаването \"120 минути\" по bTV. Пенев обеща   във футбола, ако бъде предпочетен за нов шеф на мястото на Борислав Михайлов.  ще печелят централата и клубовете от ФИФА и УЕФА. \"Черногорец\" (Ноевци) издига Пенев за шеф на футбола Бившият национален селекционер възнегодува от големия брой чужденци в българския футбол. Той увери, че усеща огромна подкрепа от клубове и футболни хора. Не таи лоши чувства към сегашните управници, начело с Борислав Михайлов и компания, с които размени обиди и остри реплики преди 3 години, когато бе уволнен от националния. 17 ноември е. Любо Пенев тръгва да бута Боби Михайлов Той не обяви имена на хора, с които смята да работи: Той разкри, че би поканил в екипа си големи имена като Димитър Бербатов, Стилиян Петров, Красимир Балъков. Прекрасни футболисти, поставили България в чужбина, по думите на бившия голмайстор на ЦСКА, “Валенсия”, “Атлетико” (Мадрид) и т.н. \"Валенсия\": Пенев вече не е треньор. Отношението му ни разочарова Любо Пенев иска да наложи правила, които да се спазват. Черпил е от опита на страната, в която игра дълги години - Испания. Провел е наскоро срещи с шефове на испанския футбол. Пенев припомни за европредседателството на България и подчерта, че футболът трябва да е сред приоритетите на държавата. Той отговори уклончиво дали би поканил Христо Стоичков. Пенев не знаел какви са ангажиментите на Камата в момента, но не изключва вариант да работи с Ицо. Обеща да “вземе мерки”, за да няма клубове-фантоми, с помощта на които сегашното ръководство да остане на власт. Българин или чужденец за селекционер на националния? Това е въпрос за бъдещето, според претендента. Любо засегна болната тема със съдийството. Той се обяви против французина Марк Бата, който е наблюдаващ на родните рефери и е публична тайна, че взема огромна заплата за тази дейност. Според Пенев има бивши наши арбитри, които могат да вършат работата на Бата по-добре. Той отклони въпроси за “черното тото” и за проблемите на “Левски” и ЦСКА - не са към него. Дали би се съгласил на дебат срещу Борислав Михайлов? Като конкретно предизборно обещание Пенев обеща корекция в таксите, които клубовете плащат на БФС. Става въпрос за членски внос, такси за мачове и т.н. За целта №9 отвори папка неговия лик и погледна за “жокери”. Това разведри обстановката  в студиото. Пенев няколко пъти подчерта, че иска промяна, че иска футболът ни отново да е на пиедестал и хората да се гордеят с него. Чувства подкрепа, усеща, че има много повече приятели, отколкото врагове. Той отчита, че сегашното ръководство на БФС има и плюсове, но като се тегли чертата минусите са повече. Тук дойде ред за още едно предизборно обещание, подхвърлено сякаш “между другото”. Българските клубове ще получават от ФИФА и УЕФА  защото ще се представят по-добре в евротурнирите, както и благодарение на националния отбор. Тези думи на бившия голмайстор не дойдоха случайно - наскоро човек от БФС публично обяви, че клубовете ни ще получат 6-цифрени суми от УЕФА заради участието на “Лудогорец” в Шампионската лига през миналата година. Пенев обаче попита защо това се обявява сега, а не по-рано през годината. Ами ако загуби на конгреса? 17 ноември е. Любо Пенев тръгва да бута Боби Михайлов \"Валенсия\": Пенев вече не е треньор. Отношението му ни разочарова", "date": "2017.12.03", "title": "Любо Пенев: Скоро ще станем колония на страна от Южна Америка"}
{"url": "http://clubz.bg/61432-parkiral_si_nepravilno_snimki", "text": "Днес някои шофьори бяха изненадани, когато се върнаха при паркираните си автомобили в центъра на София. На стъклата на някои от тях имаше огромен син стикер с надпис \"Паркирал си неправилно!\" Това се случи само на водачи, които са паркирали на места, предназначени за хора с увреждания.  Ето каква е цялата история: В международния ден на хората с увреждания фондация \"Сошъл Фючър\" и тяхната кауза „JAMBA - Кариера за всички“ поставиха началото на националната информационна кампания „Повече от Необикновени“. Кампанията има за цел да промени нагласите към хората с различни възможности, като покаже техните възможности и таланти за работа. Липсата на равен достъп до заетост, на качествено приобщаващо образование и проявите на дискриминация са основните фактори за затрудненията, които те срещат при включването си в пазара на труда. За да привлекат общественото внимание към проблемите на хората с увреждания, от фондацията реализират социален експеримент чрез разлепването на стикери върху предните и задните стъкла на автомобили, спрени неправомерно на паркоместа за инвалиди. Стикерите са с надпис \"Паркирал си неправилно! #Равен достъп\". Целта им е да предизвикат промяна на нагласите към хората с различни възможности.  ", "date": "2017.12.03", "title": "\"Паркирал си неправилно!\" (СНИМКИ)"}
{"url": "http://clubz.bg/61430-siriec_organiziral_nezakonniq_iznos_na_lekarstva", "text": "Сириец е организатор на схемата за незаконен износ на лекарства за чужбина. Той е единият от задържаните при операцията на ГДБОП вчера, съобщи БНР. Престъпната група е работила с лекари от много болници в страната. Сред тях има и директор на лечебно заведение. Той е бил засечен при разследването да носи кашон с лекарства, изписани само по документи на болни. Схемата на престъпната група е била да изписват лекарства, но вместо да ги дават на болните, лекарите са ги изнасяли от лечебните заведения. След това медикаментите са преопаковани в склад и изнасяни наново в чужбина. Болниците са били единият вариант за набавяне на лекарства. При другият препаратите са били изваждани от аптеки. По документи, медикаментите са изписвани на конкретни хора. Тепърва предстои експертиза, която трябва да установи точната цена на лекарствата, намерени при обиските на антимафиотите в склада. По първоначална информация, става дума за лекарства за милиони левове. Вчера се разрба, че МВР и прокуратурата са разбили престъпна група за реекспорт на лекарства от България за страни от ЕС. Това стана ясно по време на брифинг в МВР, на който присъстваха министърът на вътрешните работи Валентин Радев, министърът на здравеопазването Кирил Ананиев, главният секретар на МВР Младен Маринов, прокурор Иван Гешев, говорителката на главния прокурор Румяна Арнаудова и шефът на ГДБОП Ивайло Спиридонов. Вчера стана ясно и че крупни злоупотреби и кражби в болници са били разкрити при разработка на специалните служби, в това число и ДАНС. Операцията спецслужбите бе обсъдена на работна среща, свикана от премиера Бойко Борисов. На нея присъстваха министрите на здравеопазването и на финансите Кирил Ананиев и Владислав Горанов. Сбирката бе в Министерския съвет, а темата - злоупотреби и финансово състояние на държавните и общински болници. На срещата бяха и шефове на специални служби, в това число и ДАНС, както и вътрешният министър Валентин Радев. Преди десетина дни министърът на здравеопазването Кирил Ананиев съобщи, че подготвя доклад за финансовото състояние на държавните болници.", "date": "2017.12.03", "title": "Сириец организирал незаконния износ на лекарства"}
{"url": "http://clubz.bg/61416-stadionite_na_svetovnoto_po_futbol_v_rusiq_snimki", "text": "Мачовете на световното първенство по футбол в Русия ще се играят на 12 стадиона догодина. Някои от тях още се довършват, трябва да са готови най-късно до пролетта на 2018 г. Вижте жребия за световното (СНИМКИ) Както е известно в петък бе теглен жребият за груповата надпревара. Готова е и програмата за първата фаза - знае се кой кога и къде ще играе. Програма на световното по дати, градове и часове Вижте снимки и най-важната информация за 12-те стадиона на руския мондиал. Някои от тях са реални, но други са компютърни визии. Стадионът на който ще се играят мача на откриването Русия - Саудитска Арабия, единия полуфинал и финалът. Капацитетът е 81 000 места. Беше основно реконструиран. Архитектурата му напомня на стария \"Лужники\", открит още през 1955 г. Арената прие олимпийските игри през 1980 г., финалът на Шампионската лига \"Манчестър Юнайтед\" - \"Челси\" през 2008 г., световното по лека атлетика преди 4 г. Известен още като ст. \"Откритие\" - на името на спонсор. Тук домакинства \"Спартак\", в който играе Ивелин Попов. Капацитетът е за 45 360 зрители. Беше открит през 2014 г., след като строежът му продължи твърде дълго заради трудности по финансирането и в процеса на изграждане.  Свети в червено отвън, но цветовете могат да се променят, подобно на \"Алианц арена\" в Мюнхен. Носи името на острова, на който беше издигнат. Идеята е била да прилича на кацнал космически кораб. Всеки сам може да прецени дали е изпълнена. А това, което руснаците крият е, че с днешна дата това е може би най-скъпият стадион в света. Според различни информации цената му е 1,5 милиарда долара. Трябваше да бъде завършен още през 2008 г., но това се случи 9 лета по-късно. Ще приеме единия полуфинал и мача за 3-4 място. Капацитетът е 64 287 места. Още не е завършен. Това трябва да стане до няколко седмици. Снимката всъщност е компютърна графика. Тук ще се играе един от най-интересните мачове в първата фаза: Белгия - Англия. Седящите места на арената за световното ще са 35 000. После капацитетът ще бъде намален до 25 000 за двубоите на местния тим \"Балтика\". Може да побере максимум 45 379 зрители. Отвори врати през 2013 г. Общината в Казан нае архитектите на новия \"Уембли\" и на арената на \"Арсенал\" за стадиона. Разполага с най-големия видеоекран в Европа. Още една виртуална илюстрация. Стадионът (за 44 899 зрители) трябваше да бъде завършен в края на тази година, но това ще стане в началото на следващата. Възникнаха проблеми при строителството, а през октомври горя и пожар  И този стадион се довършва. Екстериорът е почти завършен и има фитуристичен вид. Това е една от най-модерните арени за мондиала. Може да побере най-много 44 918 зрители. Работата по съоръжението не е завършена. Капацитетът е 45 568 седалки. Ще стане дом на местния \"Ротор\". Снимката е стара, лентата при откриването на стадиона вече бе прерязана. Арената изглежда атрактивно отвътре и отвън. Капацитетът е 44 412 места. След мондиала ще бъде намален до 25 000. Трябва да изглежда така, когато бъде завършен в началото на следващата година. На трибуните ще могат да седнат 45 000 запалянковци.  Беше построен за зимните олимпийски игри в Сочи през 2014 г. След това бе пригоден за футбол. Капацитетът му е за 47 659 зрители. Стадионът бе реконструиран в периода 2014-2017 г. Завършен е, остават някои детайли. Нашумя по-рано тази година заради интересно \"инженерно хрумване\", което предизвика подигравки по цял свят. Оригинално капацитетът бе 27 000 места, а изискването на ФИФА е за минимум 35 000 за стадион, на който ще се играят мачове на световно. Така бяха прибавени 8000 седалки на сектори зад двете врати. Ще бъдат премахнати след шампионата. Изглежда, че въпросните сектори са извън стадиона. И напрактика е точно така. ФИФА няма проблем с това. Програма на световното по дати, градове и часове", "date": "2017.12.03", "title": "Стадионите на световното по футбол в Русия (СНИМКИ)"}
{"url": "http://clubz.bg/61417-aleksandrina_pendachanska_politicite_ni_sa_absolyutna_izmet", "text": "Това каза пред бТВ оперната прима Алескандрина Пендачанска. Според нея хората, гражданите и избирателите успяват да дърпат държавата и града напред \"само благодарение на себе си и въпреки онази измет\". Според нея има много българи, които са емигрирали, а е щяло да бъде по-хубаво ако са в България. Александрина Пендачанска никога не е крила своята политическа ангажираност. Тя е сред основателите на ДСБ, съпруга на журналиста Найо Тицин. Пендачанска с призив към политиците: Няма как да отнемете гласа ми Тя се се обърна остро към управляващите и при опита им да ограничат гласуването на българите в чужбина. Александрина Пендачанска ще пее пред софийска публика на 8 и 10 декември в \"Тоска\".", "date": "2017.12.03", "title": "Александрина Пендачанска: Политиците ни са абсолютна измет"}
{"url": "http://clubz.bg/61420-edin_ot_tqh_veroqtno_shte_sedne_v_stola_na_merkel", "text": "Германският канцлер Ангела Меркел е последното доказателство за това, че политиците са непобедими само докато не станат такива. До неотдавна беше възможно да си представим, че тя ще бъде начело на Германия вечно. След почти един месец проучвателни разговори за съставянето на нова четиристранна коалиция с участието на консерваторите от ХДС/ХСС на Меркел, либералите от СвДП и зелените от „Съюз 90/Зелените“ преговорите неочаквано се провалиха в малките часове на 20 ноември. Това постави фрау канцлерин в неочаквана ситуация и вкара Федералната република в политическа криза. Меркел е най-чевръста при кризите с високи залози - двойно, когато е подценена или застрашена - и вече е убедила християндемократите да се съберат зад нея, докато преследва подновяването на коалицията със социалдемократите, която е водила през последните четири години. Но няма гаранция, че мнозинството социалдемократи е настроено да приеме необходимите компромиси и дори да се стигне до постигане на резултати, една така наречена голяма коалиция едва ли ще се окаже толкова стабилна, колкото предишната. Коалиционните партньори на Меркел са склонни да бъдат по-бойки, а парламентарната опозиция, която ще бъде оглавена от крайнодясната партия „Алтернатива за Германия“ (АГ), ще бъде много по-разрушителна. Междувременно консерваторите от ХДС, отдавна недоволни от умерения стил на Меркел, са податливи да започнат да се чудят защо трябва да продължат да я следват, ако не може да гарантира изборни победи. Казано накратко сега е по-лесно да си представим Меркел да бъде свалена от власт преди края на нейния следващ четиригодишен мандат. Но това повдига принципния въпрос:  Спасителната отсрочка за Меркел засега е това, че тя избягваше да подготвя в своята партия наследник. Но фактът, че в момента няма никой с пълномощията или волята да свали Меркел, не означава, че няма амбициозни фигури в ХДС, които биха могли един ден да го направят - а може би дори по-рано, отколкото по-късно. И предвид калпавото състояние на Социалдемократическата партия, който и да замени Меркел като лидер на нейната партия, вероятно ще стане лидер на най-мощната икономически държава в Европейския съюз. Ето един поглед към петте най-добри кандидати, какво ще означава техният възход както за ХДС, така и за Германия, както и какво да се следи, докато те се надиграват един друг през следващите месеци: Първата германка министър на отбраната се оказа много по-твърда от нейните непосредствени предшественици, след като уреди доставки на оръжие за иракските кюрди през 2014 г. и 2016 г., за да им помогне в борбата им срещу „Ислямска държава“ (ИД). Силно дисциплинираната, потомка със синя кръв на богато германско политическо семейство, Фон дер Лайен със сигурност се смята за достойна за канцлерството. На 59-годишна възраст, тя е приемлив избор, за да дойде след Меркел - макар и с предупреждения. : Тя е близък довереник на канцлера, който като министър имаше капацитета да ръководи три министерства – на семейството, на труда и социалните грижи и на отбраната - в кабинетите на Меркел. Министерството на отбраната, без изненада, е изисквало най-много от нея досега и въпреки това тя иска да го задържи. Миналата година Фон дер Лайен предизвика шумен спор в германската армия, когато публично (а може би убедена в правотата си) денонсира неонацистки клики във въоръжените сили. Тази увереност ядоса Бундесвера, традиционалистите в ХДС и по някаква причина и медиите. Но тя преодоля бурята и се придържа към своите убеждения, изправена пред злостен (и до голяма степен несправедлив) удар. : При издигането на кандидатура за президент през 2010 г. Меркел предпочете Кристиан Вулф пред Фон Дер Лайен. Фон дер Лейен беше засегната от отношението - един епизод, който предизвика спекулации, че и тя може да слезе от политическата сцена. И все пак запази позициите си. Най-големият й недостатък е, че тя дори е по-либерална от Меркел – гласува за гей бракове и иска квота за жени на висши ръководни длъжности, което не беше прието с овации от консерваторите. Също така, въпреки че ХДС с радост я рекламира сред собствените си привърженици традиционалисти като изключителна супермайка, която може да направи всичко това, много немски жени се противопоставят на този образ. Всъщност анкетите показват, че две трети от германците не могат да си я представят като канцлер (те също така показват, че зелените избиратели я харесват повече от избирателите на ХДС). : Тя би трябвало да бъде в следващия кабинет, ръководен от Меркел, ако има такъв, подсилвайки впечатляващата си автобиография. : Докато продължава да бъде канцлер, Меркел може да се оттегли като шеф на ХДС през 2019 г., за да направи място за нова личност. Партията гласува министерските постове на ХДС, така че това ще се окаже лакмусов тест за мястото, където ще се намира ХДС след Меркел. Само ако либералите твърдо вземат преимущество, това може да даде възможност на Фон дер Лайен. 37-годишният заместник-министър на финансите е твърд консерватор от католическата провинция Райнланд и понастоящем избраник на дясното крило на ХДС. Шпан влиза в ХДС на 15-годишна възраст и е избран в Бундестага само на 22 години, което обяснява процъфтяващото му самочувствие. Налагането на личността му в национален план се засили, когато участието му в дискусии разкри неговата дарба да говори и готовност да заема остра позиция по такива консервативни теми като \"ислямизация\", забрана на \"бурките\" и бежанската криза. : Шпан е защитник на бившия финансов министър (и любимец на консерваторите) Волфганг Шойбле и дори враговете казват, че е изключително умен и амбициозен. Хората от дясното крило на ХДС искат отчаяно да заменят Меркел с истински консерватор по отношение на финанси и култура, а Шпан се вписва в този проект. През 2016 г. Шпан извърши мини-въстание срещу Меркел, сплотявайки ХДС за отхвърляне на двойното гражданство на родените в Германия деца на чужденци, което правителството беше одобрило. Това беше шамар, който Меркел очевидно не е забравила, нито е простила. : Шпан е твърде млад за партия, която отдавна подчертава йерархията - и е гей в партия, която отдавна проповядва традиционните християнски ценности. Шпан беше разкрит, че е хомосексуалист от журналисти, но след това открито говори, че е гей, което е свидетелство за консерватизма му в западен стил. Но закостенелите, идеологически германски консерватори смятат всяка форма на хомосексуализма за трудна за преглъщане – поради което гласуваха срещу гей бракове тази година, докато Шпан ги подкрепи. : Шпан няма да бъде миропомазан от Меркел за неин наследник. Той играе твърдо и агресивно и ще бъде трън в петата на всеки, който поеме ХДС - ако не е самият Шпан. 44-годишната Кльокнер вероятно би била водеща в надпреварата днес, ако ХДС беше спечелил изборите в началото на 2016 г. в провинция Райнланд-Пфалц, което се очакваше да бъде направено под нейното ръководство. Но след като водеше с 10 процента, кампанията й тръгна надолу - резултат, казват някои, от тогавашната бежанска криза. Въпреки парливото поражение, тя остава шеф християндемократическата опозиция в Майнц и висш кадър на ХДС в национален мащаб; тя работи като заместник-министър във федералното министерство на земеделието и защитата на потребителите. : Кльокнер е обаятелен политик, създаден за телевизията, обхващащ идеологическите крила на ХДС, което я прави жизнеспособен компромисен кандидат и е привлекателна за избирателите от всички възрасти. Мнозина смятат, че Меркел ще промотира следващия й мандат - за да изпробва нейната репутация в националната политика. : Тя е с марката на губещ. Кльокнер отхвърли гласуването, с което консерваторите смятат, че са обвързали - бежанска криза или не (същото неблагоприятно подозрение съществува и по отношение на Дейвид Макалистър, германец с британски корени, адвокат, роден в Западен Берлин, който беше министър-председател в Долна Саксония в продължение на три години, преди да оглави листата на ХДС през 2013 г., който успя да победи социалдемократите, но загуби гласове и тогава не може да намери подходящ коалиционен партньор. След това Макалистър отиде в Европейския парламент, където е заместник-председател на консервативните партии в Европа). : Ще има ли място за нея в претъпкания кабинет при следващото коалиционно правителство? Ако бъде изтласкана, шансовете й да завземе канцлерството ще намалеят. Неизвестният, но печеливш състезател от Саарланд, е кандидатът, чиято личност е най-вече по калъпа на сегашния канцлер: 55-годишна, изключително сериозна, прагматична, щастливо омъжена - и, за разлика от бездетната Меркел, майка на три деца, която получава допълнителна подкрепа сред традиционалистите от ХДС. Крамп-Каренбауер стопли сърцата на ХДС през март тази година, като разшири простото мнозинство на партията в Саарланд, най-малката федерална провинция с население под един милион души. Наистина, АКК, както я наричат феновете, беше тази, която първа проби цепелина на кандидата на социалдемократите Мартин Шулц, който по това време летеше високо в националните избори. Тя клони наляво по социалните и трудовите въпроси (разбираемо в един от германските райони със западаща индустрия), но вдясно по гей браковете и евтаназията. : Крамп-Каренбауер се представя като интелигентна и безкрайно искрена. Нейната гъвкавост очевидно привлича Меркел, за която се твърди, че много я цени (списание \"Цицерон\" я нарече \"номер 1 на Меркел\" още преди победата й през 2017 г.). Тя оглавява първата коалиция „Ямайка“ на републиката и може да управлява с всяка от утвърдените партии. Попадайки някъде между идеологическите лагери в ХДС, тя \"е перфектна комбинация за толкова разнообразна партия като ХДС\", пише „Франкфуртер Алгемайне Цайтунг“, \"която иска да доминира средата на политическия ландшафт на Германия\". : Нито опитът й, нито нейното име са разпознаваеми извън малката Саарланд. : Ако може да блесне под ярките светлини на голямата сцена, един ден тя би била страховит кандидат за канцлер. Роденият в императорската столица на Карл Велики Аахен на белгийско-холандската граница, 56-годишният адвокат в момента е начело на дясноцентристкото правителство в Северен Рейн-Вестфалия, германската мощна северозападна провинция (население над 17 милиона души). Северен Рейн-Вестфалия дълго е била крепост на социалдемократите, докато Лашет не я превзе, внасяйки своя принос в скандиранията по митингите: няма \"зони, забранени за движение\", нулева толерантност към престъпниците, експулсиране на чуждестранни престъпници. Безупречните католически препоръки за Лашет включват стаж като главен редактор на KirchenZeitung Aachen и след това директор на управляваното от църквата издателство Einhard Publishing. : Пушачът на пури е доказан победител. Изборната победа беше огромен поврат за ХДС. Той играеше като хардлайнер в кампанията, но е известен като либерал, когато служи като държавен човек за интеграция и стоеше лоялно до Меркел по време на бежанската криза. : Лашет е смятан за мек и въпреки победата, не особено харизматичен. \"Той е компетентен и стриктно спазва правилата, но не човек, на когото партията гледа като на способен да отключи нова ера в политиката на ХДС след Меркел\", се казва в списание „Щерн“. Един близък съюзник на Меркел, Лашет вероятно не е този, който да я свали, ако партията сметне за необходимо. Изгледи: Колегите от ХДС вероятно ще очакват Лашет да изпълни няколко от своите обещания по време на кампанията в Северен Рейн-Вестфалия, преди да го включат в краткия списък за избор. Разбира се, не се казва, че Меркел скоро ще ходи някъде. Топката е в нейната половина. Но е сигурно, че другите около нея скоро ще започнат да се подготвят да се измъкнат от нея. ", "date": "2017.12.03", "title": "Един от тях вероятно ще седне в стола на Меркел"}
{"url": "http://clubz.bg/61421-gerb_s_pismo_do_gerb_stavame_vse_po_dobri_v_rabotata_si_pylen_tekst", "text": "Ръководството на ГЕРБ поздрави структурите на партията по случай 11-ия рожден ден на ГЕРБ. Специалният поздравителен адрес е подписан от председателя на ГЕРБ Бойко Борисов и от тримата заместник-председатели на партията Цветан Цветанов, Йорданка Фандъкова и Димитър Николов. Ето и пълния текст на поздравителния адрес: Днес ГЕРБ навършва 11 години! Основавайки партията на 3 декември 2006 година, си поставихме за цел да сложим край на безпринципното управление на България. Към онзи ден коалицията, която макар и фактически да присъедини България към Европейския съюз, реално отдалечаваше страната ни от стандартите и ценностите на Европа. За нас европейското семейство не е формалност и участието в него е на първо място основано на правила и доверие. А по онова време доверието към българската държава липсваше – както от страна на европейските ни партньори, така и най-вече от българските граждани. Затова от ГЕРБ поехме отговорността да обединим гражданите в стремежа ни за европейското развитие на България. Тогава взехме решение, което се оказа изключително правилно и ни помага и до днес – да се явяваме самостоятелно на всички избори и винаги да се стремим да управляваме сами. А ако гласовете на гражданите са такива, че се налага да участваме в коалиционно управление, да го правим единствено с партии в център-дясно и след подробно разписано коалиционно споразумение. Това укрепи доверието към нас и хората знаят, че когато управлява ГЕРБ е ясно кой носи отговорността за България. Заради нашата принципност, откритост и отговорност, успявахме да спечелим почти всички избори през последните 11 години. За този период допуснахме само една сериозна загуба, но тя ни отрезви и ни направи по-силни. Освен това ни показа ясно, че тези, заради които влязохме в политиката, не са се променили ни най-малко за последното десетилетие. При ГЕРБ обаче развитието е видимо. Признавахме си грешките винаги, прочиствахме се и продължавахме напред. Благодарение на това ставаме все по-добри в работата си и това се вижда ясно от все по-ускоряващите се темпове на растеж, който е доказателство за добре свършената ни работа. Спрямо годината на учредяването на ГЕРБ, Брутният вътрешен продукт на България вече се удвои. Основната заслуга за това е на ГЕРБ, защото двете тройни коалиции, доминирани от БСП, ни оставяха кризи, растящи дефицити, задълбочаващи се дългове, изхарчен резерв, спрени еврофондове, намалени кредитни рейтинги, икономически спад и международна изолация. Обратно – и при трите си правителства, ГЕРБ носи на България стабилност, балансирани бюджети, намаляване на дълга, увеличаване на фискалния резерв, работещи еврофондове, повишаване на кредитните рейтинги, икономически растеж и уважение сред международните партньори. Откакто гражданите ни повериха управлението на страната, България неизменно е сред лидерите по макроикономически показатели и растеж в Европейския съюз, което ни доближава с бързи темпове към средните стандарти в Европа. Разбира се, всичко това би останало само статистика, ако не беше използвано за повишаване на качеството на живот на хората. Построихме и рехабилитирахме хиляди километри магистрали, пътища и жп-линии. Изградихме стотици пречиствателни станции, водни съоръжения, канализации и депа за отпадъци. Обновихме обществената среда във всички български общини, а столичното метро се превърна в един от най-успешните инфраструктурни проекти в цяла Европа. Подкрепяме бизнеса да създава стотици хиляди работни места. Не се поддадохме нито за момент на изкушението да увеличим данъците. Намалихме в пъти контрабандата и организираната престъпност. Увеличихме многократно инвестициите в здравеопазването и образованието. Утвърдихме устойчив ръст на пенсиите и минималната работна заплата. Във външнополитически план ГЕРБ изгради доверие сред нашите съюзници, въз основа на което България се превърна както в лидер и крепител на стабилността на Балканите, така и във важен фактор при взимането на решения за бъдещето на Европа в Брюксел. Днес, 11 години след началото, продължаваме борбата за европейското развитие на България. Колкото и невероятно да изглежда, близо 11 години след присъединяването ни към Европейския съюз, в България има сили, които искат отново да ни тласнат в други посоки и по други пътища. През последното десетилетие ГЕРБ е единственият гарант, че бъдещето на децата ни ще бъде европейско. И ние ще продължаваме да го отстояваме, независимо какво ще ни струва това. Въпреки всички конспирации и саботажи от страна на опонентите ни, правителството ни ще запази стабилността в държавата. Ще го правим не заради председателството на ЕС, а заради българите. Защото ние обичаме 100% от българския народ и работим за доброто на всички. На всички Вас, които работите активно за каузата на ГЕРБ, пожелаваме търпение, разум и вяра. Помнете, че критериите към нас са по-високи. И обществото, и медиите, и чуждестранните ни партньори очакват от нас да бъдем еталон за морал и професионализъм. Това е високата летва, която сами си поставихме и ще поддържаме и занапред. Така че не се отпускайте и се пазете от всичко порочно, защото грешките няма да се толерират. Бъдете отворени към младите, образованите и трудолюбивите! ГЕРБ е семейство, в което има място за всички, които са добронамерени и работливи. Усилията на всеки се виждат и оценяват. В личен план бъдете здрави и спокойни. България става все по-добро място за живот, където децата ще имат по-добър живот от този на родителите си! 03.12.2017 г. Гр. София", "date": "2017.12.03", "title": "ГЕРБ с писмо до ГЕРБ: Ставаме все по-добри в работата си (ПЪЛЕН ТЕКСТ)"}
{"url": "http://clubz.bg/61414-kakvo_ni_e_donesla_demokraciqta_btr_video", "text": "Б.Т.Р. са сред най-хубавите неща, които ни е донесла демокрацията. Групата е основана 4 години след промените у нас, и ако преди това рокмузиката в България съществуваше като бунт срещу системата, Б.Т.Р. не излизат вече 25 години от рока по чисто естетически причини. А фактът, че продължават да го правят, би могъл да бъде приет като гаранция, че комунистическият демон си стои затворен в миналото.   Своя четвърт век на сцената Б.Т.Р. ще празнуват догодина. Ще го направят с нов албум и с концерт на 29 март 2018-а в зала 1 на НДК. Албумът се нарича „Невидими стени“ и вече е известен първият му сингъл: „Моята сила“. „Това е една от най-дълго записваните ни песни – работим по нея в студио от началото на тази година. Ние винаги си поставяме много високи изисквания към музиката си. От 3-4 мастъра на песента Наско избра това, което е най-близко до нас като звук. Не гоним срокове и решихме, че ще работим по сингъла, докато постигнем желаното звучене“, коментира китаристът на групата Славчо Николов, автор на музиката и текста на „Моята сила“. Видеото към песента е заснето на покрива на СУ „Св. Климент Охридски“. Горе въздушните течения явно се усещат с друга сила и вокалистът така е развял коси, сякаш ще отлети. Снимките, разбира се, приключват благополучно и Наско, и останалите от групата се приземяват без драскотина. Не без „драскотини“ и компромиси обаче са изтеклите години за тази толкова обичана група – впрочем, както и за останалите на българския музикален фронт. Срещите на Б.Т.Р. с публиката напоследък по-често са клубни – а концертът на 29 март ще бъде първата им самостоятелна изява на голяма сцена за последните 3 години. Новият им албумът е 11-ият в дискографията им – с него групата се завръща към твърдия звук. Билетите за концерта в НДК са вече в продажба, на цени от 20 до 60 лева. \n\t .", "date": "2017.12.03", "title": "Какво ни е донесла демокрацията? Б.Т.Р. (ВИДЕО)"}
{"url": "http://clubz.bg/61409-masovata_korupciq_glavna_forma_na_upotreba_na_vlastta", "text": "Проблемът на България вече не е (само и единствено) в това, че се случват лоши, деструктивни, разрушителни и пошли неща. Ние с тях привикнахме. Знаем, че те се случват, че това ни е ежедневието: Никой не се изненадва от тези факти, те са - да го кажа пак и отново - нашето ежедневие; ние наистина привикнахме и свикнахме непрекъснато да се натъкваме на тях.  Според мен проблемът е, че всичките тези лоши, деструктивни, разрушителни и пошли неща, които се случват практически ежедневно и са другото име, другото лице на обществото ни, отбелязват катастрофална тенденция на примитивизиране, опорнографяване, оскотяване и опростачване. И без това ниското им ниво, става още по-низко, те се вършат все по-брутално, все по-нагло, все по-безскрупулно и все по-откровено.  С други думи проблемът не е (само и единствено), че те се случват. Ние със случването им се смирихме. Проблемът е в тенденцията - да се случват, както казах, все по-брутално, все по-нагло, все по-безскрупулно и все по-откровено.  Тази тенденция на тяхното случването е с пъти по-страшна от самото им случване. Защото количествените промени минават в качествени, сиреч в злокачествени, в патологични, в непоправими, в нелечими: То е като пълната порнография в порнографията, наричана български футбол - и преди са бутани отбори, но е правено някак по-фино, с повече финес - днес то се прави до потрес гадно, безпардонно, цинично, мръснишки и цяла футболна България знае, че Цар Футбол е гол, но нищо! Нищо! Няма морал, няма законност, няма съвест, няма разум. А футболът е само огледало на цялата ни действителност. Същите процеси, както казах, протичат и в икономиката, във финансите, в културата, в екологията, в образованието, в здравеопазването. Има назначени победители и останалото е миманс, подробности от пейзажа, дребна риба, подлежаща на изяждане, никому ненужна сволоч, на която може всичко да се отнеме, на която може да се стовари цялата репресия на съд, контролни органи, данъчни институции, служби за сигурност и волнонаемни улични бригади за бързо укротяване на опърничавите; - снижаването на културата в говоренето на властта, в медиите, в отношенията между хората и отношенията между поколенията вътре в семейството (родАта, рода, общността) се изражда в най-безпросветна и най-невъзпитана простотия и простащина, в циничен език и нецензурен речник и расте поколение, което не знае друг език, не познава друг речник, а си мисли, че то така си се говори, то такива са си изразните средства - и през \"оптиката\" на това говорене, през \"призмата\" на тези изразни средства това поколение осмисля начина си на живот, обяснява си действителността, мотивира се за поведение в нея, и е убедено, че такъв и само такъв може да бъде жизненият му хоризонт. Ето именно тази тенденция в случването на лошите, деструктивните, разрушителните и пошлите неща у нас според мен е главният проблем на България. Не толкова самото случване на тези неща, колкото тенденцията в случването им, рязкото падане на нивото, все по-ниско сведената летва, все по-бездарното съдържание на ежедневието ни, все по-безчовечната същност на социалните ни отношения, все по-безсърдечният смисъл на властта - на властта като форма на използване на държавата за нейното, на държавата, деструктуриране и разпадане.  ", "date": "2017.12.03", "title": "Масовата корупция - главна форма на употреба на властта"}
{"url": "http://clubz.bg/61392-ima_ili_nqma_plan_za_300_km_ski_pisti_v_bansko", "text": "Докато правителството обяснява, че няма план за изграждането на нови ски писти в курорта Банско и че ако не се даде зелена светлина за втора кабинка, на концесионер \"Юлен\" АД можело \"да му мине мерака\", оказва се, имало не само желаещ, но и конкретна идея - за 333 км писти и ски пътеки и 113 км лифтови съоражения. Това става ясно от  на концесионера до Министерството на околната среда и водите, изпратено в края на 2014 г. Документът е изплувал покрай делото, което екосдружението \"За да остане природа в България\" води срещу решението на МОСВ новият проект на план за управление на Национален парк \"Пирин\" да не минава през екооценка. Тези планове за \"Банско\" са като призраците - за тях отдавна се говори, но никой не ги беше виждал. Темата е особено актуална, защото преди две седмици  за т.нар. втора кабинка под претекст, че трябва да се разредят опашките от чакащи на сега съществуващите съоражения. Но отказа да разгледа всички останали възможности за разтоварване на лифта.  Властта дава зелена светлина за втори лифт на Банско Димов допълва, че планът ще бъде подложен на екологична оценка и на оценка за съвместимост с НАТУРА 2000, като  Свой конкретен план-концепция \"Юлен\" АД вече е представила на МОСВ. Той  Това е пет пъти повече площ от сега използваната. Всякакво   (чл. 21 от Закона за защитените територии), а  изграждането на ски писти е строеж (чл.12 от Закона за устройство на територията), припомнят от \"За да остане природа\". Доколко намеренията на концесионера са актуални в този им вид предстои да разберем, след като кабинетът одобри проекторешението на Нено Димов. Еколозите се опасяват, че то ще бъде внесено за разглеждане на заседание на МС в разгара на коледните и новогодишните празници, когато общественото внимание в \"успано\". Това обаче може да стане само на 28-и и 29-и, тъй като са единствените работни за държавата дни, или в началото на 2018-а.", "date": "2017.12.03", "title": "Има или няма план за 300 км ски писти в Банско?"}
{"url": "http://clubz.bg/61415-kak_mysk_izlyga_mediite_che_shte_prashta_tesla_do_mars", "text": "Когато си Илон Мъск, светът е склонен да вярва на всяка твоя луда идея. Има и защо - през 2002 г. той обяви, че смята да създаде комерсиална космическа компания и всички го обявиха за луд. 15 години по-късно SpaceX вече има договор за доставки с Международната космическа станция. Нов двигател за ракета на SpaceX избухна Но Илон Мъск може и да се шегува. В петък той обяви, че ракетата Falcon Heavy ще излети през януари от космическия център \"Кенеди\" и същата площадка, от която тръгва Аполо 11. Той дори уточни, че става въпрос за модел първо поколение. И добави, че праща   Falcon Heavy по план ще е най-мощната ракета досега, така че товар от един лек автомобил няма да е проблем за нея. Технологичните сайтове споделиха туитовете с ентусиазъм, като някои дори спекулираха какви са маркетинговите ползи за изпълнителният директор на SpaceX. От The Verge пък спазиха журналистическите стандарти и пратиха имейл на Мъск. В него той потвърждава с думите  Веднага след публикуването на материала обаче геният-бизнесмен признава - ", "date": "2017.12.03", "title": "Как Мъск излъга медиите, че ще праща Tesla до Марс"}
{"url": "http://clubz.bg/61411-debili_myrsha_idioti", "text": "Журналистът и депутат от БСП Тома Томов сравни своя колега и приятел Иво Христов с Петко Славейков и Христо Ботев. Томов, който е и най-възрастният депутат в парламента, припомни стихове на Славейков и Ботев, които според него са сравними с изказването на Христов, че 80% от българите са \"дебилни\". Соцдепутат: Червената армия спаси евреите, а 80% от населението е дебилно Така Томов коментира изказването на Христов. Въпросните цитати са от стихотворението на Славейков \"Не сме народ\" и от стихотворението на Ботев \"В механата\". Все пак Томов изтъкна, че никога не би говорил така. Според него обаче всеки човек, \"дори най-лошият, дори най-малкият има душа, има мисъл\". Според него езикът в парламента е твърде остър. Според него няма как България да е в ЕС и 3 млн. души да живеят отвратително. Той сравни чистката на принцове в Саудитска Арабия с чистките на Сталин, които той провежда над политическите си противници. Томов припомни, че Саудитска Арабия е една от реакционните и най-ужасните страни. Според него инвестиции от тази страна в България няма да има, защото сме малка държава.  Томов коментира и присъствието на Симеон Сакскобургготски в делегацията на Борисов.", "date": "2017.12.03", "title": "Дебили, мърша, идиоти..."}
{"url": "http://clubz.bg/61413-sasht_nqma_da_uchastvat_v_globalnoto_sporazumenie_za_migraciqta", "text": "Президентът на САЩ Доналд Тръмп е решил да оттегли страната от участие в преговорите по приемането на глобален договор, който да подобри международните права за мигрантите и бежанците. Това съобщи снощи постоянното представителство на САЩ в ООН. В документа се напомня, че през септември миналата година Вашингтон е подписал т.нар Нюйоркска декларация, с която всичките 193 страни членки на ООН се съгласяват да одобрят през 2018 г. две глобални споразумения - за управление на миграционните потоци и за мерки спрямо бежанците. В резултат от това, президентът Доналд Тръмп реши, че САЩ трябва да се оттеглят от договора“, се казва в изявлението на американската делегация в ООН.", "date": "2017.12.03", "title": "САЩ няма да участват в Глобалното споразумение за миграцията"}
{"url": "http://clubz.bg/61412-kitaj_obeshta_da_ne_zatvarq_izcqlo_vratite_za_globalniq_internet", "text": "Китай няма да затвори вратите си за глобалния интернет, но кибернетичният суверенитет заема ключово място в позицията на страната за развитието на интернета. Това се казва в обръщение на китайския президент Си Цзинпин към участниците в Световна конференция по управление на интернет, открита днес в китайския град Учжън, в източната провинция Чжъцзян, предаде Ройтерс. В обръщението, прочетено от Хуан Кунмин, ръководител на Отдела за пропаганда на ЦК на Китайската компартия, се заявява, че киберпространството в Китай се развива с висока скорост и вратите на Китай ще се отварят \"все повече и повече\".  Кибернетичен суверенитет означава, че държавата има право да управлява и регулира интернет. Миналата година Пекин затегна регулацията в компютърната мрежа, като задължи доставчиците да съхраняват данни за клиентите си и да цензурират инструментите, с които потребителите могат да пробиват бариерите в мрежата, припомня Ройтерс. А през юни т.г. в Китай влезе в сила закон, който задължава чуждестранните компании, опериращи в страната, да съхраняват данните за местните си контакти и да ги предоставят на контролните органи. \"Гугъл\", \"Фейсбук\", \"Туитър\" и повечето големи западни новинарски сайтове са недостъпни в Китай. Въпреки това организаторите на конференцията са поканили за участие шефове от \"Епъл\", \"Гугъл\", \"Алибаба груп\" \"Тенсънт\" и Байду\", отбеляза Ройтерс.", "date": "2017.12.03", "title": "Китай обеща да не затваря изцяло вратите за глобалния интернет"}
{"url": "http://clubz.bg/61419-majkata_na_zaginal_komandos_moje_da_ostane_na_ulicata", "text": "Ваня Рибчева, майката на загиналия при изпълнение на служебния си дълг командос Емил Шарков, призна пред Нова ТВ, че може да остане на улицата. Рибчева живее във ведомствено жилище на Министерството на отбраната. От няколко дни тече кампания в нейна подкрепа във Фейсбук. Тя организирана от Сдружение \"Боец\". Според инициаторите на кампанията Рибчева е принудена в срок от 30 дни да напусне ведомоственото си жилище. От сдружението призовават да се изпращат sms-и с текст \"Дом за Ваня\" на мобилния телефон на министъра на отбраната Красимир Каракачанов. Вече са внесени официални писма в МО, МВР и Министерски съвет с искане в двуседмичен срок да бъдат уредени документите, с които Рибчева да остане в дома си. В противен случай се подготвят протести пред Министерски съвет.", "date": "2017.12.03", "title": "Майката на загинал командос може да остане на улицата"}
{"url": "http://clubz.bg/61423-blagotvoritelen_bazar_na_mejdunarodniq_jenski_klub_snimki", "text": "Най-мащабното събитие на Международен женски клуб–София – годишният Благотворителен базар – се провежда днес в Интер Експо Център. Благотворителният базар е едно от най-популярните събития в София, което повече от 20 години събира средства и ги дарява за различни каузи в България. Базарът обединява усилията на повече от 50 държави и техните култури, чиято цел е набирането на средства за множество български каузи – здравни, образователни, социални. Участници от десетки страни представят пред посетителите на Базара своите традиции, ръчно изработени сувенири, изкуство, музика и култура и автентичната си национална кухня. Благотворителният базар се реализира с подкрепата на представители на международната общност в България – посланици, представители на дипломатически мисии и техните семейства, компании, както и благодарение на многобройни сърцати доброволци. Стандартните билети са на стойност 4 лв., а тези за студенти и пенсионери – 2 лв. Предлага се и специален дарителски билет (VIP пропуск) на цена от 20 лв., който предоставя достъп до церемонията за откриване на Базара с всички официални гости, както и специални подаръци от Международен женски клуб – София. Както всяка година, така и тази, всички приходи от Базара ще бъдат предоставени за благотворителните инициативи и проекти, които Международният женски клуб – София подкрепя.  ", "date": "2017.12.03", "title": "Благотворителен базар на Международния женски клуб (СНИМКИ)"}
{"url": "http://clubz.bg/61405-shte_stava_vse_po_losho", "text": "Колко дълго ще се преструваме, че президентът Тръмп е напълно рационален? Колко дълго ще пренебрегваме знаците, че той по опасен начин е извън контрол? Поддръжниците на Тръмп се самоуспокояват с идеята, че той е бесен като лисица – така се приема, че всички скандални лъжи, внезапни промени, странни мнения и злонамерени лични нападки се извършват с определена рационална цел. Може би играе пред електората или отвлича вниманието  от непопулярно законодателство, насочено към намаляване на данъците на богатите, или се опитва да накара останалите световни лидери да мислят, че той е откачен и затова трябва да му угаждат. Но какво е доказателството, че той прави сметки? Конгресът може действително да приеме претупан данъчен закон, но няма доказателства, че Тръмп има някаква представа какво пише в него.  Това е неговият първи и единствено важен законодателен принос. Одобрението към него след президентската клетва падна и се задържа около 40  или под 40 на сто от юни насам, според „Галъп“. Той успя да отчужди нашите най-близки съюзници – като дори предизвика необичаен упрек от премиерката на Великобритания Тереза Мей през седицата и създаде вакуум в световното лидерство, който Китай радостно започва да запълва. Към този момент това, което логично трябва да се направи, е да се предложи нова стратегия. Но Тръмп поддържа своя дивашки и непостоянен курс, като че ли не може сам да се удържи. Особено смущаващо е откритието, че Тръмп  продължава да се интересува от параноидни теории на конспирацията. Според „Вашингтон пост“ и „Ню Йорк таймс“ Тръмп продължава да вярва на смешните теории, според които предишният президент Барак Обама не е роден в САЩ и затова не е имал право да е държавен глава на страната. Според вестниците той в частни разговори твърдял, че прословутият запис, в който говори за опипване и сексуален тормоз над жени, е по някакъв начин фалшифициран. Ще си припомните, че рожденото място на Обама е Хавай и това е убедително потвърдено, както и че миналата година Тръмп призна за записа, когато той се появи, и че направи видео обръщение, в което се извини. „Казах го, грешах, извинявам се“, каза тогава кандидат-президентът Тръмп на американската нация. Щеше да е различно, ако Тръмп разпространяваше тези глупости, по някаква причина. Бих се почувствал по-добре, дори и причината да беше морално укорима – да се хареса на расистите, които не могат да приемат легитимността на първия чернокож президент, или да създаде в своите избиратели подозрения във всичко, което виждат и чуват по медиите, за да се доверяват единствено на него.  Но Тръмп е повдигал тези изненадващи теми  в частни разговори с помощниците си, сътрудниците си и действащ американски сенатор – сбирки, на които президентът се предполага, че казва това, в което наистина вярва. Едно е да създаваш въображаеми истории с политически цели – за да се харесаш на предразсъдъците на някаква група избиратели или да дадеш на поддръжниците си основание да извинят лошо поведение. Но това е нещо различно, Тръмп пада в собствения си капан и започва действително да вярва на неща, които преди е съзнавал, че не са верни. Десетилетия наред, докато беше търсещ обществено внимание предприемач и плейбой, който изкачва социалната стълба на Манхатън, методът на Тръмп беше да фабрикува своя собствена реалност. Той дори се обаждаше на светските репортери и се представяше като пиар специалист под името Джон Милър или Джон Барон, за да се самовъзхвалва. Но той все пак прибягваше до този трик с усмивка и намигване, със съзнанието, че всичко е игра. Постепенно той започна да звучи и действа сякаш измислиците му са истина. Едно от първите неща, които направиха впечатление в Тръмп като кандидат-президент, беше неговият маниер на говорене – свободни асоциации, основно, без съществен филтър между ума и устата. Чуйте една от речите му и може да проследите как функционира мозъкът му. В понеделник по време на церемония в Белия дом за награждаване на военни ветерани от племето навахо, служили като шифровачи, той необяснимо се впусна в обиди срещу сенатор Елизабет Уорън, демократка от Масачузетс като я нарече „Покхонтас“. Тя не присъстваше и нямаше нищо общо със събитието. В сряда на партийно събрание в Мисури, посветено на данъчното законодателство, той стигна до репликата как то ще бъде като ракетно гориво за икономиката, направи кратка пауза, и след това повтори своята обида \"rocket man\" към севернокорейския вожд Ким Чен Ун, когото Тръмп след това нарече „болно кутре“. Контролираните от Ким държавни медии наричат Тръмп „стар лунатик“. Никак не успокоително, че съперничещите си и въоръжени с ядрено оръжие лидери говорят на един език. Може би Тръмп е разтърсен от тежките равносметки за сексуален тормоз и нападения. Може би е разтревожен от набиращото скорост разследване на Робърт Мълър. Или може би неговото умствено състояние се влошава. Какъвто и да е проблемът, е сериозен. И ще става още по-лошо.", "date": "2017.12.03", "title": "Ще става все по-лошо"}
{"url": "http://clubz.bg/61422-d_r_jotker_blagodetelqt_na_domakinite", "text": "Пивоварни, луксозни хотели и дори собствена флотилия – това притежава фамилията Йоткер днес, 125 години след забъркването на вълшебната смес, прославила д-р Аугуст Йоткер. Концернът включва над 400 фирми и има 25 хиляди служители по цял свят, но щабът и до днес е в Билефелд – случайно избраният за слагането на началото град във федералната провинция Северен Рейн-Вестфалия. \"Харибо\" - бонбоненият концерн, роден в перално помещение Д-р Аугуст Йоткер е фармацевт по образование и изпълнен с амбицията да постигне нещо голямо – да отвори собствена аптека и да продава в нея продукти, които да му донесат известност и богатство. Първоначалният капитал се набавя покрай сполучливата женитба на пекарския син със заможната Каролине. И започват да търсят аптека за продан – първо в Берлин, където живеят, а когато това се оказва невъзможно, решават да вземат първата попаднала им. Така стигат до Билефелд и главата на семейството се впуска в експериментите си. Нито балсамът срещу лунички, нито тинктурата за брадавици или лепилото за порцелан не водят до жадувания пробив на пазара, докато Йоткер не се заема с разработката на смес, която да гарантира добрия вид и вкус на печивата. Бакпулверът междувременно вече е хит отвъд океана, но той съставя своя версия, която за съвсем кратко време превзема сърцата на германските домакини и печалбата още от самото начало е отлична. Йоткер много добре знае с какво се е захванал и целенасочено популяризира стоката си – по пакетчетата са отпечатани рецепти, за реализацията на които има нужда и от други негови продукти.  Бакпулверът е първи, но изобщо не е последен – подготвяните във фирмата смеси последователно печелят доверието на потребителите. И как не, щом, както гласи рекламата – позволяват на домакините да се справят бляскаво и с най-неочаквано пристигналите гости. Основателят Аугуст Йоткер крои и не по-малко амбициозни планове за бъдещето, което вижда поверено на сина си Рудолф. Но младежът загива по време на Първата световна война във Вердюн, оставяйки бременна съпруга и невръстна дъщеричка. Бащата не успява да се съвземе от удара, две години по-късно умира и той, и на вдовицата му Каролине неизбежно й се налага тя да поеме бизнеса.  АЛДИ – магазините, от които по-евтини няма Следвоенните времена не са най-благоприятните за тази цел – световна икономическа криза и голяма безработица, но г-жа Йоткер не се отказва, нещо повече – полага значителни грижи за персонала и когато, например, разбира, че новата опаковъчна машина би довела до съкращаването на 20 работни места, се отказва от нея. Името Йоткер е живо – на основателите им се ражда внук Рудолф-Аугуст, но докато стане на възраст да се нагърби с фирмените дела, има немалко време. За съпругата и децата на геройски загиналия на фронта грижата има – в съответствие с поетия ангажимент – неговият приятел Рихард Казеловски. И точно той се оказва възлова, макар и съвсем не еднозначна фигура в следващите години: първо се жени за вдовицата, след това постъпва и във фирмата, от която му предоставят дял. Казеловски прави много за развитието на бизнеса, разработва нови идеи за рецепти и купува издателство, чрез което укрепва още повече фирмените позиции. Разполага и с отлични връзки с новите управляващи – не само е член на национал-социалистическата партия, но е и сред приближените на Хитлер. При това не по конюнктурни причини, а по най-дълбоки убеждения. Горд е, че по време на войната има възможността да снабдява армията с прахчетата си и производството продължава да се разраства, не без ангажирането и на военнопленници. Рудолф-Аугуст пък е настанен на спокойно място в щаба на нацистите в Берлин, но по своя воля се записва в армията – предполага, че един ден само офицери ще имат правото да са индустриални босове, а единственият начин да се сдобие с нашивки е този. Към края на войната обаче бляскавите хоризонти пред фирмата са силно покмръкнали - семейство Казеловски и две от трите им деца загиват  при съюзническа бомбардировка на Билефелд през септември 1944, а Рудолф-Аугуст е интерниран заради нацисткото си минало. Все пак само за осем месеца. Завръщането му отваря нова страница в историята на предприятието – фабриката е изцяло обновена, докарани са нови машини за смесване и пълнене, започва и изграждането на втори завод. „Настъпилите времена му подхождат, както и той на тях“, обобщава стечението на обстоятелствата правнукът на основателя Аугуст Йоткер. Годините на оскъдица са отминали и населението е склонно да харчи все повече и повече. В олицетворение на тогавашната модерна домакиня, за която без продуктите на Д-р Йоткер животът изглежда немислим, се превръща рекламното лица госпожа Ренате – симпатична, чевръста и експедитивна, истински модел за останалите. Свидетелството за нейната популярност е не на последно място и в това, че към фабриката е отворен специален офис, в който се събира пощата за г-жа Ренате – десетки писма всеки ден. През това време босът Рудолф-Аугуст купува ли, купува нови и нови фирми, с които разширява концерна. Бакпулверът отдавна е само един от многото продукти, палитрата се разширява с производството на шампанско, бира и други спиртни напитки, а транспортирането се поема от собствена логистика – семейството влиза във владението на 40 товарни кораба. Рудолф-Август купува и банка, а самият той е пример за спестовност, както разказват очевидци. Пушел лула, но понякога посягал и към пурите, чиито отрязани крайчета методично събирал, за да използва след това тютюна за лулата си. „Различните хора предпочитат да харчат за различни неща. Мен ако питате за какво ми харесва да харча – нещата са много малко и дрехите, например, изобщо не са сред тях“, посочва милионерът в едно телевизионно интервю. Все пак имал зимно и лятно порше – купе и кабриолет. А и резиденция в Лонг Айлънд, в която семейството можело да се наслаждава на благосъстоянието си далеч от хорските очи, в обществото на също такива богаташи. Рудолф-Аугуст държи всичко под контрол – включително общо осемте си деца от три брака, и никак не е очарован, когато най-големият му син Аугуст си избира съпруга, която не отговаря на изискванията на свекъра. Престолонаследникът е отлъчен и започва работа като банкер на Уолстрийт, но само за година – баща му има нужда от него и го привиква на свой ред да се заеме с управлението на концерна. Така настъпва ерата на замразените пици, които са най-голямото нововъведение под негово ръководство до степен Д-р Йоткер да заеме водещо място на пазара и в тази сфера. Паралелно броят на фирмите, обхванати от империята, е редуциран – извършва се концентрация в няколко основни сфери. А след Аугуст идва ред на брат му Рихард да оглави бизнеса – човекът, пострадал най-много от принадлежността си към клана Йоткер. Милионерските синове, както е известно, са примамлива плячка за похитителите и с Рихард през 1976 се случва точно това – отвлечен е като студент в Бавария. Освободен е срещу 21 милиона германски марки – тежко ранен, но жив. Година по-късно похитителят е заловен, след като платил с банкнота от откупа, а травмите в крайна сметка не възпират Рихард да се ангажира с делата на фирмата. Днес оборотът на групата Йоткер е над 12 милиарда евро. АЛДИ – магазините, от които по-евтини няма", "date": "2017.12.03", "title": "Д-р Йоткер - благодетелят на домакините"}
{"url": "http://clubz.bg/61424-spored_naukata_ne_biva_nikoga_ama_nikoga_da_sporim_vyv_fejsbuk", "text": "Виждали сте това да се случва десетки, ако не и стотици пъти. Публикувате мнение, несъгласие или линк във Фейсбук. Някой добавя (не)одобрителен коментар за мнението ви, за Вас или и за двете. Други се намесват в спора с техните гледни точки. Страстите се нажежават. Използват се груби думи. Скоро вие и някои от вашите приятели сте въвлечени във виртуална схватка, хвърчат обиди – често пъти между хора, които никога не са се срещали. Оказва се, че има една проста причина да се случва така – ние реагираме много различно на това, което виждаме написано и това, което чуваме казано – дори тези неща да са съвсем същите. Това сочи резултат от интересен нов експеримент, проведен от изследователи от калифорнийския университет Бъркли и от Чикагския университет, пише „Вашингтон поуст“. В проучването 300 участници са чели, гледали и слушали спорове по горещи теми като войната, абортите и кънтри музиката срещу рапа. След това участниците са били интервюирани за реакциите им по отношение на мненията, с които не могат да се съгласят. Общият им отговор вероятно е много познат на всеки, който някога е водил политически спорове: широкото схващане е, че хората, които не са съгласни с нас, са или твърде глупави, или недостатъчно информирани, за да знаят по-добре. Но изследването е показало и още нещо – ясната разлика между онези, които са гледали или слушали някого – и другите, които са чели същите аргументи като текст. Този резултат не бил изненада за поне един от изследователите, който се вдъхновил за експеримента след подобно свое собствено преживяване. „Един от нас прочел във вестник думи на политик, с които не можел да се съгласи – обяснява изследователката Джулиана Шрьодер пред „Вашингтон поуст“. – Следващата седмица той чул точно същите думи от същия политик, но произнесени по радиото. И бил шокиран от това колко различна е реакцията му към чутите думи, в сравнение с времето, когато ги видял във вестника. Прочетен, коментарът му изглеждал скандален, но произнесен на глас му се видял разумен.“ Изследването сочи, че най-добрият начин хора с несъгласия да изгладят различията си или да ги приемат с разбиране, като направят компромиси, се практикува от векове на граждански събрания или на масата за обяд. Но сега, когато толкова голяма част от нашите взаимодействия се развиват в социалните мрежи, чрез чатове, текстови съобщения и имейли, истинските разговори или дискусии стават все по-необичайни. Вероятно не е случайно, че политическото несъгласие и общата язвителност никога не са били по-големи. Руснаците се възползваха от дисхармонията между живото слово и написания текст, като създадоха профили във Фейсбук и Туитър, които увеличиха допълнително вече съществуващата сред американците ожесточеност. Не е чудно, че постигнаха такива успехи. Какво може да се направи? Първо, ако искате вашето политическо мнение или предложение за действие да бъде по-убедително, добре е да направите кратък видеоклип (или да поставите линк към друг такъв), вместо да напишете онова, което трябва да кажете. В същото време всеки път, когато четете нещо написано, което ви изглежда чуждо, си припомняйте, че когато го четете като текст може би това е част от проблема. Ако за вас е много важно да бъдете обективни, опитайте да го прочетете на глас или помолете някой друг да ви го прочете. Накрая, ако вече сте по средата на спор във Фейсбук (или Туитър, или Инстаграм, по имейл), а от другата страна е някой, на когото държите, не продължавайте с коментарите на отговорите и отговорите на коментарите. Вместо това се вижте някъде на кафе и поговорете очи в очи. Или поне се чуйте по телефона. .", "date": "2017.12.03", "title": "Според науката, не бива никога, ама никога да спорим във фейсбук"}
{"url": "http://clubz.bg/61425-trymp_v_630_v_nedelq_ne_sym_iskal_ot_komi_da_spre_razsledvaneto_za_rusiq", "text": "Президентът на САЩ Доналд Тръмп написа туит рано сутринта в неделя, за да каже, че никога не е искал от бившия шеф на ФБР Джеймс Коми да спре да разследва бившия съветник по националната сигурност Майкъл Флин. Флин е първият представител на администрацията на Тръмп, който се е признал за виновен по обвиненията, повдигнати от специалния прокурор Робърт Мълър. Той разследва опитите на Русия да повлияе на изборите на президент на САЩ през 2016 г. Доналд Тръмп уволни изненадващо Коми през май месец 2017 г. - само четири месеца след встъпването в длъжност на новата администрация.     Интересно е, че коментарът на президента в туитър е написан в 6:30 сутринта местно време в неделя. Джеймс Коми бе уволнен едва след 4 години от общо 10-годишния си мандат начело на ФБР. В отговор на изненадващото действие на Тръмп, Коми огласи съдържанието на записките от разговорите му с Тръмп. Сред тях е и разговор, в който уволненият шеф на ФБР твърди, че президентът е искал от него да прекрати федералното разследване срещу бившия съветник по националната сигурност Майкъл Флин. Съветник на Тръмп обвиняем за руската връзка В петък Майкъл Флин призна, че е лъжесвидетелствал пред ФБР за срещата си с тогавашния руски посланик в САЩ Сергей Кисляк. Той стана обвиняем по разследването за руската намеса, наред с бившия шеф на кампанията на Тръмп Пол Манафорт и негов помощник. Пред ФБР Флин е заявил, че на 29 декември 2016 г. не е говорил с Кисляк относно наложените санкции от страна на САЩ. Той съзнателно е лъжесвидетелствал пред властите. През февруари Флин беше принуден да подаде оставка след като бе уличен в нерегламентирани контакти с посланика. След признанието на бившия съветник по националната сигурност Майкъл Флин в аферата за предполагаемите връзки с Русия, зетят на американския президент Джаред Къшнър попада под силен натиск. Руската афера: все по-близо до Тръмп  Според информации в медиите, Къшнър е наредил на Флин да установи контакти с официални руски представители. Телевизия NBC се позовава на две доверени лица, чийто имена не се съобщават. \"Вашингтон поуст\" и сайтът BuzzFeed също сочат Къшнър за човека от преходния екип на Тръмп, който е подтикнал Флин да установи контакти с тогавашния руски посланик във Вашингтон Сергей Кисляк.  Къшнър е един от най–доверените хора на Доналд Тръмп. Ако наистина се докаже, че именно той е наредил на Флин да разговаря с Москва, т.нар. „руска афера” ще се озове вече в непосредственото обкръжение на президента. Руската афера: все по-близо до Тръмп ", "date": "2017.12.03", "title": "Тръмп в 6:30 в неделя: Не съм искал от Коми да спре разследването за Русия"}
{"url": "http://clubz.bg/61427-zashto_ombudsmanyt_maq_manolova_ticha_s_ranica_snimki", "text": "Омбудсманът Мая Манолова се включи в инициативата \"На чужд гръб и 10 ученически раници са малко\", чиято цел е намаляването на тежестта на ученическите раници. Участниците предизвикаха внимание върху проблема, като организираха надбягване с ученически раници за възрастни в София. Тя предизвика отговорните институции да прекарат един ден с един шестокласник, с неговата раница и с неговата учебна програма. Лошото време в столицата не попречи на участниците да проведат надбягването. Освен в София инициативата се проведе в Пловдив, Варна, Бургас и Видин.  ", "date": "2017.12.03", "title": "Защо омбудсманът Мая Манолова тича с раница? (СНИМКИ)"}
{"url": "http://clubz.bg/61426-karakachanov_carskite_imoti_sa_dyrjavni_simeon_samo_da_gi_polzva", "text": "ВМРО ще иска свикване на съвета на управляващата коалиция по казуса с т. нар. царски имоти. Това заяви пред БНР вицепремиерът Красимир Каракачанов, който е и лидер на ВМРО. Според него едно от възможните решеня за този казус е царското семейство да ползва имотите, но те да останат държавна собственост. Така бил решен този казус в Гърция и Сърбия. Раздор в управлението заради царските имоти Той припомни, че в момента има мораториум върху разпореждането с имотите. Каракачанов изтъкна, че за три от тях има решения на съда на три инстанции, че те са държавна собственост. Темата за царските имоти се актуализира, след като се разбра, че регионалното министерство е предложило отлагане на две дела - за \"Врана\" и за \"Царска Бистрица\", с цел постигане на споразумение. По първия казус все още няма произнасяне на първа инстанция, но по втория държавата е спечелила делото на втора инстанция. Един от вариантите за решаване на въпроса е изготвяне на специален закон за царските имоти. Появиха се и опасения, че Симеон ще осъди България в Европейския съд по правата на човека в Страсбург. Делото там обаче е заради морататориума, наложен върху царските имоти по време на първия кабинет на Бойко Борисов. Досега държавата е спечелила на три инстанции делото за \"Кричим\". Това бе единственият дворец, чието връщане бе отказано на Симеон Сакскобургготски. На три инстанции са спечелени и делата за \"Ситняково\" и \"Саръгьол\". На две инстанции, освен делото за \"Царска Бистрица\", е спечелено и делото за бившето стопанство на УБО край Врана. Каракачанов коментира и присъствието на Симеон в делегацията начело с премиера Бойко Борисов в Саудитска Арабия. Той отрече твърденията, че ролята на Сакскобургготски в политическия живот се засилва. Каракачанов заяви, че няма причина да се бави ратифицирането на договора с Македония от Народното събрание и това предстои.", "date": "2017.12.03", "title": "Каракачанов: Царските имоти са държавни, Симеон само да ги ползва"}
{"url": "http://clubz.bg/61418-kogato_mocart_i_metalika_se_sreshtnat", "text": "Циниците казват, че музиката е просто математика с други средства. 5+3 винаги ще е 8 (или една октава), а вечната последователност от   ще надживее и хлебарките... Може би по-вярно е да се каже, че един  - във всеки жанр, стил, темпо и тоналност. Щурите хървати от 2 Cellos са за трети пореден път у нас утре в Арена \"Армеец\", а ако случайно има някаква вероятност да не се те чули за тях - славата им се изстреля чак до дует с дрезгавия \"Армагедонец\" Стивън Тайлър. Но лесно може да ги гледате и със Стив Вай... Като заговорихме за чело (и за \"Металика\"), не може да не отдадем заслуженото на първопроходците \"Апоколиптика\". И те идваха в България достатъчен брой пъти... А сега си освободете едни 8 мин. за този фантастичен Orion: Също така музикалните циници биха казали, че   е нещо, което възниква още през 1960-те. А помните ли формираните през 1986 г. Urban Dance Squad? Макар и останали с далеч по-скромна слава, те прокарват пътя пред \"Ред Хот Чили Пепърс\" и \"Фейт Ноу Мор\". В \"кросоувър\" грехове обявяват още Пат Буун. Кросоувър са \"Бонд\", Ванеса Мей... кросоувър бяха и великите Трима тенори. Кросоувър са Limp Bizkit. Джаз и метъл - колко му трябва на човек, който обича \"Фейт Ноу Мор\": Най-лесно е и да се сетим за цялата вълна от скандинавски банди - готик, симфоник и т.н. новопокръстени стилове, която вълна... ами просто би умряла от глад, ако \"преградите\" не бяха така лесни за бутане на днешно време. После вкарвате оперната певица да си напудри носа в гримьорната, добавяте гайда за малко етно с неизяснен точно произход и вижте какво става... Оттук до Моцарт и метъла е само една стъпка. А ако ви досадихме с дългокоси киселяци, изплакнете око с Камий и Кенърли:  ", "date": "2017.12.03", "title": "Когато Моцарт и \"Металика\" се срещнат"}
{"url": "http://clubz.bg/61428-sekretniqt_doklad_na_ban_aec_%E2%80%9Ebelene%E2%80%9C_ne_trqbva_da_se_realizira", "text": "Предварителният доклад на БАН по съвместния проект с Българския енергиен холдинг „Изготвяне на Национална стратегия в областта на енергетиката (с фокус върху електроенергетиката)” официално е секретен и правителството представи на обществеността само резюме от 9 страници. Теменужка Петкова цитира БАН: Има възможност да се построи АЕЦ \"Белене\" Документът обаче „изтече“ чрез платформата за анонимно споделяне на файлове   на сайта „ “. Предварителният доклад разглежда вероятните варианти и завършва еднозначно: Предварителният доклад е бил представен на БЕХ на 15 септември. След това обаче основният извод изчезва от резюмето и пред публиката е представен вариант, който допуска проектът за АЕЦ „Белене“ да е жизнеспособен при условия: „таван на разходите от 10.5 млрд. евро, ниска лихва и участие на държавата\". Планът на ГЕРБ и БСП за АЕЦ „Белене” Икономистите на БАН разглеждат 6 варианта на участие в капитала на проектната компания за изграждане на централата и финансиране на проекта, 5 варианта на прогнозни цени на вътрешния и регионалния пазар, където централата може да продава произведената от нея електрическа енергия, и 2 варианта на натоварване на мощностите. \"Кръстосването“ на всички тези варианти води до общо 90 комбинации. Документа  . А това е заключението на предварителния доклад: Планът на ГЕРБ и БСП за АЕЦ „Белене”", "date": "2017.12.03", "title": "Секретният доклад на БАН: АЕЦ „Белене“ не трябва да се реализира"}
