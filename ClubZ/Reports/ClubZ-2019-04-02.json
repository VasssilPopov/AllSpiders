{"url": "http://clubz.bg/81352-neporochnite_momi_izlojba_v_sharjove_i_strofi", "text": "Екипът на \"Прас-Прес\", издание за сатира, шаржове и политически карикатури, откри поредна изложба. Художниците Алла и Чавдар Георгиеви, Христо Комарницки и Чавдар Николов, съпроводени от зашеметяващи строфи на Иво Балев, представиха \"Непорочните моми\". Откриването беше във вторник вечер в галерия-книжарница „София-Прес“, която се намира на ул. Славянска 29.  Разбира се, поканата за изложбата е сериозна:      ", "date": "2019.04.02", "title": "\"Непорочните моми\" - изложба в шаржове и строфи"}
{"url": "http://clubz.bg/81349-osman_oktaj_borisov_trqbva_da_kontrolira_cvetanov", "text": "Бившият зам.-шеф на ДПС Осман Октай коментира в предаването \"Денят с Веселин Дремджиев\" скандала с апартаментите на властта. Според него Бойко Борисов би трябвало да може да контролира Цветан Цветанов и не трябва да го прави партиен вожд. Той даде оценка и на резултатите от местните избори в Турция, на които управляващата партия на Реджеп Ердоган загуби големите градове, сред които Анкара и Истанбил. Октай цитира гражданин на Анкара, който коментирал: Октай изтъкна, че Турция, от светска държава, е станала диктаторска, управлява се еднолично и с полицейщина. Според него Ердоган употребява Бойко Борисов уж заради заплахата България да не бъде залята от бежанци, които всъщносто искат да ни заобиколят. Той припомни, че в закона за вероизповеданията е била оставена възможността за финансиране от чужди държави. Според Октай при последното си посещение у нас главният прокурор на Турция е пристигнал със списък на 40 до 80 турски и българкси граждани, които са били преподаватели в двата колежа на Фуат Гювен и е искал тяхната екстрадация. Той смята, че последната акция срещу \"Кинтекс\" също е свързана с това посещение. Според Октай това се дължи на \"зависимости на наши управляващи от външни сили заради корупционни сделки\".    ", "date": "2019.04.02", "title": "Осман Октай: Борисов трябва да контролира Цветанов"}
{"url": "http://clubz.bg/81351-partiqta_na_erdogan_oficialno_poiska_kasirane_na_izbornite_rezultati", "text": "Турската управляваща „Партия на справедливостта и развитието“ (ПСР) във вторник официално оспори резултатите от местните избори в 39 района на Истанбул, пише електронното издание на турския \n\tежедневник Sabah, съобщи \"Фокус\". Партията на президента Реджеп Ердоган оспорва резултатите и във всички 25 района на столицата Анкара, като се позовава на нередности в 3217 бюлетини. \"Открихме значителни несъответствия между табличните резултати с мокри подписи и печати - което показва първия запис за гласуването - окончателния запис и общия брой гласове, подадени до Върховната избирателна комисия“, заяви Байрам Шеночак, провинциалният ръководител на ПСР в Истанбул пред репортери. Той поясни, че са открили \"нагласяния и нередности, които нарушават законодателството и атмосферата на честни избори още от самото начало на изборния процес“. По-късно във вторник местните изборни съвети в кварталите Бейкоз, Фатих и Чекмекьой постановиха повторно преброяване на невалидните гласове, докато подобно искане бе отказано в Бейоглу. Девлет Бахчели, председател на Партията на националистическото движение (ПНД), който се съюзи с ПСР в „Народния съюз“, заяви във вторник, че обжалването на резултатите от изборите е законно право, добавяйки, че резултатите трябва да бъдат внимателно разгледани. „Ако има нередности ... е абсолютно необходимо да ги поправим и компенсираме“, каза той, като добави, че ПНД следи отблизо процеса и смята, че ЦИК ще осигури справедливост. Той изрази недоволството си от неофициалните резултати в столицата Анкара, където въпреки че Народният съюз получава мнозинство в районните съвети, опозиционният кандидат на „Националния алианс“ Мансур Яваш спечели вота за градското събрание. Той каза, че същият „дисбаланс“ се е случил в Истанбул, където основният опозиционен кандидат на Републиканската народна партия (РНП) Екрем Имамоглу изглежда има надмощие. Партията на президента Ердоган печели в 15 големи общини, като според неофициални резултати кандидатите на ПСР печелят още 24 града. Но загуби в Истанбул с 23 хиляди гласа, като нейният кандидат, бившият премиер Бинали Йълдъръм, остана втори след Екрем Имамоглучовека от „Националния алианс“. Според ПСР има почти 300 хиляди недействителни гласа в Истанбул. Ердоган губи и столицата Анкара, където кандидатът на РНП Мансур Яваш печели изборите с 50,9% срещу 47,1% за Мехмет Южасеки (ПСР). Управляващите твърдят, че там имало нередности и невалидни гласове в повечето от 12 158 избирателни секции в столицата. \n\t ", "date": "2019.04.02", "title": "Партията на Ердоган официално поиска касиране на изборните резултати"}
{"url": "http://clubz.bg/81344-dve_jeni_obvinqvat_bajdyn_v_otyrkane_na_nosove_podushvane_na_kosa_i_celuvka_po_kosata", "text": "Втора жена обвини бившия вицепрезидент на САЩ Джо Байдън в непристойно опипване. Ейми Лапос твърди, че той хванал лицето ѝ с двете си ръце и потъркал носа си в нея. Това се случило преди 10 години. По-рано друга жена - Луси Флорес обяви, че Байдън я целунал по главата по тила по време на предизборно събитие, съобщава Би Би Си. Вицепрезидентът на Барак Обама с два мандата в Белия дом - между 2009 и 2017 г. обаче отрече тези обвинения като каза, че не вярва някога да се е държал неподходящо. Бившият сенатор от Делауер се смята за най-сериозния претендент да бъде кандидат на Демократическата партия за президент на следващите избори. 43-годишната Лапос е бивша сътрудничка на конгресмен демократ. Според нея Байдън я пипнал без нейно съгласие по време на събиране на средства за кампания в частна къща в Хартфорд, Кънектикът през 2009 г. Тя твърди пред  , че тогавашният вицепрезидент влязал в кухнята да благодари на сътрудниците, след което хванал с двете си ръце лицето на Лапос и потъркал нос в нейния. \"Непотърсената близост не е ОК. Да се приемат жените за предмети не е добре\", каза тя. Другата обвинителка на Байдън Луси Флорес водила кампанията си като вицегубернатор на Невада през 2014 г., а тогавашният вицепрезидент дошъл да я подкрепи. Докато тя се подготвяла да излезе на сцената, той хванал раменете ѝ с две ръце както бил застанал зад гърба ѝ, помирисал косата ѝ и след това ѝ лепнал \"дълга целувка в задната част на главата ѝ\". Помолен да коментира новите обвинения, говорител на Байдън насочи репортерите към по-ранно изявление на вицепрезидента от неделя. Байдън подчертаваше, че през дългогодишното си участие в политически надпревари и в обществения живот се е ръкувал и е прегърнал безброй хора, за да изрази привързаност и подкрепа и да предложи утеха. \"Нито веднъж, никога, не съм смятал, че действам неподобаващо\", уверяваше той, но добавяше, че е готов да изслуша с уважение всички твърдения за противното. \"Никога не съм имал подобно намерение\", добавяше Байдън, който не си спомня случая през 2014 година. В понеделник говорител на Байдън нападна \"десни тролове\", че разпространяват безобидни снимки на политика демократ с жени като доказателство за неприлично опипване. Много от кандидатите за номинация на Демократическата партия за президент през 2020 г. подкрепиха Флорес. Сенатор Елизабет Уорън коментира, че Байдън \"трябва да даде отговори\". А сенатор Ейми Клобучър смята, че в политиката хората повдигат проблеми, които трябва да бъдат разгледани. Но бивша сътрудничка на предишния вицепрезидент го защити. Синтия Хоган разказа пред \"Ню Йорк таймс\", че Байдън \"се отнасяше към нас с уважение и настояваше и другите да постъпват по този начин\".", "date": "2019.04.02", "title": "Две жени обвиняват Байдън: в отъркане на носове, подушване на коса и целувка по косата"}
{"url": "http://clubz.bg/81343-omajvat_izbiratelq_s_mechti_za_evropejskata_prokuratura", "text": "За дълбоко съжаление на цялата прогресивна общественост днешната   идва не от друг, а от водача на листата на \"Демократична България\" Радан Кънев.     По повод на споровете около  , Кънев написа в профила си във Фейсбук: Напълно изключвам уважаваният столичен адвокат и опитен политик Кънев да не знае какви са правомощията на  . Тя трябва да преследва посегателствата върху финансовите интереси на Европейския съюз. Колкото и смущаващо да изглеждат разкритията за терасата на г-н Георгиев, тя не представлява европейски интерес, освен ако не е построена със средства от бюджета на ЕС. Поне засега няма такива сведения. Господин Кънев знае много добре, че ЕС не създава своя прокуратура, за да замести тя прокуратурите на държавите членки. \"Европейското правосъдие\" е федералистка мечта, за чието осъществяване най-вероятно ще трябва нов договор на ЕС, с който държавите членки да предадат суверенитета си в тази област на съюза. Г-н Кънев отлично знае колко далече е днешна Европа от необходимото единодушие за такава стъпка. Европа изглежда десетилетия далече от такъв консенсус не само политически, а и мирогледно. Водачът на листата на \"Демократична България\" се е поддал на общата популистка мода и обещава на изгладнелия за справедливост избирател да му донесе от Европа, нещо, дето трудно са намира в България. Обещава да построи мост там, където няма река. Европа няма прокуратура и правосъдие за износ. Все още държавите членки трябва да си ги правят сами. Освен това, от 1 януари 2007 година Европа не е място, където българите “емигрират”, а техен дом, където те имат свобода на движение и установяване. От 1 януари 2014 г. българите имат свободен достъп до целия пазар на труда в ЕС. В неговите рамки те повече не могат да бъдат емигарнти, или имигранти, а навсякъде са европейски граждани. Ако предпочитате технократския език – мобилна работна сила. За съжаление, това е поредната неумела популистка стъпка на \"Демократична България\" в последните дни. Предишната беше да се поклони на   на тираджиите и заради тях  . Да изтрезнеем от пиянството “пакет Мобилност” Тези протести не отразяват нищо извън успеха на ограничена група камионо-собственици и коалиция от политици-опортюнисти от всички цветове да експлоатират масовата неинформираност, за да представят един ограничен бизнес интерес като национален. С отстраняването на Малинов \"Демократична България\" се присъедини към транспортно-патриотичната коалиция. Настоява обаче, че е алтернатива на всички останали в нея. В случая - не се вижда с какво. Ако иска да е достойна за името си, \"Демократична България\" би трябвало да защитава пакета \"Макрон\", защото той означава налагане на европейски суверенитет там, където сега има национални феодални порядки. Волю или неволю, г-н Кънев се поддава и на изкушението (чиято жертва става непрекъснато и ГЕРБ) да опровергава всичко лошо, което напишат за него. Ето поредната  .     Те ще имат обратен на търсения ефект - защото повтарят злословия, които мнозина не са прочели и дават повод на троловете да ги повтарят. Опровергаващият играе играта на опровергавания. На всичко отгоре, той подчертава, че става дума за \"стари компромати\". Т.е. напомня ги на публиката, ако тя случайно ги е забравила. Целта на трола не е да каже истина, а да създаде повод лъжата да се повтаря и обсъжда колкото може повече и по-широко. Голяма част от източниците на компромати са такива, че почти никой не би им обърнал внимание, ако засегнатите не реагираха толкова панически и болезнено. Не забелязвам \"Демократична България\" да бъде активна в комуникацията си. Ако съдим по профила на г-н Кънев, тя е по-скоро реактивна. Собствените й послания ги няма. Преобладават отговорите на чуждите. По този начин \"Демократична България\" изоставя намерението си да внесе в предизборната кампания истински европейски дебат. Тя участва наравно с другите партии в помяната му с  . По този начин претенцията й да бъде различна се изпразва от съдържание.     А най-лошото е, че подобно на политическите сили, за чието отрицание се представя, \"Демократична България\" вече също обраства със своя армия от тролове в социалните мрежи, които и придават талибанско звучене и отблъсват от нея потенциалните й избиратели.", "date": "2019.04.02", "title": "Омайват избирателя с мечти за европейската прокуратура"}
{"url": "http://clubz.bg/81346-andi_myri_veche_trenira", "text": "Анди Мъри хвана ракетата малко повече от две месеца, след като претърпя операция за подмяна на тазобедрена става. Това личи от пост и видео, публикувани от шотландеца в Инстаграм. Анди Мъри вече е с метална става (СНИМКИ)  е написал бившият №1 в света, чийто болки и воля за игра и победа трогнаха спортния свят по време на Откритото първенство на Австралия през януари. Оттогава Анди не е излизал на корта. Интервенцията му премина на 28 януари в Лондон. В Мелбърн олимпийският шампион допусна, че това може и да последният му турнир. Все пак той показа, че е готов да направи един последен опит за завръщане, след като от години има проблеми със ставата. На зеления континент отпадна от Роберто Баутиста Агут след пет сета. Големите в тениса свалят шапка на Мъри На видеото се вижда, че Мъри играе в малка заградена площадка и то срещу стена. Според британската преса той ще започне тренировки на пълна пара и корт с нормални размери в края на май. Ако всичко върви по план Анди ще може да участва на \"Уимбълдън\". Той планира да игра в турнир преди това. Големите в тениса свалят шапка на Мъри", "date": "2019.04.02", "title": "Анди Мъри вече тренира"}
{"url": "http://clubz.bg/81342-berlin_nastoq_zelenski_da_utochni_programata_si_predi_balotaja_v_ukrajna", "text": "Народните представители на Християндемократичния съюз (ХДС) и на Християнсоциалния съюз (ХСС) в Бундестага призоваха водещия кандидат на първия тур на изборите в Украйна Володимир Зеленски да уточни политическите си позиции и да представи екипа, с който смята да работи, предаде ТАСС, цитирана от БТА. Запознайте се с Володимир Зеленски Според Вадефул това ще бъде  . Западни медии за Украйна: Смайваща победа на нетрадиционен кандидат-президент Давид Вадефул отбеляза, че високият процент на гласували за Зеленски показва спад на доверието в политическия елит и разочарование от реформите на президента Петро Порошенко. Разочарованата бивша премиерка на Украйна заяви, че не подкрепя нито Порошенко, нито Зеленски на предстоящия балотаж. Западни медии за Украйна: Смайваща победа на нетрадиционен кандидат-президент", "date": "2019.04.02", "title": "Берлин настоя Зеленски да уточни програмата си преди балотажа в Украйна"}
{"url": "http://clubz.bg/81340-porajenieto_na_erdogan_%E2%80%93_kraqt_na_edin_mit", "text": "Поражението на Ердоган на местните избори – краят на един мит. Президентът съсипа Турция политически и икономически. При местните избори той за пръв път беше наказан. Настъпва ли обрат? Това пише в свой   От 2016 г. той е кореспондент на реномираното германско списание за политика, икономика и култура в Истанбул. В ранната утрин на понеделник турският президент Реджеп Тайип Ердоган беше отново там, където е винаги след избори. На балкона на централата на Партията на справедливостта и развитието в Анкара. През последните години му стана навик оттам да говори пред привържениците си. Но в тази понеделнишка утрин беше по-различно. За пръв път от 2001 г., от основаването на ПРС, Ердоган нямаше повод да тържествува. Вместо това трябваше да обясни поражението си. Самият той първо не искаше да го възприеме за истина. Обърна внимание върху градовете и общините, които по време на местните избори, проведени на 31 март, партията му е превзела. Наблегна на това, че е спечелил победа с почти 52 на сто. Това обаче е вярно, само ако се прибавят 7-те процента, завоювани от партньора му – дясноекстремистката партия MHP. Реториката на Ердоган не може да въведе в заблуда. За него изборният резултат е разочарование и дори нещо повече – провал. ПРС губи най-малко четири, най-вероятно дори пет от шестте големи градове в страната. Това са столицата Анкара, където в миналото тази партия и нейните предшественички управляваха от 90-те години на миналия век. По-малко изненадващо е, че губи Измир. Губи също Анталия, но най-вероятно и Истанбул. Там все още няма оповестен окончателен изборен резултат. Сава дума за разлика от няколкохиляди гласа в многомилионната метрополия. Междувременно и избирателната комисия обяви преднина за Екрем Имамоглу, водещ листата на Републиканската народна партия (CHP). Шамар за Ердоган Истанбул е нещо повече от един град. Населението е поне 15 милиона, близо една пета от това на цялата страна. Метрополията не е опозиционен анклав, както понякога я представят в Европа. Тя представя картината на цяла Турция. Възходът на Ердоган започна като кмет на Истанбул. По време на предизборната битка той заяви: Сега може да се окаже, че точно неговият роден град му е нанесъл най-голямото поражение в кариерата му. Отдавна Ердоган не управлява успешно Турция. Той съсипа демокрацията, погази правовата държава, отмени свободата на пресата. Непримиримият му стил на управление разцепи страната на два лагера. Накрая се стигна до срив и в икономиката. Безработица, инфлация, дългове са толкова високи, както от години не е било. Сега и късметът по време на избори загърби Ердоган, на които досега неизменно можеше да се осланя. Така обаче турският президент няма незабавно да загуби властта си. Той продължава да контролира почти всички държавни институции. А следващите президентски избори ще се проведат през 2023 г. Ердоган губи Истанбул, ще обжалва изборната загуба в Анкара Но с опозиционни политици в най-големите общини в страната за Ердоган управлението ще стане значително по-неуютно. Той може вече да не е в сътояние да облагодетелства свои галеници с поръчки и привилегии. Същевременно вътрешнопартийни конкуренти, като бившият премиер Ахмет Давутоглу, могат да се почувстват окуражени, дори е възможно да основат своя партия. От този понеделник митът Ердоган е история. Ердоган губи Истанбул, ще обжалва изборната загуба в Анкара", "date": "2019.04.02", "title": "Поражението на Ердоган – краят на един мит"}
{"url": "http://clubz.bg/81341-cska_e_v_po_dobra_forma_ot_levski_no_ne_znachi_che_e_po_dobyr", "text": "Треньорите на \"Лудогорец\" и ЦСКА-София - Стойчо Стоев и Любослав Пенев, дадоха пресконференции преди утрешния четвъртфинал за Купата на България от 18:30 часа на стадиона в Разград. В събота двата тима ще се противопоставят на същата арена и в шампионата. Николай Йорданов ще съдийства \"Лудогорец\" - ЦСКА-София Любослав Пенев също беше обран в изказването си. На въпрос за съдията на утрешния мач Николай Йорданов, той определи назначението му като   Каза още, че Йорданов вече е ръководил един мач на отбора му тази пролет и се е справил. Пенев се надява да стане така и в сряда, срещата да премине нормално и всичко да се реши честно и само на терена. ЦСКА-София застига \"Лудогорец\" преди прекия сблъсък ЦСКА-София застига \"Лудогорец\" преди прекия сблъсък", "date": "2019.04.02", "title": "\"ЦСКА е в по-добра форма от \"Левски\", но не значи, че е по-добър\""}
{"url": "http://clubz.bg/81347-tyrgovci_ot_grafa_s_delo_za_spravedlivo_obezshtetenie_sreshtu_obshtinata", "text": "Граждани и собственици на търговски обекти на ул. „Граф Игнатиев“ в София завеждат колективен иск към Столична община заради дългия ремонт на улицата и претърпените щети. Информацията съобщи БНР. Според адвокат Ивана Мурджева колективните искове са много по-полезни от индивидуалните такива. Тя казва пред медията, че основното, на което е базиран искът, е  . Тя подчерта, че не оспорват необходимостта от подобряване на градската среда: Безлихвеният заем за ремонта по \"Графа\" бил фалшива новина Диана Дамянова, която има магазин на ул. „Граф Игнатиев“, посочва, че   Над 70% от магазините са затворили заради ремонта, а тези, които работят в момента, са с нови наематели. Зам.-кметът по финансите и транспорта в Столична община Дончо Барбалов заяви, че искът е за сериозна сума, която по думите му няма как да бъде платена с еднолично решение, на който и да е в общината: Мурджева подчерта, че собствениците на магазини не са искали да съдят общината, а да се споразумеят. ", "date": "2019.04.02", "title": "Търговци от \"Графа\" с дело за \"справедливо обезщетение\" срещу общината"}
{"url": "http://clubz.bg/81338-inspektoratyt_onevini_lozan_panov", "text": "Инспекторатът към Висшия съдебен съвет e приключил своята проверка по реда на Глава IX, Раздел 1б от ЗСВ по отношение  , съобщиха от контролния орган на съдебната власт. Тя бе започната въз основа на решение на съдийската колегия на ВСС, прието на 14 декември 2018 г., поясняват оттам. Пробив: дадоха Лозан Панов на Инспектората Двата цитирани текста от Закона за съдебната власт касаят  и \"  и т.н. Апелативните съдии попитаха ВСС - редно ли е Лозан Панов да прави така Панов бе даден на Инспектората с уникални мотиви от Съдийската колегия - за това, че прати проверка на Апелативния специализиран наказателен съд - нещо, което е в законовите правомощия на председателя на ВКС. Лозан Панов прати във ВАС отказа да образуват дисциплинарка на съдийски шеф Единадесет съдии написаха писмо до съвета да питат дали Панов не опитва да им влияе, назначавайки проверка, докато АСНС умуваше върху мерките за неотклонение на Десислава Иванчева и Биляна Петрова. Първо ВСС им върна писмото с въпрос - те да кажат чувстват ли се повлияни? На това съдиите отговориха, че не били повлияни, но въпреки това съдийската колегия даде Панов на Инспектората със знаменателната реплика на представляващия Боян Магдалинчев:  Лозан Панов: Стряскам се при мисълта, че е възможно всичко да има един пулт на управление При дискусиите на 14 декември м.г. показателно политическите представители в съвета Драгомир Кояджиков (БСП), Вероника Имова (ГЕРБ) и Боян Магдалинчев (ГЕРБ) бяха единодушни, че Панов неправомерно е въздействал върху съдиите, пращайки им проверка. На обратното мнение бе цялата съдийска квота – като всички питаха например по каква процедура ВСС обсъжда заповед на председателя на ВКС. B cъщoтo вpeмe, както припомня \"Де факто\", в Cъдийcĸaтa ĸoлeгия нe ce paзвълнyвaxa oт дpyг фaĸт – чe в пиcмo дo пpeдceдaтeля нa aпeлaтивния cпeцcъд Гeopги Ушeв oтгoвopни oбвинитeли гo бяxa пpиĸaнили дa нe дaвa ниĸaĸви мaтepиaли нa пpoвepявaщитe oт BKC, т.e. дa нe cпaзи зaĸoнa. A пpoĸypopcĸaтa ĸoлeгия, ceзиpaнa oт Πaнoв по повода, нe oтĸpи нищo пpитecнитeлнo в тeзи дeйcтвия. Cъдийcĸaтa ĸoлeгия пъĸ oтĸaзa дa oбpaзyвa диcциплинapнo дeлo cpeщy caмия Ушeв, зaдeтo бe xoдил в ĸaбинeтa нa пocтaнoвилия „дoмaшeн apecт“ зa Ивaнчeвa и Πeтpoвa cъдия Ивo Xинoв, зa дa ocигypи мълниeнocнo пpидвижвaнe нa дeлoтo дo гopнaтa инcтaнция. Инcпeĸтopaтът cъщo нe пpoвepи тeзи дeйcтвия нa Гeopги Ушeв. \"Да го кажем в прав текст - предстои отстраняването на Лозан Панов\" Така срещу Панов засега остават текуща дaнъчнa peвизия нa HAΠ пo твъpдeния зa нeдeĸлapиpaни oт нeгo, нo дeĸлapиpaни и пpaтeни oт нeгoви близĸи, пpиxoди oт нaeми. Ha тaзи бaзa в KΠKOHΠИ cъщo имa няĸaĸвo пpoизвoдcтвo cpeщy пpeдceдaтeля нa BKC,  Финално: Лозан Панов глобен с 1000 лв. за неподадена декларация Πaнoв oĸoнчaтeлнo бe пpизнaт зa нapyшитeл oт cтoличиня aдминиcтpaтивeн cъд, зaщoтo пpeз 2017 г. e пoдaл имoтнaтa cи дeĸлapaция caмo пpeд Инcпeĸтopaтa и нe я e дyблиpaл и пpeд Cмeтнaтa пaлaтa, чиeтo звeнo впocлeдcтвиe ce вля в KΠKOHΠИ. Апелативните съдии попитаха ВСС - редно ли е Лозан Панов да прави така Лозан Панов прати във ВАС отказа да образуват дисциплинарка на съдийски шеф Лозан Панов: Стряскам се при мисълта, че е възможно всичко да има един пулт на управление \"Да го кажем в прав текст - предстои отстраняването на Лозан Панов\" Финално: Лозан Панов глобен с 1000 лв. за неподадена декларация", "date": "2019.04.02", "title": "Инспекторатът оневини Лозан Панов"}
{"url": "http://clubz.bg/81350-inter_prekrati_izgnanieto_na_svoq_kapitan", "text": "Голямата звезда на \"Интер\" Мауро Икарди се завръща в игра за тима и ще започне като титуляр още утре (сряда) в мача с \"Дженоа\". Аржентинецът не е играл от 13 февруари, когато бе разжалван като капитан. След това той се самоотлъчи, твърдеше се, че за да поведе отново атаката на \"нерадзурите\" си иска лентата обратно. А до скандала се стигна заради проточилите се преговори за нов договор. Големият \"Интер\", Икарди и една фатална жена - футболен агент (СНИМКИ) Според медии на Ботуша Икарди е поставил твърде високи финансови изисквания пред миланския гранд. Междувременно се стигна и до напрежение в съблекалнята. \"Интер\" закъса в \"калчото\" и отпадна в Лига Европа, а междувременно все пак успя да победи \"Милан\". Италианската преса сочи като централна фигура в сагата, наподобяваща сапунка, съпругата на Мауро и негов агент Уанда Нара. Бившият модел отдавна ходи по нервите на феновете и шефовете на \"Интер\" с поведението си. \"Интер\" се вдигна и би \"Милан\" в голям мач с пет гола В последните дни усилено се говори, че Икарди ще бъде продаден през лятото, а кандидат №1 за тарана е \"Реал\" (Мадрид). \"Интер\" се вдигна и би \"Милан\" в голям мач с пет гола", "date": "2019.04.02", "title": "\"Интер\" прекрати изгнанието на своя капитан"}
{"url": "http://clubz.bg/81345-stanishev_vidq_opasnost_ot_vryshtane_na_othvyrleni_predlojeniq_po_paketa_%E2%80%9Emobilnost%E2%80%9C", "text": "Теоретично има опасност отхвърлените предложения по пакета „Мобилност“ да бъдат върнати в пленарната зала на Европарламента, макар и в друг вид. Така коментира пред Клуб Z лидерът на Партията на европейските социалисти (ПЕС)   днешното гласуване в Комисията по транспорт и туризъм. Става дума за 1600 изменения. Именно поради големия им брой председателят на ЕП Антонио Таяни върна миналата седмица пакета в комисията. Очакваше се днес гласуването да трае близо 7 часа, но продължи \"само\" пет. Станишев бе един от четиримата български евродепутати, които успяха да участват в днешното гласуване като заместници на свои колеги от други страни. Останалите наши представители бяха   (БСП, ПЕС),   (ГЕРБ, ЕНП) и   (\"Обединени патриоти, Европейски консерватори и реформисти). Привечер Курумбашев напусна заседанието. Но пък дойде съпартиецът му  . Наши евродепутати пак искат да гласуват вместо колеги срещу плана „Макрон“ М залата бяха също Филиз Хюсменова и Илхан Кючюк (ДПС, АЛДЕ), но те няма да гласуват, а само ще присъстват. На предишното гласуване в комисията през януари от Алианса на либралите и демократите в Европа не позволиха на нито един евродепутат от ДПС да замени свой колега от тази група. България няма редовен член на Комисията по транспорт и туризъм. Петър Курумбашев е единственият наш представител в нея, но като заместващ член. Само че противостоенето в транспортната комисия не е между различните политически групи в ЕП, а преди всичко между страните членки на ЕС. България е подкрепяна от Румъния, Полша и Литва. Докато Германия и Франция са твърдо за пакета и обвиняват източноевропейските държави в социален дъмпинг. Групата на Европейските консерватори и реформатори поиска гласуването да бъде отложено. Искането обаче бе отхвърлено, което бе посрещнато с аплодисменти. Утре българските евродепутати ще се опитат отново да свалят пакета „Мобилност“ от дневния ред на ЕП. Те ще направят опита в началото на минисесията, която се провежда в Брюксел. Иначе гласуването в пленарна зала е насрочено за 4 април. Измененията засягат три предложения или компромиси. Те са на евродепутатите Исмаил Ертуг от Германия, Меря Кюльонен от Финландия и Вим ван де Камп от Холандия. Тогава Комисията по транспорт и туризъм одобри най-лошия за България вариант - предложението на Исмаил Ертуг. То предвижда задължително връщане на превозните средства в страната, в която е базирана фирмата. Това трябва да става веднъж на три седмици, последвано от едноседмична почивка. Гласуването върви добре от гледна точка на стратегията, която имахме, каза Сергей Станишев пред Клуб Z. Той направи коментара си след приключването на гласуването на поправките по предложението на Меря Кюльонен, засягащо командироването на работниците. Целта според него е гласуваните поправки да стигнат до пленарна зала. Затова според него разумното решение е да продължим да отстояваме идеята пакетът да бъде отложен за момент, когато всички не са под натиска на изборите. Той е убеден, че нещата могат да бъдат решени през септември или октомври, вече при новия Европарламент, който трябва да бъде избран между 23 и 26 май. А дотогава трябва да се видят ключовите неща, които разделят, и да се потърси сближаване. В този пакет са вкарани две неща, които са трудно съчетаеми, убеден е Сергей Станишев. От една страна, трябва защита на шофьорите, и то не само на българските, в заплащането и други сфери. В пакета обаче има механизми, които буквално откъсват и не допускат българския бранш до пазара. Социалистът обаче е категоричен, че дори да се постигне нещо сега, никой не знае какво ще излезе в пленарна зала. Ангел Джамбазки обвини трима български евродепутати, че, заради закъснения или неявяване на сесията на ЕП на 25 март в Страсбург, не са успели да осуетят вкарването на пакета „Мобилност“ в дневния ред. Макар да не спомена имена, на всички е ясно кого той има предвид – Светослав Малинов (ДСБ, ЕНП), Неджми Али (ДПС, АЛДЕ) и Николай Бареков („България без цензура“, ЕКР). Така стана ясно, че той сравнява колегите си с „Тримата глупаци“.", "date": "2019.04.02", "title": "Станишев видя опасност от връщане на отхвърлени предложения по пакета „Мобилност“"}
{"url": "http://clubz.bg/81336-sinyt_na_orban_evangelistki_propovednik_sys_sobstvena_cyrkva", "text": "На 15 март - национален празник на Унгария, не всички унгарци отидоха да чуят националистическата реч на Виктор Орбан. Около 2300 представители на по-младото поколение - отворени към света, с висше образовение и с по няколко езика, предпочетоха да се помолят с един друг Орбан - Гаспар - сина на премиера. Как Орбан се самозабрави Вечерта им бе  . Местните журналисти са силно заинтересувани от студента по право, който прилича физически много на бореца срещу либералната демокрация, и който от 2015 г. се е преквалифицирал от футболист... в евангелистки проповедник.  Роден през 1992 г., той обяснява, че е бил докоснат от Господ по време на хуманитарна мисия в Уганда. След това е пожелал да основе собствена  . Нейното име е \"Фелхаз\" (\"Дом\").  В сравнение с многобройните последователи на Петдесятница - които днес наброяват почти 300 милиона души и се простират на пет континента, \"Домът\" на Гаспар достига до доста по-скромен брой последователи. Въпреки това младият проповедник е решил да посвети живота си на религията. С дълги коси, вързани на кок, с червена разкопчана риза, под нея с черна тениски, с дънки и маратонки - единственият син на премиера на Унгария (той има четири дъщери) дави последователите си в логореята си до 3 часа през нощта. Следва се   на евангелистките църкви - огромни екрани, християнска рок група и светлинно шоу, което допринася за постигането на колективния транс.  Изглежда той е наследил реторическите умения на баща си - между две обаждания за дарения пита дали наскоро някой от аудиторията е чупил пръст. Дузина души вдигат ръка. Насъбралото се множество започва да лекува тези рани. Някойси Гедеон започва да говори по микрофона: Някъде там се продават преведените на унгарски книги на Джоел Остийн, главен проповедник на една от най-големите евангелистки църкви в Америка - \"Лейклууд\". Жени танцуват с цветни флагчета: Една от целите на Гаспар Орбан е да евангелизира младото поколение - унгарците между 18- и 30-годишна възраст. Унгария е една от държавите с най-голям брой на атеисти. Вече няколко хиляди негови сънародници са го последвали - основно в социалните мрежи. Къде живеят най-големите атеисти? Според последното голямо проучване през 2011 г. 39 процента от унгарците се определят като католици, а 11 на сто като протестанти. \"Новите религии\" все още трудно намират почва. Свещениците и пасторите от други църкви странят от това да коментират   на младия Орбан. Премиерът също не желае да отговаря на въпроси относно семейството му. Това е единствената критика, която синът на премиера отправя към унгарското правителство - отношението към мигрантите. Нещо повече, тези, които очакват да забележат в проповедите му и зрънце критика срещу Будапеща, ще останат разочаровани: Гаспар Орбан дори придружи баща си на официално посещение в Турция, където се срещна с Реджеп Таийп Ердоган на 9 юли миналата година. Къде живеят най-големите атеисти?", "date": "2019.04.02", "title": "Синът на Орбан - евангелистки проповедник със собствена църква"}
{"url": "http://clubz.bg/81330-belgiq_konfiskuva_346_kamioni_na_mesten_prevozvach", "text": "Прокуратурата в Белгия нареди изземането на 346 камиона на превозвача „Жост“. Повод за това са обвинения в измама с плащането на социални осигуровки и трафик на хора, съобщиха местни меди. В периода 2014-2016 г. компанията привлякла на работа над 1000 шофьори от Източна Европа. Те получавали възнаграждение като в страната, от която са дошли. От „Жост“ открили свои кухи представителства, или т. нар. пощенски кутии, в Словакия и Румъния за набиране на работна ръка. Според прокуратурата в Брюксел така шофьорите и федералният бюджет на Белгия били ощетени с 55,3 милиона евро. Протестът на превозвачите ни пред ЕП обедини кабинет и президент Наши евродепутати пак искат да гласуват вместо колеги срещу плана „Макрон“ В началото на разследването бяха задържани петима висши представители на компанията за превози, която е регистрирана в Люксембург. По-късно те бяха пуснати под гаранция. „Жост“ има свои представителства почти във всички страни членки на ЕС, както и в Тунис и Мароко. Новината за акцията бе обявена часове преди поредното заседание на Комисията по транспорт и туризъм в Европарламента. Днес тя трябва отново да обсъди и евентуално да гласува пакета „Мобилност 1“, известен още като плана „Макрон“. България е против него. В един отбор с нас са още Румъния, Полша и Литва – все страни от Източна Европа. Франция и Германия обвиняват Изтока, че се опитва да пробие на пазара за международни превози чрез социален дъмпинг. Евроинституциите обаче искат да да променят законодателството, за да осигурят на водачите по-добри условия и еднакво заплащане на труда. Наши евродепутати пак искат да гласуват вместо колеги срещу плана „Макрон“", "date": "2019.04.02", "title": "Белгия конфискува 346 камиони на местен превозвач"}
{"url": "http://clubz.bg/81325-brekzit_umora_bezizhodica_i_netyrpenie", "text": "Търпението на Европейския съюз и на твърдите брекзитъри изглежда изчерпано след поредите провалени ориентировъчни гласувания в Камарата на общините снощи, коментират днес британски и международни медии, цитирани от БТА.  \n\tБившият британски външен министър Борис Джонсън пише в британския в. \"Телеграф\", че подобно на милиони хора в Обединеното кралство, след три години, посветени на Брекзит, той е на път да се пръсне от нетърпение. Не може да продължаваме по този начин, категоричен е Джонсън. Трябва да свършим работата, смята той. Според Джонсън в момента излизането от ЕС без сделка изглежда най-доброто решение.  Брекзит без сделка е все по-вероятен, казва Барние", "date": "2019.04.02", "title": "Брекзит: умора, безизходица и нетърпение"}
{"url": "http://clubz.bg/81328-mik_djagyr_smenq_syrdechna_klapa", "text": "Мик Джагър ще трябва да се подложи на сърдечна операция за подмяна на клапа, съобщи сп. \"Ролинг стоун\". След това той ще има нужда и от период на възстановяване. Затова и от \"Ролинг стоунс\" обявиха, че отлагат концертите си в Северна Америка, които са част от турнето им No Filter. Валенса до \"Ролинг стоунс\": Помогнете. В Полша стават лоши неща По-късно самият 75-годишният Джагър също излезе с изявление, в което поднесе извинение на феновете си.     Първоначално \"Дръдж рипорт\" публикува новината за предстоящата сърдечна операция като съобщи, че тя ще се състои в петък в Ню Йорк и след това се очаква Джагър да се възстанови и да се върне към турнето това лято. Въпреки че му предстои сериозна интервенция той беше уловен от папараци да се разхожда в добро настроение  в неделя в Маями. Турнето трябваше да стартира на 20 април точно от Маями, но засега началото се отлага за юли. \"Ролинг стоунс\" в Европа. Ето къде са концертите  Кийт Ричардс подкрепи Джагър в туитър: \"Голямо разочарование за всички, но са неща, за които трябва да се вземат мерки. Скоро ще се видим. Мик, винаги можеш да разчиташ на нас!\"   \"Ролинг стоунс\" в Европа. Ето къде са концертите ", "date": "2019.04.02", "title": "Мик Джагър сменя сърдечна клапа"}
{"url": "http://clubz.bg/81326-borisov_naredi_za_6_maj_dolna_mitropoliq_pak_da_e_voennovyzdushno_uchilishte", "text": "За празника на българската армия на 6 май Долна Митрополия да има възстановен статут на Висше военновъздушно училище. Това нареди на вицепремиера и военен министър Красимир Каракачанов и обеща на генералите и курсантите от авиофакултета на място премиерът Бойко Борисов.  Сега училището за пилоти е част от Националния военен университет (НВУ) във Велико Търново - като факултет \"Авиационен\". Положението е такова от 2002 година, когато се взима решение за сливане на военните висши училища. Акредитацията на НВУ е до 2020 г.  Той направи сравнение с Военноморското училище във Варна, което е оборудвано, \"със страхотни хора\" и база, и дори е на печалба от обучение и на чуждестранни курсанти.  Борисов припомни, че армията тази година ще инвестира милиарди във въоръжението на Военновъздушните сили - за изтребители и ремонт на вертолети, но трябва да се направи нужното и за учебната дейност.  Премиерът - в присъстието на Каракачанов, който също говори пред генералите, офицерите и курсантите в Долна Митрополия, разпореди незабавно да бъдат пратени писма за акредитация на пилотското училище като отделно висше учебно заведение, а документите да се придвижат от Министерството на образованието. Борисов пое ангажимент до края на месец април Министерският съвет да вземе нужното решение за възстановяване на статута на Долна Митрополия и до 6 май законовата процедура да е извървяна.  Министър-председателят, който пристигна в Плевенско по въздух, разказа как кацането на вертолета не било съвсем плавно, затова попитал пилота и той ли е завършил в Долна Митрополия. Отговорът бил положителен. На въпроса на Борисов защо така е друснало при приземяването последвала реакцията, че \"тази писта е по-твърда\". Разказът предизвика весело оживление в залата.  Борисов не пропусна да се похвали, че  Строителството на новите участъци от магистралата бе дадено на държавната компания \"Автомагистрали\" ЕАД, благодарение на което не бяха провеждани обществени поръчки за изпълнители.  Борисов отиде лично в Пристое с обещание към тютюнопроизводители Това е второто посещение в провинцията на Бойко Борисов за два дни. Вчера той се срещна с тютюнопроизводители в село Пристое, които миналата седмица блокираха пътя Шумен-Силистра заради неизплатен дълг на частна гръцка компания за продукцията им. Там Борисов обеща държавата да изплати въпросните дължими пари чрез фонд \"Зеледелие\".     ", "date": "2019.04.02", "title": "Борисов нареди за 6 май Долна Митрополия пак да е Военновъздушно училище"}
{"url": "http://clubz.bg/81333-es_dava_33_mln_evro_za_gazoprovoda_komotini_stara_zagora", "text": "Еврокомисията реши да финансира с 33 милиона евро изграждането на трансграничен междусистемен   между гръцкия град Комотини и Стара Загора. Това съобщиха във вторник от централата на ЕК в Брюксел. Инвестицията е по линия на кохезионната политика на ЕС. Комисията взе решение за финансиране с общо 4 милиарда евро на   в 10 държави от ЕС. Освен в България ще бъдат реализирани проекти в Германия, Гърция, Италия, Малта, Полша, Португалия, Румъния, Унгария и Чехия. Брюксел одобри 240 млн. евро за газовата ни връзка с Гърция Дължината на газопровода Комотини-Стара Загора ще бъде 182 километра. Газопроводът е европейски проект от общ интерес и допринася за постигането на целите на ЕС, изтъкват от Брюксел. Газовите системи на България и Гърция ще бъдат свързани за пръв път. Така ще се диверсифицират енергийните източници в региона и ще се повиши енергийната сигурност. По-голямата конкуренция на пазара на газ ще доведе до по-ниски цени за потребителите.", "date": "2019.04.02", "title": "ЕС дава 33 млн. евро за газопровода Комотини-Стара Загора"}
{"url": "http://clubz.bg/81337-proletta_v_turciq_se_propuka_no_vse_oshte_ne_e_nastypila", "text": "С историческа загуба за турския президент Реджеп Тайип Ердоган приключиха местните избори в южната ни съседка. Избори, на които Ердоган бе победен там, където започва неговата политическа кариера. Въпреки, че успя да спечели местния вот в страната, Ердоган загуби перлите в своята корона - Истанбул и Анкара. Победата му е вгорчена. Оттук нататък той е длъжен да се съобрази с този факт. Езикът на омразата, противопоставянето и разединението, приложени от Ердоган по време на предизборната кампания, е губещ на изборите. Победител се оказа езикът на любовта, толерантността и диалога. Сиреч нормалността. Ердоган проведе една абсурдна предизборна кампания, като обяви избирателите на всички опозиционни партии за терористи и врагове. За вътрешнополитическа употреба успя да намери и свои външни врагове. За да гарантира своето политическо бъдеще поведе \"освободителна война\" по площадите и от телевизионния екран. Ердоган губи Истанбул, ще обжалва изборната загуба в Анкара Но посланието на турските избиратели беше повече от звучен шамар за турския президент и лидер на управляващата партия АКП. Турските избиратели ясно посочиха, че искат една нормална държава, която да се върне към своите демократични устои, да цари върховенството на закона, а не всеки опозиционен представител да бъде набеден за терорист. Избирателите ясно посочиха, че не одобряват водената от Ердоган политика на разделение, противопоставяне и демонизиране на своите политически противници. И най-вече посланието бе, че в страната се проведоха местни избори, а не се води война за оцеляване на Турция или \"освободителна война\". Гласоподавателите отправиха ясни послания към управляващите начело с Ердоган и опозиционните партии. На вота избирателите пожелаха тяхната воля да бъде зачитана и да е гаранция, че няма да бъде подменена. Уважаемият читател си спомня, че към края на 2017 г. по волята на Ердоган бяха сменени избраните през 2014 г. кметове на Истанбул и Анкара - Кадир Топбаш и Мелих Гьокчек. Последните двама се подчиниха и подадоха оствки, а на техните места президентът посочи послушни на него и партия кадри. Имаше и други сменени кметове на АКП. Шамар за Ердоган Освен това положението с кметовете в Югоизточна Турция, където кюрдите са мнозинство, беше още по трагично. Десетки кметове в този район бяха на прицел на управляващите и сменени, като една част от тях попаднаха в затвора. До загубата на Ердоган доведе и стратегическата грешка при избора на кандидат-кметовете. Управляващите заложиха на верни на президента лица в Истанбул и Анкара - Бинали Йълдъръм и Мехмет Йозхасеки. Това са лица, на които най-силните им качества са, че са верни на Ердоган. Бинали Йълдъръм е неотлъчно до турския президент още от годините, когато спечели кметския пост в Истанбул. Стана министър, премиер и председател на Меджлиса не по собствена воля, както той самият е посочвал публично. Мехмет Йозхасеки е бивш кмет на Кайсери и министър в кабинета на Ердоган. И двамата кандидати олицетворяваха турския президент на местния вот и като такива бяха наказани от избирателите. Икономическите проблеми също са сред най-важните причини за получения вот. Управляващите получиха наказателен вот и от своите симпатизанти, които очакваха обещанията на Ердоган, че Турция като стане \"президентска република от турски тип\" ще литне, да се сбъднат. Увеличаващата се безработица, инфлацията, поскъпването на стоките от първа необхдимост удрят еднакво и симпатизанти, и противници на Ердоган. А икономическите кризи неведнъж са решавали съдбите на много правителства. ЕС се скара на Турция за правосъдието, човешките права и Кипър Свободата на медиите е неизменна част от демократичните общества. Въпреки създадената пропагандна машина в страната, управляващите не успяха да убедят избирателите. Въпреки тоталния контрол на медии (според наблюдатели 95% от медиите в страната се контролират от Ердоган) и неотразяването на предизборната кампания на опозицията (не бяха отразени дори и платените репортажи и предизборни клипове) управляващите не успяха да скрият своите грешки. Като резултат опозиционните избиратели и наказателния вот успяха на местните избори да предупредят Ердоган и управляващите. Показаха политическо инжинерство. Надеждите на опозицията се съживиха, възможност получават и управляващите да поправят своите грешки. Бъдещето на турския политически живот зависи от това доколко посланията на избирателите са били разчетени правилно от управляващите и дали опозицията ще съумее да доразвие успешния ход от постигнатата коалиция. \n\tТвърдя, че успехите и силата на Ердоган произтичат от слабостта на политическата опозиция в страната. Турция - държавата на разузнаването Сегашната политическа ситуация много си прилича със ситуацията от преди четири години. Тогава на парламентарните избори на 7 юни 2015 г. опозицията имаше уникалния шанс да спре едноличния режим на Ердоган. Тогава неговата партия въпреки, че спечели изборите, за първи път в своята история загуби парламентарното мнозинство в Меджлиса. Коалицията не влизаше в сметките на Ердоган. А опозиционните партии не съумяха да загърбят своите различия и да съставят кабинет. За тази своя грешка платиха солено. Лидерът на прокюрдската Демократична партия на народите (ДПН) Селяхаттин Демирташ бе вкаран в затвора, а лидерът на Партия за националистическо действие (ПНД) Девлет Бахчели се превърна от остър критик в патерица на едноличния режим на Ердоган и негов коалиционен партньор. Лидерът на основната опозиционна партия Кемал Кълъчдароглу се наложи в определени моменти да подкрепи действията на Ердоган по пътя му към изграждането на режима. Ердоган нахъсва избиратели с видеото от Крайстчърч След неуспеха на опозицията да се обедини и състави кабинет през 2015 г. напрежението и терористичните нападения ескалираха изведнъж, а Ердоган наложи \"поправителни избори\", които бяха спечелени с разгромна преднина и проправи своя път към едноличен режим. Ако мога да използвам метафората на опозицията, използвана на настоящите местни избори, че на 31 март ще настъпи пролетта в Турция, бих казал, че пролетта се пропука, но все още не е настъпила. Това зависи само от опозиционните формации, които трябва да съумеят да преодолеят своите различия. Иначе сценарият от 2015 г. може да се повтори. Шамар за Ердоган ЕС се скара на Турция за правосъдието, човешките права и Кипър Турция - държавата на разузнаването Ердоган нахъсва избиратели с видеото от Крайстчърч", "date": "2019.04.02", "title": "Пролетта в Турция се пропука, но все още не е настъпила"}
{"url": "http://clubz.bg/81334-12_godini_po_kysno_shumaher_otnovo_kara_ferari_snimki", "text": "Мик Шумахер направи днес първия си официален тест за тима на \"Ферари\" във Формула 1. Това става 12 години и четири месеца, след като неговият баща Михаел за последно пилотира болид на италианския отбор.  20-годишният Мик, станал в началото на годината част от академията в Маранело, пробва автомобила SF90 на пистата \"Сахир\" в Бахрейн, където в изминалия уикенд беше вторият кръг от Ф1. \"Ферари\" имаше малшанс с грешки (на Себастиан Фетел) и технически проблеми (на Шарл Льоклер), но французинът все пак се качи на подиума и показа, че го чака голямо бъдеще. Шумахер-младши дебютира във Формула 2. В събота той завърши осми, а в неделя - шести. Тестовете - първите официални през сезона, продължават и в сряда, когато Мик ще кара \"Алфа Ромео\". Днес той беше единственият новобранец на пистата. Останалите отбори използваха все пилоти, които са познати в най-комерсиалния автомобилен спорт. Утре тест ще направи и Фетел, който в неделя остана едва пети в доста тежко за него състезание.", "date": "2019.04.02", "title": "12 години по-късно Шумахер отново кара \"Ферари\" (СНИМКИ)"}
{"url": "http://clubz.bg/81327-mreja_ot_falshivi_akaunti_v_tuityr_pomaga_na_netanqhu_predi_izborite_na_9_april", "text": "Двама изследователи от Израел разкриха мрежа от стотици фалшиви акаунти в \"Туитър\", които приветстват успехите на премиера Бенямин Нетаняху и атакуват политическите му противници седмица преди националните избори, предаде Ройтерс. Либерман хвърли оставка, иска предсрочни избори Специалистите Ноам Ротем и Ювал Адам не са открили пряка връзка между мрежата и Нетаняху или партията му \"Ликуд\". Според анкетни проучвания премиерът и основният му противник - центристът Бени Ганц, са с изравнени позиции преди изборите на 9 април. Тръмп призна израелския суверенитет над Голанските възвишения  Ротем и Адам твърдят, че зад изобличените повече от 150 акаунта стоят хора (имат съмнения, че стотици други също са свързани с мрежата), а не \"ботове\". Населението на Израел е 8,9 милиона. Нетаняху определи доклада за  , публикувано от враждебни спрямо него медии. Според доклада съобщения с   съдържание са били разпространявани на вълни - например, когато главният прокурор на Израел заяви през февруари, че обмисля да разследва Нетаняху за корупция. Нова вълна е заляла профилите на потенциално милиони израелски граждани в \"Туитър\", когато партията на Ганц \"Синьо и бяло\" оповестява намерението си да участва на изборите. Тръмп призна израелския суверенитет над Голанските възвишения ", "date": "2019.04.02", "title": "Мрежа от фалшиви акаунти в \"Туитър\" помага на Нетаняху преди изборите на 9 април"}
{"url": "http://clubz.bg/81332-davat_na_redoviq_policaj_stoppalka_i_zapoved_da_raboti_po_kat", "text": "На редовите униформени от Охранителна полиция ще бъде дадена нарочна заповед и след като положат изпит върху Закона за движение по пътищата, ще бъдат изкарани на улицата да работят по КАТ. Това е една от мерките срещу завишения пътен травматизъм в столицата, за която стана дума на днешния анализ на дейността на СДВР. Това обаче ще се случи при още две условия - първо, патрулките задължително трябва да бъдат оборудвани с камери, и второ - полицаите ще минат курс на обучение, стана ясно от думите на директора на най-голямата областна полиция в страната Георги Хаджиев. Полицията през 2018: расте престъпността, дело на деца В столицата има 14 жертви повече през м. г. в сравнение с 2017 г. И това на фона на общия спад със 71 души на загиналите на пътя за годината. Ако има нещо хубаво, то е че, няма нито едно загинало дете в София през годината, каза Хаджиев.  А като причина за проблемите в КАТ-СДВР Иво Иванов - главен секретар на МВР , изтъкна, че в Пътна полиция има недокомплект на кадри, а и в София повече отвсякъде другаде полицаите са ангажирани... \"всекидневно с всякакви делегации\", т. е. с охрана и обезпечаване на мероприятия. Искат проверка на столичния транспорт, имало риск за живота на хората Предстои вкарването на  до месец, месец и половина, стана ясно от обещание на вътрешния министър Младен Маринов   Новите коли ще отидат именно за патрулно-постова дейност. От уточняващ въпрос на Клуб Z се разбра, че не само те, а и всяккви други ще бъдат снаряжени с камери, за да возят \"новите катаджии\". Румяна Бъчварова: Генерал Атанасов разнася лични клюки за шефа на СДВР В присъствието освен на главния секретар и на директора на ГД \"Национална полиция\" Христо Терзийски Маринов каза, че на среща с шефовете на СДВР е обърнал внимание на пътната безопасност. Той поясни, че в София са  Все пак вътрешният министър даде като лош пример Пловдив, където нещата са много по-зле, но в София  Хаджиев посочи като традиционни рискови участъци за ПТП районите край училища и детски градини, както и местата, където водачите могат да развиват скорост - южната и северната тангента на Околовръстния път. По повод на заснетите от граждани и излъчени кадри как полицаи вземат нещо от спрян водач, Хаджиев каза, че тече проверка, за която е дал срок от 30 дни: Полицай № 1 Христо Терзийски обърна внимание, че върви процедура за избор на фирма, която да изработи по технически средства, което ще облекчи работата на „Пътен контрол\" в столицата. Сега всяко нарушение, заснето с техническо средство, трябва да бъде обработено през системите на Министерството на вътрешните работи. След промяната от ГД \"Национална полиция\" се надяват да се повиши ефективността в пъти, така че служителите на КАТ да бъдат заети само със същинския контрол. В национален мащаб се работи по внедряването за пръв път на системи за изчисляване на усреднена скорост- едната ще е на пътя между Пловдив и Карлово, другата - в отсечка между Русе и Бяла. Писмо до Цацаров: Нова опасност от тежки катастрофи дебне край Своге  Общо СДВР има ръст от около 4 % на наказателните постановления за 2018 г., а тази година за първите 2 месеца е също над 4 %. Текат процедури по купуване на нови технически средства. Министър Младен Маринов каза, че сред приоритетите за 2019 г. е извел обезпечаването на предстоящите избори - за европарламент и за местни органи на самоуправлеине. За предстоящото посещение на папата  той каза, че това са много тежки събития като осигуряване и антитерористични мерки, затова \"се надява гражданите да ни разберат\". Искат проверка на столичния транспорт, имало риск за живота на хората Румяна Бъчварова: Генерал Атанасов разнася лични клюки за шефа на СДВР Писмо до Цацаров: Нова опасност от тежки катастрофи дебне край Своге ", "date": "2019.04.02", "title": "Дават на редовия полицай стоппалка и заповед да работи по КАТ"}
{"url": "http://clubz.bg/81331-zlonamereni_krygove_i_losh_prevod_syzdali_razdor_mejdu_sofiq_i_ankara", "text": "Злонамерени кръгове в България и лош превод на думите на външния министър на Турция Мевлют Чавушоглу, които били изопачени и грешно интрепретирани от българските медии. Това е причината за възникналото напрежение между София и Анкара според говорителя на външното министерство на Турция Хами Аксой. Позицията му е със заглавие: . А самото изявление на говорителя е публикувано на официалния сайт на турското външно министерство. Борисов след срещата с турския вицепрезидент: Не се разбрахме (ВИДЕО) МВнР привиква турския посланик заради думи на Чавушоглу за Закона за вероизповеданията Борисов иска Турция да се извини за изявлението на Чавушоглу Но било и Димпломатическото напрежение между България и Турция се появи след думи на министъра на външните работи на Турция Мевлют Чавушоглу, свързани с приетите в България промени в Закона за вероизповеданията. В свое изказване той намекна, че първоначалният вариант на измененията на закона е трябвало да бъде ремонтиран и това се е случило с намеса от страна на Анкара. Промени в Закона за вероизповеданията бяха приети и миналия четвъртък от Народното събрание. Първоначалната идея бе за еднократна амнистия на задълженията на всички вероизповедания към хазната, но заради обществено напрежение в крайна сметка решението, предложено от ГЕРБ, беше за разсрочване на задълженията. След това се оказа, че забавени плащания към бюджета в размер на над 8 млн. лв. има мюфтийството. Идеята и за амнистия, и за разсрочване след това срещна подкрепата на ДПС.  Промени в закона обаче имаше и в края на 2018 г. и те бяха наистина мащабни. Имаше предложения за спиране на даренията от чужбина под каквато и да било форма, както и други рестрикции, поддържани предимно от представители на \"Обединени патриоти\". И в приетия преди дни законопроект имаше опит за забрана на даренията, но предложението не бе прието. Най-вероятно точно тези последни текстове е имал предвид външният министър на Турция. По-късно турският посланик в София беше извикан в МВнР. От външното ни министерство реагираха официално на ситуацията с Чавушоглу по следния начин:  В петък вечер премиерът Бойко Борисов съобщи, че след продължила пет часа среща с турския вицепрезидент Фуат Октай, че не са се разбрали. Турската страна смятала, че с нищо не е засегнала България, обясни тогава Борисов. МВнР привиква турския посланик заради думи на Чавушоглу за Закона за вероизповеданията Борисов иска Турция да се извини за изявлението на Чавушоглу", "date": "2019.04.02", "title": "Злонамерени кръгове и лош превод създали раздор между София и Анкара "}
{"url": "http://clubz.bg/81238-v_germaniq_otvori_vrati_publichen_dom_sys_seks_kukli", "text": "Крайрейнският град Шпайер в продължение на векове се гордее с архитектурата си и с катедралата от 1106 година, в чиято крипта са погребани четирима императори, четирима крале и един канцлер – Хелмут Кол. Но на принципа „О, времена, о, нрави“ новата „гордост“ на града е уникалният за Германия публичен дом, където клиентите се приемат не от живи жрици на любовта, а от техни силиконови копия, които силно се доближават до реалния външен вид на бленувания сексуален обект. Подписка срещу проститутки, травестити и хамали на бул. \"Христо Ботев\" Те имат имена – Никол, Алекса или Кацуми (ако клиентът има азиатски слабости), и могат не само да доставят сексуално удоволствие, но и просто да изслушат посетителите си. На ден се отбиват (засега) по около десетина клиенти, половината от които са водени по-скоро от любопитство, но останалата половина са вече редовни – сочи собственикът Рафаел Абелман. Цените не се различават от тези в обичайните публични домове - половин час струва 60 евро, пет часа – 360. При това не се налага да се плащат заплати, а шестте „служителки“ са винаги мотивирани – дори и след десетия клиент. Както разказва съдържателят, един клиент се застоял с куклата цели три часа. Друг поискал две едновременно. И други публични домове в Германия предлагат подобни услуги, но само между другото, посочва 32-годишният собственик на своеобразния бардак, който не без гордост изтъква, че в Шпайер това е основното изкушение. Рафаел Абелман просто искал да наложи нов вид услуга и да не се повтаря – затова заложил на куклите. Дискриминация няма – сред екипажа е и един мъжки модел. Според експертите в сферата на секса, в цялото начинание няма нищо необичайно – всичко зависи от търсенето и предлагането. И щом клиентите са на възраст между 18 и 75 години, значи потребност от този вид услуги има. При това повече сред по-образованите господа с по-високи доходи – коментират експертите. Те са на мнението, че след един или повече разводи, коствали немалко във финансов план, един мъж като нищо ще избере неодушевената сексуална партньорка, която няма  да му донесе неприятности. А има и друго – куклите предоставят възможността да се отърсиш чрез тях от чувствата си. Стеснителността, страховете и задръжките отпадат, което не би могло да се случи, ако контактите се осъществяват с реална жена. Основания за опасения биха могли да възникнат само, ако някой се интересува единствено и само от неодушевени партньорки, изтъкват експертите. Управата на Амстердам забрани зяпането по проститутки Иначе в своеобразния публичен дом в Шпайер всичко принципно е както в конвенционалните – дамите са грижливо гримирани и фризирани, на клиентите се препоръчва да ползват презервативи, а куклите насреща им са надлежно измити, деизнфекцирани и напудрени. Впрочем – който иска да се забавлява със секс кукла, няма никакъв проблем да го прави и в домашни условия, имайки предвид огромното предлагане на подобни модели в интернет, най-вече по линия на многобройните производители от Азия. Цените не са по джоба на всеки – над 2000 евро. Управата на Амстердам забрани зяпането по проститутки", "date": "2019.04.02", "title": "В Германия отвори врати публичен дом със секс кукли"}
{"url": "http://clubz.bg/81323-sociolog_sagata_s_plamen_georgiev_udrq_doverieto_v_parlamenta", "text": "Скандалът с имота и терасата на председателя на антикорупционната комисия Пламен Георгиев, за която той твърди, че всъщност не е негова, ще се отрази на имиджа на органа, който го е избрал, а именно Народното събрание. Това заяви пред Нова тв Боряна Димитрова от социологическата агенция \"Алфа Рисърч\", след като вчера бе представено редовното й представително проучване на общественото мнение. Периодът на изследването съвпадна с разгара на сагата \"Апартаментгейт\". Шефът на КПКОНПИ ипотекирал тераса, която твърди, че не притежава \"Алфа рисърч\": \"Апартаментгейт\" нанася сериозни щети на ГЕРБ По думите й премиерът Бойко Борисов е минимизирал ефекта от скандала с имотите на представители на ГЕРБ в лицето на Цветан Цветанов, Цецка Цачева и зам.-министри, които подадоха оставки. Изследването регистрира отлив на доверие към управляващата партия в периода на изследването, но според Димитрова не може да се каже дали това е цялостна политическа оценка на скандала с апартаментите на висши функционери на ГЕРБ. Според последните данни на \"Алфа Рисърч\" политическите нагласи се променят в посока на затваряне на ножицата на доверие между ГЕРБ и БСП, като разликата между двете партии е в рамките на статистическата грешка - под 1%. Димитрова добави, че върху резултатите от проучването са оказали влияние  Последно: Дългът на мюфтийството е разсрочен за 10 години Минималната разлика между ГЕРБ и БСП може да се дължи на липсата на достатъчно силни дебати за европейския вот, но може да се дължи и на отдръпването на част от хората и нежеланието им да гласуват в тази политическа атмосфера, коментира Боряна Димитрова. Тя припомни, че според данните около 35% от избирателите заявяват, че няма да участват във вота на 26 май. Изследването показва още  на нови поддръжници. И в същото време  , коментира социоложката. Към момента БСП е по-мобилизирана - 80% от тези, които вече са решили да гласуват, ще отидат до урните, докато в ГЕРБ мобилизацията е около 2/3. При симпатизантите на формациите от стария Реформаторски блок до урните към момента се очаква да отиде всеки четвърти, обясни Димитрова.  Бойко Борисов: Д-р Даниела Дариткова поема поста на Цветанов в парламента (ВИДЕО) Според анализа на данните на \"Алфа Рисърч\" в момента е спекулативно да се правят прогнози за разпределение на евродепутатските места, защото нито ГЕРБ е отслабена прекалено, нито БСП е толкова силна. \"Алфа рисърч\": \"Апартаментгейт\" нанася сериозни щети на ГЕРБ Последно: Дългът на мюфтийството е разсрочен за 10 години Бойко Борисов: Д-р Даниела Дариткова поема поста на Цветанов в парламента (ВИДЕО)", "date": "2019.04.02", "title": "Социолог: Сагата с Пламен Георгиев удря доверието в парламента"}
{"url": "http://clubz.bg/81318-transportniqt_bransh_bil_ujas%C3%A9n_ot_novite_tol_taksi", "text": "Очаквано транспортният бранш се възпротиви на предложените от държавата цени на тол-таксите, които влизат в сила от 16 август. Оттам предупредиха, че новите цени ще окажат влияние и на инфлационните процеси и ще доведат до поскъпване на стоките за крайния потребител. Управляващите са си поставили за цел тол таксите да осигурят приходи от 1 милиард лева годишно. Според предложенията на регионалното министерство, за да се движат по магистрала или първокласен път, камионите до 12 т. ще трябва да плащат между 8 и 16 стотинки на километър. За по-тежките - тарифата започва от 23 ст. и достига до 94 стотинки, в зависимост от еко категорията им. От регионалното министерство съобщиха в понеделник, че цените са най-ниските в Европа. Но превозвачи обявиха, че ако промените влязат в сила, това ще вдигне разходите им за пътни такси 30 пъти. В момента месечната винетка за камион е 134 лв. Според регионалното министерство най-драстично ще бъде увеличение само за камионите, които рушат и замърсяват най-много. Зам.-министърът на регионалното развитие Николай Нанков заяви още вчера, че желанието на държавата е да прояви разбиране към транспортния бранш, който е в очакване и на затягане на европейските регулации с пакета \"Мобилност\". Той добави, че с въвеждането на тол такси за различни категории тежкотоварни автомобили щяло да стимулира и купуване на нови превозни средства с екологична насоченост.  ", "date": "2019.04.02", "title": "Транспортният бранш бил ужасéн от новите тол-такси"}
{"url": "http://clubz.bg/81320-yunker_kameryn_e_razrushitel_na_modernite_vremena", "text": "Председателят на Европейската комсиия Жан-Клод Юнкер определи бившия министър-председател на Обединеното кралство Дейвид Камерън като „ , като подчерта, че той е забранил на изпълнителния орган на ЕС да играе каквато и да била роля в кампанията за референдум за \"Брекзит\", съобщава \"Политико\".  В изявление пред регионалния парламент в германската провинция Заарланд, председателят на ЕК заяви: Задава се твърд \"Брекзит\" „Ако бяхме в състояние да участваме в тази кампания, можехме да зададем - и също така да отговорим - на много въпроси, които се задават сега\", подчертава шефът на Еврокомисията, съобщава \"Фокус\". ", "date": "2019.04.02", "title": "Юнкер: Камерън е разрушител на модерните времена"}
{"url": "http://clubz.bg/81293-70_g_nato_na_mushkata_na_rusiq_i_pod_kritikite_na_trymp", "text": "Седемдесет години след създаването на НАТО руската \"заплаха\" продължава да е причината за съществуването на организацията, която празнува годишнина тази седмица във Вашингтон. Пред Алианса вече има и ново предизвикателство: непрестанните критики от страна на домакина на тържествата, президента на САЩ Доналд Тръмп,  . Министрите на външните работи на 29-те страни членки на НАТО ще се срещнат в сряда и четвъртък в американската столица, за да отпразнуват 70-ата годишнина на Алианса. Създадена, за да се противопостави на Съветския съюз в Европа, НАТО продължава да води борба с Москва в един международен контекст, създаващ впечатлението за нова Студена война. Държавният секретар на САЩ Майк Помпео заяви в сряда, по време на изслушване в Конгреса, че се надява съюзниците \"да обявят нова поредица от съвместни мерки срещу действията на Русия в Крим\" - анексирания през 2014 г. от Москва украински полуостров. Заклинанието на НАТО: Господи, благодаря ти за Путин Вниманието обаче ще бъде съсредоточено върху Доналд Тръмп, който от идването си в Белия дом в началото на 2017 г. непрестанно отправя нападки към НАТО, обвинявайки най-близките съюзници на Съединените щати, че по въпросите на отбраната разчитат прекалено много на Вашингтон и на неговите колосални разходи за отбрана. Милиардерът републиканец също така заяви поучително миналото лято на срещата на върха на НАТО в Брюксел, че всяка страна членка трябва да увеличи военните си разходи до два процента от своя брутен вътрешен продукт - цел, която все още е доста далечна за много от държавите, като се започне с Германия, която е първата икономическа сила на Европа. Президентът на САЩ освен това често поставя под съмнение обвързаността си с този стълб на отношенията с Европа, както когато попита дали наистина си заслужава да бъде защитавана малка страна членка като Черна гора, например. Майк Помпео защити американската позиция, уверявайки, че целта на Съединените щати е \"НАТО да съществува и след 70 години\". Честванията на 70-годишнината, които ще бъдат на министерско равнище, се очертават скромни. Те ще бъдат в рязък контраст с 50-годишнината, отпразнувана с голяма тържественост под егидата на американския президент Бил Клинтън. Този път Доналд Тръмп ще приеме утре генералния секретар на НАТО Йенс Столтенберг преди самата среща. В сряда Столтенберг ще произнесе реч пред Конгреса на САЩ. Дерек Шоле, член на администрацията на бившия американски президент от Демократическата партия Барак Обама, е на мнение, че министрите трябва да подчертаят предимствата на Алианса. На фона на засилващите се атаки на популистката десница срещу Алианса, една част от пацифистката левица също отдавна се противопоставя на съществуването на организацията и има намерение да организира демонстрации във Вашингтон по време на годишнината. \"Искаме също така хората да разберат, че НАТО се е превърнала в глобален съюз, който се е отдалечил от това да има за единствена задача отбраната на Европа\", добавя Герсън. Да напусне ли България НАТО? 45 на сто \"против\", 26 - \"за\" Доналд Тръмп предложи в организацията да бъде приета Бразилия, чийто нов президент, крайнодесният Жаир Болсонаро, бе приет с почести в Овалния кабинет. НАТО освен това от 17 години е разположила свои войници в Афганистан. Въпреки че Русия продължава да е основната заплаха за Алианса, Дерек Шоле очаква страните членки да дискутират все повече предизвикателствата, които създава Китай. Да напусне ли България НАТО? 45 на сто \"против\", 26 - \"за\"", "date": "2019.04.02", "title": "70 г. НАТО: на мушката на Русия и под критиките на Тръмп"}
{"url": "http://clubz.bg/81321-sasht_sprqha_dostavkite_na_chasti_za_f_35_za_turciq", "text": "САЩ обявиха, че преустановяват временно доставките на Турция на оборудване, свързано със самолетите F-35, предадоха световните агенции. Целта на мярката е да бъде разубедена Анкара да се сдобие с руски противоракетни системи С-400, отбелязва Франс прес. \"Нашият диалог с Турция по този важен въпрос продължава\", допълни той. Ердоган не се отказва от руските ракети С-400 През ноември 2016 г. стана ясно за преговорите на Турция и Русия за покупката на руски системи С-400, припомня ТАСС. През септември 2017 г. от руска страна бе потвърден фактът за сключен договор, а тогава турският президент Реджеп Тайип Ердоган съобщи за внесен аванс по сделката. САЩ се опитват да не допуснат покупката от Турция на системите. Във вторник временният американски министър на отбраната Патрик Шанахан каза, че американското правителство продължава да държи Турция да бъде участник в програмата по създаване на F-35 и да не довежда до край сделката за системите С-400. По думите на Шанахан Вашингтон продължава да убеждава Анкара да купи американски комплекси Пейтриът вместо S-400. Самолетите F-35 се произвеждат от компанията Локхийд Мартин. Анкара е партньор в произвеждането на самолета, припомня Ройтерс. Очаква се доставките на системите С-400 от Русия за Турция да започнат това лято, припомня Франс прес. САЩ обаче твърдят, че те са съвместими с оборудването на НАТО и се страхуват, че тези ултрамодерни руски системи може да \"разгадаят технологичните тайни\" на американския военен самолет от последно поколение. \"Не ни давате ракети \"Пейтриът\", а искате да се откажем от руските С-400\" Турция планира да купи 100 самолета F-35 и турски пилоти вече започнаха да се обучават с американските си колеги в САЩ. Анкара инвестира около един милиард долара в тази програма и всяко американско решение, което ще попречи на доставката на самолетите в Турция, може да бъде възприето като нарушаване на договора.  \"Съжаляваме наистина за ситуацията, в която се намира нашето партньорство по въпроса с F-35, но министерството на отбраната трябва да вземе предпазни мерки, за да защити споделените инвестиции, реализирани в нашите секретни технологии\", допълни той. В петък турският външен министър Мевлют Чавушоглу определи американския натиск по въпроса като \"противоречащ на международното право\", съобщава БТА. \"Не ни давате ракети \"Пейтриът\", а искате да се откажем от руските С-400\"", "date": "2019.04.02", "title": "САЩ спряха доставките на части за F-35 за Турция"}
{"url": "http://clubz.bg/81314-zadava_se_tvyrd_brekzit", "text": "Твърд \"Брекзит\" е почти неизбежен, смята Ги Верхофстат, координаторът за Брекзит на Европейския парламент, предадоха световните агенции. Той направи това изявление, след като по-рано тази нощ британските депутати отново отхвърлиха серия от алтернативни опции за \"Брекзит\". Същевременно британският в. \"Таймс\" пише, че британският министър на финансите Филип Хамънд ще каже днес на правителството, че Консервативната партия трябва да разгледа възможността на референдум за \"Брекзит\", тъй като нито партията, нито страната могат да си позволят нови избори, предаде Ройтерс. Британският парламент отхвърли и четирите алтернативи за \"Брекзит\" След интензивни дебати, продължили цяла вечер, британските депутати отхвърлиха четирите алтернативни опции на сделката за \"Брекзит\", предложени за гласуване, предадоха световните агенции. \n\tЗа гласуване бяха предложени по принцип общо 8 алтернативни варианта с кратко наименование от  ). От тях в крайна сметка председателят на парламента Джон Бъркоу одобри за вот четири -  ).  на консерватора Кен Кларк задължаваше правителството да преговаря за постоянен и всеобхватен за Обединеното кралство митнически съюз с ЕС като част от сделка за \"Брекзит\". Това би дало на Обединеното кралство възможност за по-тесни търговски връзки с ЕС и би намалило нуждата от някои проверки по ирландската граница, уточнява Би Би Си. Предложението беше отхвърлено с 276 гласа \"против\" срещу 273 гласа \"за\", тоест само с три гласа разлика. Миналата седмица същото предложение беше отново отхвърлено в парламента, но този път с разлика от 6 гласа.  на консерватора Ник Боулс предвиждаше присъединяване към Европейската асоциация за свободна търговия и Европейското икономическо пространство. Това означаваше, че Обединеното кралство ще остане част от европейския единен пазар и ще запази свободата на движение, така че британските граждани да запазят правото да живеят и работят в ЕС и обратното. Това предложение беше отхвърлено с 282 гласа \"за\" срещу 261 гласа \"против\". Миналата седмица същият консерватор внесе почти сходно предложение, което тогава пак беше отхвърлено. За него гласуваха тогава 189 депутати, а против него 283 депутати. След вота от тази нощ Боулс каза, че напуска Консервативната партия в знак на протест срещу това, че в партията не е постигнат компромис при гласуването. на лейбъристите Фил Уилсън и на Питър Кайл даваше на обществеността правото на вот за одобрение на сделката за \"Брекзит\", прокарана от парламента, преди тя да бъде приложена на практика. Тоест няма да има ратифициране на сделката от парламента без референдум, на който народът да се произнесе в нейна подкрепа. Срещу предложението гласуваха 292 депутати, а в негова подкрепа 280 депутати. Същото предложение, внесено миналата седмица от лейбъристката Маргарет Бекет, беше подкрепено от 268 депутати и отхвърлено от 295 депутати.   беше внесено от Джоана Чери от Шотландската национална партия. То предлагаше серия от стъпки, които да попречат на Обединеното кралство да напусне ЕС без сделка. Една от стъпките беше удължаване на срока за преговори по член 50 на Лисабонския договор, ако Великобритания не разполага с ратифицирана сделка за \"Брекзит\" до два дни преди датата, на която тя би трябвало да напусне ЕС. Ако подобно удължаване не бъде одобрено от ЕС, предложението предвиждаше в деня преди насроченото излизане от ЕС, депутатите да бъдат попитани какво избират - излизане без сделка от ЕС или анулиране на задействането на член 50 и прекратяване на \"Брекзит\". Това предложение беше отхвърлено с 292 гласа \"против\" срещу 191 гласа \"за\". Миналата седмица по-пространна версия на предложението, представена от Чери, беше подкрепена от 184 депутати и отхвърлена от 293 депутати. Ядреният вариант за \"Брекзит\" печели подкрепа След гласуването стана ясно, че Демократичната юнионистка партия от Северна Ирландия е гласувала против четирите варианта, предаде Ройтерс. \n\tЛидерът на Лейбъристката партия Джереми Корбин пък призова за нов шанс парламентът да гласува по предложенията в сряда, предаде Ройтерс. Той изрази съжаление, че по нито един от вариантите не е имало консенсус тази вечер. \n\tСлед вота лидерът в парламента на Шотландската националистическа партия предупреди, че наближава денят, в който шотландския народ ще реши своето бъдеще като независима страна, предаде Ройтерс. \n\tСлед гласуването британският министър за \"Брекзит\" Стивън Баркли каза, че Великобритания може и да избегне продължително удължаване на процеса на \"Брекзит\", ако парламентът приеме сделката за \"Брекзит\" тази седмица, предаде Ройтерс. \n\tПарламентът вече отхвърли на три пъти сделката за \"Брекзит\" на Тереза Мей - два пъти в цялостния й вид и един път само в едната й част, пише БТА. Ядреният вариант за \"Брекзит\" печели подкрепа", "date": "2019.04.02", "title": "Задава се твърд \"Брекзит\""}
{"url": "http://clubz.bg/81317-zlaten_vek_izkarva_grajdani_na_protest", "text": "Нов протест \"срещу незаконното строителство, корупцията и безсилието на администрацията да се справи с елементарни проблеми\" организират в сряда от Инициативен комитет \"Лозенец\". Повод за гражданското недоволство е продължаващото изграждане на небостъргача \"Златен век\". Оттам поискаха и оставките на ръководството на Дирекция за национален строителен контрол (ДНСК) в лицето на началника й арх. Иван Несторов, както и на заместник-министъра в Министерство на регионалното развитие и благоустройството Валентин Йовев. Сградата е собственост на \"Артекс\", добила популярност като \"фирмата на властта\". По проект ще бъдат издигнати 34 етажа, 17 от които вече са построени. От години обаче гражданите, обединени в комитета, настояват, че строителното разрешително е изтекло, не е подновено и в момента се строи незаконно. Темата отново стана актуална, след като стана известно, че \"Артекс\" е давала апартаменти на занижени цени на хора от властта, в т.ч. на зам.-председателя на ГЕРБ Цветан Цветанов, правосъдния министър Цецка Цачева, зам.-министри от ГЕРБ и др.  Небостъргачът на \"Артекс\" - на ръба на закона Столична община прехвърли отговорността за казуса на ДНСК, а строителният надзор го върна обратно към общината и обяви накрая, че се чака съдебното решение по делото, заведено от Инициативния комитет. Строителният контрол  нарушения при последната си проверка миналата седмица, но не и по отношение на разрешението за строеж.  Несторов потвърди думите на главния архитект на София Здравко Здравков, че едногодишният срок за право на строеж с всички удължавания е до ноември 2018 година и не е продължавано. Но и допълни:  . Под \"последно допълване\" Несторов има предвид заповед на главния архитект на София от август 2018 година. Тя засяга \"съществено изменение в инвестиционния проект\" - най-вече по отношение на балконите, преработката по отношение на застроената площ и др., става ясно от заповедта, публикувана на сайта на Направление \"Архитектура и благоустройство\" на Столичната община (СО). Според СО въпросните заповеди засяга само инвестиционния проект, но не и разрешителните за строеж. ДНСК не откри проблем с разрешителното за небостъргача на \"Артекс\" Според Воислав Тодоров от ИК главният архитект е признал, а след него и косвено ДНСК - че разрешителното за строеж на небостъргача е изтекло и то няма как вече да бъде подновено. Фандъкова за небостъргача на \"Артекс\": Аз настоях да не се продължава разрешителното По думите му обаче внимателен прочит на становището на ДНСК показвал, че Той се позова и на друго решение на административния съд, което е противоположно на цитираното от строителния контрол. \"Артекс\" отговаря: \"Златен век\" е с разрешение за строеж до 2020 г. Както е известно, в края на 2016 г. депутати от ГЕРБ предложиха изменения в Закона за устройство на територията, приети в началото на следващата година, с които бе увеличен от 5 на 10 години срокът за валидност на разрешителните за строеж на определени категории сгради, при положение че има реално започнати дейности по изграждане. Поправката няма ретроактивно действие. \"Артекс\" е започнала изграждането на небостъргача през 2010 г. Има презаверено разрешително през 2012 година за нов петгодишен срок. Според компанията в измененията на ЗУТ от 2017-а \"не се съдържа изрична регламентация относно заварени случаи на вече издадени разрешения за строеж, които са валидни към датата на влизане в сила на законовите промени.\" В този смисъл не стана ясно и защо в документацията за строежа на \"Златен век\" се взема предвид позицията на заместник-министъра Йовев, който тълкува именно тази поправка, че за сградата трябва да важат новите правила и съответно разрешителното за строеж да е 10 години, а не позицията на регионалния министър Петя Аврамова, която казва, че писмото на нейния подчинен няма правна стойност. В \"тълкуването\" на закона от Йовев се посочва, че срокът за градежа на \"Златен век\", който е трябвало да бъде завършен през 2017-а, се удължава до 2020 година.  ДНСК не откри проблем с разрешителното за небостъргача на \"Артекс\" Фандъкова за небостъргача на \"Артекс\": Аз настоях да не се продължава разрешителното \"Артекс\" отговаря: \"Златен век\" е с разрешение за строеж до 2020 г.", "date": "2019.04.02", "title": "\"Златен век\" изкарва граждани на протест"}
{"url": "http://clubz.bg/81324-brekzit_bez_sdelka_e_vse_po_veroqten_kazva_barnie", "text": "През последните дни стана по-вероятно Великобритания да напусне Европейския съюз без сделка, каза днес главният преговарящ от ЕС Мишел Барние, цитиран от Ройтерс. Барние говори на събитие в Брюксел, след като британският парламент отхвърли алтернативи на сделката на министър-председателката Тереза Мей. Главният преговарящ каза, че сега Великобритания има три възможности преди датата за напускане 12 април - да посочи пътя, по който ще върви напред, или да посочи план. Все още може да приеме и блокираната сделка, договорена от Мей, добави той и за пореден път повтори, че това е единственият начин Великобритания да напусне блока по организиран начин. Другите възможности са разрушително напускане без сделка или дълго отлагане напускането. Барние изтъкна също, че британският парламент трябва да поеме отговорността за тези варианти. Главният преговарящ припомни, че евентуално дълго отлагане на Брекзит ще повлече след себе си организиране на избори за Европарламент и в Обединеното кралство през май и това Лондон да определи свои представители в новата Европейска комисия. Лидерите на ЕС, включително и Тереза Мей, ще се срещнат на 10 април в Брюксел, за да решат какви ще се следващите им стъпки.   ЕС няма да предоговаря сделката за развода с Великобритания, ако Брекзит отново бъде отложен, каза Барние и добави, че Лондон няма да получи преходен период, ако не приеме сделката, предаде Ройтерс. Той каза, че единственият вариант Великобритания да напусне ЕС по организиран начин, е да приеме сделката, договорена от министър-председателката Тереза Мей.", "date": "2019.04.02", "title": "Брекзит без сделка е все по-вероятен, казва Барние"}
{"url": "http://clubz.bg/81319-plamen_georgiev_vidq_konspiraciq_na_oligarsi_za_terasata_si_video", "text": "Конспирация с участието на олигарси, които притежават медии, направили първия си милион в смутни времена, когато били малко над 20 години. Това съзря шефът на антикорупционната комисия Пламен Георгиев в разследването на бТВ за терасата на тризонета му. Според изнесените данни той веднъж пропуснал да декларира фамозната тераса с мотива, че е собственост на целия блок, а после я ипотекирал като своя собственост. Видно е, че Георгиев визира съиздателя на \"Икономедиа\" Иво Прокопиев. Срещу него КПКОНПИ предприе зрелищни действия по конфискация на имуществото, но така и не стана известно какво общо има Прокопиев с бТВ, която Георгиев обвини днес в изпълняване на поръчка срещу него.  Освен всичко това шефът на КПКОНПИ видя и връзка между журналистическото разследване за жилището му и заплахи, които получил. В момента той е охраняван от четирима служители на НСО. Нито един въпрос на журналистите, свързан със собствените му имотни дела, не получи отговор. Шефът на антикорупционния орган  . От думите му стана известно и това, че екипът му в КПКОНПИ (избран от самия Георгиев), който по закон би трябвало да го провери при сигнал срещу него, бил независим и не на подчинение на началника си. Днес Георгиев отчете и колко много работа е свършила комисията за четири дни по проверката за това как властимащи са придобивали жилища на занижени цени от строителната фирма \"Артекс\". Всъщност въпросната работа може да я свърши всеки гражданин чрез проверка на сайта на Народното събрание и на този на Търговския регистър. Той показа и фрапиращо непознаване на материята, с която уж комисията му би трябвало да борави добре. Шефът на КПКОНПИ отказа да коментира и изнесените от \"Биволъ\" данни за разминаване в доходите и харчовете на зам.-председателя на ГЕРБ Цветан Цветанов, установени още при предходната проверка на Цветанов от комисията. Шефът на КПКОНПИ ипотекирал тераса, която твърди, че не притежава Пламен Георгиев сподели своите разсъждения в нещо като 10-минутен монолог пред журналисти, предшестващ събитие с негово участие. Монолог, защото въпреки опитите на представителите на медиите да получат конкретни отговори по сделката за ипотеката на тризонета му, такива нямаше. Георгиев наблягаше на вече изразената от него позиция, разпространена писмено до медиите. Там той обясняваше как е придобил жилището си в столицата (за 293 000 лева) и как въпросната тераса от 186 квадратни метра не присъства в имуществената му декларация, защото е обща част. - Единственият човек, който публично излезе пред медиите, даде официална позиция, единственият човек, който си публикува нотариалните актове, съм аз. Повече с тези компроматни глупости аз няма да се занимавам. Повече за глупости аз няма да се обяснявам. Очевидно е, че това е абсолютна компроматна атака и тази компроматна атака се вижда кой я прави. Очевидно е, вие сами можете да си отговорите. - Ето, аз мога да ви отговоря. Има хора - с медии, олигарси, на които ние им запорирахме и внесохме искове за отнемане на имуществото. Хора, които притежават медии, хора, които имат също така 198 милиона причини да водят срещу нас компроматна война. Хора, които на 20 и няколко години са... - Няма никакво разминаване! Напротив - всичко е обяснено ясно. Съжалявам и за вас, медиите, които по някакъв начин се опитвате да се поставяте в услуга на тези хора. Но нещата са ясни - има хора, пак повтарям, които на 20 и няколко години в едни смутни времена са придобили първия си милион. За съжаление - незаконно. Ние това нещо... Има други хора, които освен тях са придобили пък милиарди. Всички тези хора се борят срещу мен персонално и срещу комисията, защото не им харесва това, което се случва. Това, което се случва в последните години в България... - Отговорил съм ви, дал съм. Всичко е обяснено в моята позиция пред медиите. Точка по въпроса. Аз няма да се обяснявам пред хора... Нека тези хора, които имат незаконни средства - те да се обясняват, не аз. Така че това е моето обяснение по този въпрос. Сега, ако имате някакви наистина професионални и сериозни въпроси, разбирам и вашата позиция. Вие сте зависи... - Това не е интервю. Защо досега никой не подава сигнал да ми се направи проверка. Твърдят се какви ли не глупости. Нека да се подаде сигнал до прокуратурата, нека да се подаде сигнал до парламента, да се подаде в нашата комисия. Има хиляди органи, които... - Е как кой?! Цялата комисия. Пет души комисия... - Как подчинени? Кой ми е подчинен, много ви моля?! Ето това е една линия, за да можете да продължите да вадите някакви компромати. Простичка е истината - на тези хора не им се харесва. Оцени се от международните партньори, от Европейската комисия докладите, че в България вече има ефективна борба с корупцията. Факт. Ако тази ефективна борба с корупцията не се харесва на някого, това е техен проблем. Нито ще ме разколебаят, нито ще ме отклонят, нито вие може да им помогнете да се вдигат теми, които ги няма. - Категорично да, казвам го. Обслужвате интереси на някого. Не всички, не всички. Напротив. Има много коректни медии, които публикуваха моята позиция и които казаха нещата такива, каквито са.  - Не всички. Ето, бТВ публикува извадки от моята позиция. - Давайте, ако има други въпроси. - Казах ви - всичко е обяснено. Аз по работа мога да говоря по много теми. Казвайте, ако има други въпроси. Пак ви казвам - атаките срещу мен идват от един и същи център - олигарсите, които са недоволни от това, че има борба с корупцията. Това е! Факт! Има 3 милиарда искове внесени. Вие какво очаквате - че всичко ще бъде безпроблемно? Че тези хора ще седят и ще са доволни? Те са недоволни!  Давайте, ако има други въпроси. Давайте, ако има други въпроси. Ако има други въпроси - давайте. Всичко е описано. - Да, мога да ви кажа как вървят проверките на другите замесени. Дотук в рамките на четири дена са установени всички нотариуси. Сделките са изповядани при един и същи нотариус и това ни направи впечатление... - Сега обаче не можем да кажем, че има някаква конкретна връзка, защото това е нормална практика - фирмите да изповядват. Изискали сме от 2007 година всички сделки, които са извършени от фирма \"Артекс\", проверили сме всички тяхни сделки, сега в момента анализираме да видим дали има други лица. Знаете, че в момента текат четири проверки (на Цветан Цветанов, на Цецка Цачева, на Ваня Колева и на Вежди Рашидов, бел. ред.). Установихме, че част от сделките са установявани от юридически лица. - Да. Събрали сме цялата информация от фирмите. Отделно сме изискали приемането на едно решение в Народното събрание във връзка с изменение на Закона за устройство на територията. Имаме всичките обсъждания в парламентарните комисии, пак обръщам внимание - за четири-пет дена сме го свършили  - Не е общодостъпна информацията от разискванията в комисии! Как ще е общодостъпна - моля ви се! Това са стенографски протоколи. Общодостъпна! Моля ви се, недейте да говорите неща, които не са верни. Имаме поименното гласуване, за да можем да установим кой как е гласувал   Изискали сме справка от Сметната палата дали има дарения на политически партии от фирма \"Артекс\" и не само от фирма \"Артекс\". Установили сме всички фирми на семействи Мирянови и сме изискали информация имат ли връзка с политическите партии под формата на дарения, които и да са те.  Оттам нататък сме изискали информация за всички фирми, които са осъществявали надзора на фирма \"Артекс\". Отново пълната история на тези фирми сме изискали и анализираме и там същите въпроси, които сме задали - да не ги повтарям още веднъж.  - Да ви кажа какво? Чакайте, чакайте, вие искате... Живеем в правова държава, в която се опитваме да наложим закони и правила и да се борим с корупцията. Искате да коментирам едни качени неподписани документи в някакъв сайт. Тези неподписани документи в момента се анализират дали отговарят изобщо на истината, защото се качиха някакви неща в медийното пространство. Как очаквате да се коментират някакви документи, които някой си е качил без подписи, без нищо. Това не е документ. Това е несериозно. Крайно време е в тази държава да се разбере, че трябва да се спазват правилата и трябва да се коментира и да се изнасят факти само когато имаме годни доказателства. - Казвам ви, че когато има истински документ - тогава да коментирам. - Проверяваме дали това е едно към едно документът, всъщност решението, което е взето от комисията. - Никакво време не ни отнема това, просто да сравним текст по текст това вярно ли е или не, след което ще коментираме. Това вчера излезе, нали трябва да го установим. - Госпожо, КОНПИ и сегашната КПКОНПИ във всяко едно заседание има над 100 точки. Съгласете се, че няма как да знам всяко едно решение. Да, г-н Цветанов е имал проверка, която е приключила. След като изнесем официално вече информацията, тогава ще коментирам, ще седнем и ще ви разкажа всичко. А да, понеже вие постоянно ме прекъсвате, забравих да кажа. По проверката на онези четири лица установихме действия на министри и зам.-министри, които също са давали в хода на изпълнение на служебните си задължения едни становища, които ние вече сме приобщили. Така че тези четири лица, които вече проверяваме, ще бъдат викани тези министри и зам.-министри да дават обяснения във връзка с актове, които те са давали по повод сградата \"Златен век\"  - Не искам да казвам имена, не е един, няколко са, и тях сме установили. И всичко това, пак повтарям, в рамките на четири дена. Така че оттук нататък, каквото има, ще се дава публична информация. Благодаря ви. - Първо беше една заплаха, която получих съвсем официално, която от други органи беше оценена като сериозна, заради която имам охрана от НСО. След тази заплаха вече започнаха и медийните атаки, което беше напълно очаквано.  ", "date": "2019.04.02", "title": "Пламен Георгиев видя конспирация на олигарси за терасата си (ВИДЕО)"}
{"url": "http://clubz.bg/81308-kak_tir_sektoryt_se_okaza_po_golqm_ot_celiq_transport", "text": "Тръгвам на лов за фалшиви новини.  (откакто обявих началото на лова) дойде от депутата в Европейския парламент  . По повод гласуването на пакета \"Мобилност\" и отражението му върху интересите на българските фирми за международни автомобилни товарни превози той заяви: Едно от тези числа повтори пред Българската национална телевизия миналия петък и лидерът на Партията на европейските социалисти и евродепутат от БСП Сергей Станишев (вижте   на сайта на БНТ - 3'36\"-3'40\"). Според   на Националния статистически институт (НСИ) за дейността на нефинансовите предприятия през 2017 г. (виж 17 стр. вляво) целият сектор \"Транспорт, складиране и пощи\" е произвел добавена стойност от 4 573 милиона лева. Брутната добавена стойност (БДС) за цялата икономика през същата година е 87 634 милиона лева, а брутният вътрешен продукт (БВП) е 101 043 милиона лева. Справка -  . Следователно относителният дял на целия сектор (от който международният товарен автотранспорт е само част) в БДС е 5,2% (4573 : 87 634 х 100 = 5,2). Резултатът няма да се различава много, ако към горецитираните числа прибавим корекцията (данъци минус субсидии), за да получим дела на сектора в БВП . Във всеки случай няма да бъде 17%, т.е. 3,26 пъти повече. По данни на специалисти в отрасъла, които отказаха да бъдат цитирани поради страх от политически последствия, делът на целия сухоземен транспорт (автомобилен и железопътен) в БВП на България е 2,8%. Според горецитираната   за дейността на нефинансовите предприятия (виж стр. 17 вдясно) на сайта на НСИ общият брой на заетите в целия сектор \"Транспорт, складиране и пощи\" през 2017 г. е бил 188 618 души. Според Кючюк те са 500 000 само в международния товарен автотранспорт, т.е. в подсектора има 2,65 пъти повече заети, отколкото в целия сектор. Очевидно е, че това е невъзможно. Според пожелалите анонимност източници всички заети в целия сухопътен транспорт в България (автомобилен и железопътен) са 147 000. До часа на тази публикация не успях да се свържа с офисите на Кючюк и Станишев в Европейския парламент, за да науча откъде те черпят данните си за значимостта на международния товарен автомобилен транспорт в българската икономика. Натъкнах се обаче на следната   на Общото събрание на   (СМП), в която се казва: От СМП обясниха, че са черпили данните си от официални доклади на Министерството на транспорта и изказвания на министри на транспорта. Не можаха обаче веднага да посочат точен източник. Предположиха, че в така цитираните дял от БВП и брой на заети са вкарани и \"прилежащи\" сектори и подсектори като ремонт, застраховки, логистика. Очаквам авторите на цитираните изявления, които и да са те, да защитят тяхната обоснованост, като посочат достоверни източници на данните. Не твърдя, че те защитават нелегитимна кауза. Питам се обаче с какво биха й помогнали неверни данни. Те по-скоро могат да й навредят, ако официалната статистика е вярна. Поне дотук оставам с впечатлението, че за да се приеме нещо на доверие у нас, е достатъчно да го каже някой големец или да го съобщи някаква институция. Т.нар. гражданско общество и свободни медии го потварят безкритично, без да се усъмнят и без да проверят. Подобна фалшива новина между другото изигра ключова роля за резултата от референдума за \"Брекзит\" на 23 юни 2016 г. Кампанията за излизане твърдеше, че напускането на ЕС ще връща по 350 милиона британски лири в бюджета на на Националната здравна служба седмично. Веднага след вота  . Не е лошо да си я спомним, защото времето пак е предизборно. П.П.: За да получат читателите приблизителна представа какво е 17% от БВП, ще спомена, че такъв е бил делът на целия публичен дълг на България в БВП през 2017 г. според   на НСИ.", "date": "2019.04.02", "title": "Как ТИР секторът се оказа по-голям от целия транспорт"}
{"url": "http://clubz.bg/81315-ukrainskiqt_trymp_skok_ot_tv_ekrana_v_realniq_jivot", "text": "Когато избирателните секции затвориха, той играеше тенис на маса. Когато приключи първият кръг на президентските избори в Украйна, заобиколен от тв камери Володимир Зеленски запретна ръкави и започна дуел с журналист, пише  . Преди това посетителите в предизборното му бюро бяха призовани от неговите сътрудници да участват в турнир. Първата награда? Финал срещу комика и кандидат за президент. По време на предизборната битка Зеленски се различаваше от всички останали кандидати за държавен глава. Той не се здрависваше по време на предизборни мероприятия, а снимаше последните епизоди от тв сериала си. Не водеше предизборни дебати, а по време на представления взимаше на мушката политическите си противници. Явно украинците искат нещо повече от това шоу – не само на сцената и пред телевизионните екрани, а и в реалния живот. След първите оповестени прогнозни резултати от вота с 28,61 на сто Зеленски попадна на първо място и остави далеч зад себе си сегашния президент Петро Порошенко (17,16 на сто). Балотажът ще се състои на 21 април. Една невероятна история в украинската политика, на която никога не са липсвали невероятни истории, но този път тя е уникална. Мнозина украинци познават Зеленски от ролята му в тв сериала \"Слуга на народа\". Според сюжета учител по история изведнъж става президент. В новогодишната нощ той обяви по телевизията кандидатурата си за държавен глава и то сериозно. Оттогава доминира при всички социологически изследвания. През изборния ден действително се стигна до сензация и то с по-добър от прогнозните резултати. Всъщност това беше косвен отговор на рокаджията Святослав Вакарчук. Във видео той категорично се противопостави на избора на Зеленски, като призова украинците да не гласуват на шега. Смесица от втръсване от политиката и желание за нещо радикално ново доведе до успеха на 41-годишния комик от южния украински град Криви Рих. Криза, война и корупция са оставили следи. Цари омерзение срещу политическото статукво, което все пак след революцията на Майдана приближи страната към ЕС, но същевременно не обърна гръб на корупцията. А боевете в източните части на страната продължават. Според актуално допитване 70 на сто от украинците са на мнение, че страната се развива в погрешната посока и се надяват на радикални промени. Че по време на предизборната битка обществеността узна твърде малко за програмата на крайно неопитния в политиката Зеленски, изглежда не му навреди. За мнозина е достатъчно, че беше радикално по-различен в сравнение с останалите 38 кандидати. Преди всичко не се изпълниха очакванията от президента Петро Порошенко, който преди пет години беше избран още на първия тур с почти 54 на сто от гласовете. И Анна, 34-годишна секретарка, както и майка й Лариса, която е учителка, тогава са гласували за Порешнко – през драматичните дни след революцията на Майдана, анексирането на Крим и избухването на войната в Донбас. Днес са разочаровани от него и са големи фенки на тв сериала, в който Зеленски пародира президента. Лариса изрича: Запознайте се с Володимир Зеленски Но духовете са различни. Критички на Зеленски го клеймят като \"клоун\" и \"марионетка\", дори като \"украинския Тръмп\". При това по време на предизборната битка той не използваше ненавистническа към чужденците реторика, но пък направи впечатление с язвителните си вицове. Порошенко се демонстрира като гласа на разума, гарант за стабилност и така на последните метри от правата успя да мобилизира много избиратели, които все още се колебаеха кого да подкрепят. Порошенко отива на балотаж, но в сянката на сензационния успех на Зеленски. Първоначално шансовете на действащия президент за преизбирането му на поста изглеждаха още по-лоши. По време на първия му мандат шоколадовият предприемач беше крайно недолюбван. Отиването му на балотаж би следвало да се смята за успех. Все пак през последните седмици му се удаде да елиминира бившата премиерка Юлия Тимошенко, която се провали и при третия си опит като кандидатка за президент. Вечерта след вота Порошенко се покая: Веднага обаче се прицели в олигарха Игор Коломойски, който подкрепя Зеленски. Тв сериалът на Зеленски се излъчва по неговия частен канал 1+1 и по време на предизборната битка му бе отредено впечатляващо много време за излъчване. Но за да срази Зеленски на вота след три седмици, Порошенко трябва да измисли нещо повече от закани. С необичайната си предизборна борба досега комикът определяше правилата на играта. Останалите кандидати куцаха след него.", "date": "2019.04.02", "title": "Украинският Тръмп - скок от тв екрана в реалния живот"}
{"url": "http://clubz.bg/81316-decata_na_kashogi_s_kyshti_za_milioni_i_mesechna_renta", "text": "Децата на саудитския журналист Джамал Кашоги, убит в саудитското консулство в Истанбул на 2 октомври, са получили като компенсация къщи на стойност няколко милиона долара и получават всеки месец хиляди долари от саудитските власти. Това пише в. \"Вашингтон пост\", предадоха световните агенции. \n\tСпоред изданието, за което пишеше Кашоги, къщите се намират в Джеда, в западната част на Саудитска Арабия, в един и същи жилищен комплекс и струват всяка една 4 милиона долара. На всяко от четирите деца се изплаща месечно сума, възлизаща над 10 000 долара. Изданието се позовава на бивши и настоящи саудитски представители, както и на близки до семейството. \n\tКогато процесът срещу заподозрените за убийството приключи след няколко месеца, децата на Кашоги могат да получат още по-големи суми от няколко милиона долара на човек в рамките на договорката за кръвнината. \"Тайм\" определи Кашоги и журналисти за личностите на 2018 г. Компенсациите за децата на Кашоги са били разрешени в края на 2018 г. от саудитския крал Салман. Според бивш саудитски ръководен кадър това решение било взето в рамките на признание на една \"голяма несправедливост\", която е била извършена, и на опит да \"се поправи една грешка\". Тази практика била \"част от нашите традиции и нашата култура\", е пояснил източникът. \n\tПреговорите за компенсациите са били водени от Халид бин Салман, брат на престолонаследника Мохамед бин Салман и посланик на Саудитска Арабия в САЩ. \n\tСамо Салах, най-големият син на Кашоги, живее в Саудитска Арабия - в Джеда. Той е банкер. Другите три деца живеят в САЩ. \n\tСлед като отричаше убийството, Саудитска Арабия накрая каза, че става дума за операция, извършена от \"елементи, които са били извън контрол\" и която е приключила не както трябва. 11 души са съдени от началото на годината за убийството. За петима от тях саудитският главен прокурор поиска смъртно наказание. \n\tЗасега не е ясно каква е била ролята в убийството на престолонаследника. Според американския Сенат той е \"отговорен\" за убийството, пише БТА.", "date": "2019.04.02", "title": "Децата на Кашоги с къщи за милиони и месечна рента"}
