{"url": "http://clubz.bg/61972-putin_blagodari_na_cru_chrez_trymp", "text": "Руският президент Владимир Путин се обади днес на американския си колега Доналд Тръмп, за да му благодари за сигнал, помогнал за предотвратяването на бомбен атентат срещу катедрала в Санкт Петербург, предаде Ройтерс. Информацията била подадена от ЦРУ. Тя позволила на руските сили на реда да арестуват атентаторите, преди те да реализират плана си. Това се казва в съобщение на Кремъл. Висш представител на администрацията на Тръмп потвърди, че двамата президенти са разговаряли днес. Няма обаче потвърждение от американските власти, че са споделили разузнавателна информация с руснаците. Взрив уби 11 души в метрото в Санкт Петербург (СНИМКИ+ВИДЕО) Предотвратените нападения трябвало да бъдат извършени срещу Казанския събор в Санкт Петербург и други места в града, където се събират много хора. Катедралата е една от най-популярните туристически забележителности. Руските медии съобщиха преди няколко дни, че ФСБ е задържала последователи на \"Ислямска държава\", които искали да извършат самоубийствен атентат в Казанския събор на 16 декември. Оттам обаче не дават подробности за самоличността на заловените. Разби се самолет с над 200 руски туристи в Египет В телефонния разговор Путин помолил Тръмп да предаде благодарностите му на служителите на ЦРУ, които събрали разузнавателната информация. Путин обещал Русия да уведоми американските власти, ако получи информация за атака, планирана в САЩ. \n\tРусия неведнъж е била обект на ислямистки атаки. През април 14 души загинаха, когато взрив избухна във влак в метрото в Санкт Петербург. Задържани бяха няколко заподозрени предимно от бивши съветски мюсюлмански републики от Средна Азия. През октомври 2015 г. \"Ислямска държава\" взриви самолет с руски туристи, излетял от Синайския полуостров в Египет. Загинаха всички 224-ма души на борда. През декември 2013 г. двама терористи камикадзе убиха 34-ма души на гарата и в тролей във Волгоград. Над 30 души загинаха при самоубийствена атака на московското летище Домодедово през януари 2011 г. Сред тях бе и българинът Николай Иванов, току-що пристигнал от Виена. Година по-рано 40 души загинаха при взривове в метрото в Москва. Разби се самолет с над 200 руски туристи в Египет", "date": "2017.12.17", "title": "Путин благодари на ЦРУ чрез Тръмп"}
{"url": "http://clubz.bg/61948-doktor_honoris_kauza_menda_stoqnova_razocharovana_sym_mnogo_zloba_i_omraza", "text": "\"Разочарована съм от злобата и омразата, която някои хора изливат - основно в интернет.\" Така председателката на парламентарната бюджетна комисия Менда Стоянова коментира пред бТВ какви изводите си е направила от историята с нейното удостояване с титлата \"доктор хонорис кауза\" на Академията за музикално и танцово изкуство в Пловдив. [nid:61723]] Менда Стоянова, която сама призна, че няма много общо нито с академизма, нито с изкуствата, получи почетната титла през седмицата. В интернет се появи и петиция, в която се казва \"Продадохте \"доктор хонорис кауза\" за пари\"\". \"Продадохте \"Доктор хонорис кауза\" за пари\" \"\"Не се чувствам неудобно\", разясни ректорът Милчо Василев, въпреки вълната от критики срещу удостояването с почетното звание на депутатката. Той я окачестви като \"морален и честен човек\". Академичният съвет толкова се развълнувал, че пожелал да изпълни на живо химна на България по време на церемонията. Ректорът призна, че идеята била негова, но решението било прието на Академичен съвет. \"Тя не е вътре в изкуството, но дава парите за каузата. Това ме накара да пристъпя към тези неща\", разясни той. Менда Стоянова се очаква да изнесе и лекция след удостояването си с \"доктор хонорис кауза\". Лекцията не е задължителна, реши да уточни ректорът. Той даде и своето предложение за темата - \"имаме тук специалност арт мениджмънт\". Стоянова обясни, че темата ще е свързана с парите. ", "date": "2017.12.17", "title": "Доктор хонорис кауза Менда Стоянова: Разочарована съм, много злоба и омраза"}
{"url": "http://clubz.bg/61954-jana_karaivanova_v_otgovor_na_jalbata_blokirala_parite_za_kino", "text": "Екипът зад проекта „Голата истина за група Жигула“ решава да сравни резултатите си с тези от предишната сесия, на която също участва. Сравняват и оценките, дадени от специалистите в Художествената комисия. Кандидатстват с проект, който не е променян при второто си представяне, а получават различни резултати – при това по-лоши от първия път, а зад проекта стои името Виктор Божинов – на режисьора, създал един от най-успешните филми след промените у нас: „Възвишение“. Точките са по-ниски втория път, но мотивите са същите, като на предишната сесия. Но пък преди гласуването на втората сесия „Възвишение“ на Божинов вече е започнал триумфалното си шествие по родните киноекрани. След последната сесия на НФЦ Ваня Николова пита защо за специалистите в художествените комисии на НФЦ зрителският успех, опитът и наградите продължават да са несъществен фактор, защо когато се оценява примерно диалог, в комисията няма нито един сценарист, защо липсва нормална среда за качествена конкуренция… Българското кино като резерват за социално слаби „Площад Славейков“ потърси коментар по поставените проблеми от директора на Изпълнителна агенция „Национален филмов център“ Жана Караиванова. Попитахме я и за подозренията във филмовата гилдия около спечелилия сега субсидия филмов проект „Не влизай в пререкание с персонала на банята“  продуцент на който на предишната сесия на НФЦ бе самата Караиванова.", "date": "2017.12.17", "title": "Жана Караиванова в отговор на жалбата, блокирала парите за кино"}
{"url": "http://clubz.bg/61955-pentagonyt_imal_programa_za_tyrsene_na_nlo", "text": "От Пентагона потвърдиха, че в периода 2007-2012 г. е съществувала програма, проучваща НЛО, съобщи \"Политико\". Програмата за идентифициране на технологично развити аерокосмически заплахи е имала бюджет от 22 милиона долара годишно. Целта ѝ е била проучването на НЛО. Вижте най-интересните снимки на НЛО Според описанията на пилотите тези обекти превъзхождат по възможностите си всякаква въздушна техника, която е на въоръжение в САЩ и други страни. Освен това понякога тези апарати нарушават дори законите на физиката. Задачите на служителите на Пентагона от тази програма, включвали разговор с военните, забелязали нещо необичайно във въздуха. Създаването на програмата се дължи на сенатора демократ Хари Рийд от Невада. По-голямата част от средствата за нея били превеждани на базираната в същия щат компания \"Бигълоу аероспейс\". Програмата била ръководена от Луис Елисондо. Той твърди, че тя продължила да съществува и след спирането на финансирането през 2012 г. Елисондо напусна Пентагона преди два месеца. От военното ведомство обаче са категорични, че програмата е приключила преди пет години. Тогава било решено, че има по-важни приоритети, към които трябва да се насочват пари.", "date": "2017.12.17", "title": "Пентагонът имал програма за търсене на НЛО"}
{"url": "http://clubz.bg/61951-pojaryt_tomas_podgoni_shouzvezdite", "text": "Властите в Калифорния издадоха заповеди за евакуация, след като щатът се изправи пред пожара \"Томас\", смятан за третия най-опустошителен от 1932 г. предаде АФП. Ветровете и сушата помагат за разпространението на стихията. До този момент са изгорени 1083 квадратни километра, а близо 8500 служители на противопожарната служба на Калифорния се борят с пламъците. Стихията унищожи над 700 жилища. Един пожарникар е загинал. Властите в Санта Барбара са издали и препоръки за доброволна евакуация. Хиляди местни жители го напуснаха с колите си и той се превърна в град призрак. Огромен пожар опустошава Калифорния Властите наредиха евакуация на предградието Монтесито, където живеят редица звезди, съобщи в. \"Сънди телеграф\". Сред тях са Опра Уинфри, Елън Дедженеръс, Дрю Баримор, Патрик Стюарт, Роб Лоу и други. Актьорът Роб Лоу, прочул се с участието сив сериала \"Западното крило\", пусна снимки в инстаграм на пожара, върлуващ на броени метри от дома му. Той призова последователите си да се молят за Санта Барбара. В друго съобщение той се похвали, че помага на пожарникарите в гасенето на пламъците.   Опра Уинфри също даде воля на чувствата си в туитър: Криси Тейген и Парис Хилтън също бяха принудени да напуснат домовете си. Тя благодари на пожарникарите, че рискуват своя живот, за да спасят този на обитателите на района. \"Томас\" бушува от 4 декември. До този момент по заповед на властите са евакуирани 95 000 души.", "date": "2017.12.17", "title": "Пожарът \"Томас\" подгони шоузвездите"}
{"url": "http://clubz.bg/61952-afis_gerb_265_bsp_227_treta_e_dps", "text": "Ако парламентарните избори бяха днес, за ГЕРБ биха гласували 26,5 на сто от хората, а за БСП - 22, 7 на сто. ДПС е трета политическа сила, а \"Обединените патриоти\" са четвърти. \"Воля\" е на ръба за влизане в парламента. Това показват данните от декемврийското изследване на агенция \"Афис\"*. Сравнението с резултатите от март месец, когато бяха парламентарните избори, показва, че БСП се задържа на същите позиции като е имало лек възход през юли-септември. В управляващата ГЕРБ има спад около 2 на сто. Според социологическата агенция на Юрий Асланов \"промените в електоралната картина след проведените през пролетта парламентарни избори са незначителни. Партиите, участващи в изпълнителната власт – ГЕРБ и \"Обединените патриоти\", са понесли леки щети от неизбежната ерозия на властта, докато БСП успява да съхрани потенциала си и дори отбелязва най-високата точка на подкрепа за последните няколко години.\" Прогнозата за десните извън парламента - ако останат разделени, не разполагат с реални шансове за участие във властта. \"Сред останалите по-малки формации се открояват имената на няколко политически субекта, предимно от десния сектор – Реформаторски блок, „Да, България“ и ДСБ. Проблематизираното напоследък хипотетично обединение между тях е предмет на бъдещето, но е ясно, че ако останат разделени, не разполагат с реални шансове да се намесят в по-нататъшното разпределение на ключовите роли във властта\", се казва в коментара на \"Афис\". Декемврийското изследване на „АФИС“ потвърди два контрастни тренда: броят на хората, чието материално положение е облекчено, нараства, но в същото време усещането за политическо напрежение и желанието за ремонт на властта се събужда отново. По първия пункт. Късното лято и есента побраха един продължителен медийно-прокурорски двубой, започнал с разобличенията от серията „Суджукгейт“, хвърляща публична светлина върху клиентелистката мрежа на управляващите, засягаща дори националната сигурност чрез некачествено изпълнение на оградата по границата с Турция.  ГЕРБ парира удара с изненадващ успех – с предложение за ревизиране на приватизацията по време на прехода. Не е изненадващо, че сама по себе си идеята за ревизия на този поврат среща симпатии:  Въпросът е, че БСП не тематизира вътрешното противоречие в уговорката, че порочните сделки не се отменят, корумпираните чиновници ще се наказват, но не и тези които са корумпирали. БСП не долови хумора в подобен радикално ляв проект на една дясна партия и реагира със смъртна сериозност, влизайки в режим на обяснения пред обществото и вътре в ръководството си. Ако БСП притежаваше и представяше ясна позитивна програма с широка чуваемост, например тази за защитата на правата на наемния труд и потребителите,  тя щеше да ползва „тефлонова защита“  срещу негативната пропаганда на ГЕРБ и повечето медии.  В обратен случай привържениците на управляващи и опозиция реагират автоматично, докато електоралните периферии поради слабия интерес към политическите сюжети обясняват критиките като нападки, целящи да скрият собствената несъстоятелност.  Заради, макар и малка, но позитивна кауза – нежелателността да се вихрят скандали в навечерието на Председателството на България в ЕС – ГЕРБ запази остатъците от подобна тефлонова защита. Максимата „да не се изложим пред чужденците“ все пак има известна тежест за общественото мнение: ", "date": "2017.12.17", "title": "\"Афис\": ГЕРБ - 26,5%,  БСП - 22,7%, трета е ДПС"}
{"url": "http://clubz.bg/61956-sindikati_i_rabotodateli_speshni_merki_za_da_nqma_naprejenie_na_energijniq_pazar_prez_zimata", "text": "Спекулативното и необосновано повишаване на цената на електроенергията ще доведе до фалити, загуба на трайни работни места и „замразяване“ нивата на доходите в редица браншове и отрасли. Това се казва в позиция на национално представителните синдикални и работодателски организации КНСБ, КТ „Подкрепа“, АИКБ, БСК, КРИБ. В сряда, 13 декември, Народното събрание единодушно реши да промени кардинално правилата за търговия на електрическа енергия в България. След точно 18 дни - на 1 януари 2018 г., цялата електрическа енергия извън регулирания пазар ще трябва да се търгува единствено чрез енергийната борса. А т. нар. вътрешни търгове, които се провеждаха полупрозрачно от някои от производителите на електричество, вече ще са недопустими. В петък обаче имаше словесни престрелки между държавата и бизнеса. Председателят на комисията по енергетика в парламента Делян Добрев обяви, че има рекет от страна на търговци на електроенергия на свободния пазар. Според него някои играчи на пазара предлагат значително по-високи цени спрямо тези на регулирания пазар. Добрев дори подкани бизнес потребителите да \"минат обратно към НЕК и да плащат 76 лева за електроенергия, а не 100-120 лева\". Асоциацията на търговците на електроенергия в България веднага реагира като разпространи свое становище по темата. В него ръстът на цената на електричеството се обяснява с външни фактори и се критикува предложената именно от Добрев законова промяна, според която от 1 януари токът извън регулирания пазар ще се търгува само чрез енергийната борса, а провежданите досега вътрешни търгове от производителите са забранени. Членове на АИКБ съобщиха, че са получили писма от търговци на ток, с които са уведомени, че от 1 февруари се повишават цените, на които ще им бъде доставяна енергия, като за различните дружества повишението е различно и варира от 30 до 65%. Мартин Георгиев, председател на УС на Асоциацията на търговците на електроенергия в България, обясни пред БНР, че това поскъпване се налага, след като в Европа за последната година основните суровини - петрол, природен газ и въглища, са поскъпнали средно с 0% и това нямало как да не се отрази на пазара в България. В допълнение през миналата година търговците на ток се наложило да поемат значителна част от това поскъпване върху себе си, в резултат на което акумулирали 70 млн. лв. загуби. Позицията на синдикати и работодатели е в подкрепа на предприетите от държавата законодателни промени и срещу спекулативното увеличение на цената на електроенергията. Ето и цялата позиция Пазарът на електроенергия у нас вече се доминира от търговията на свободен пазар, което се подкрепя от национално представителните работодателски и синдикални организации като модел за устойчива конкурентна среда, осигуряваща подобрение качеството на услугите и оптимизиране на цената на електрическата енергия. За стопанските потребители, присъединени към мрежите на високо и средно напрежение, като задължени регистрирани участници на свободен пазар, това е и единственият начин за осигуряване на нужното им електропотребление. Дейността на участниците в електроенергийния пазар – производители на електроенергия, търговци, координатори на балансиращи групи, преносен оператор, оператори на електроразпределителна мрежа, борсов оператор и доставчик от последна инстанция минава през лицензионен режим, надзор от страна на КЕВР и утвърдени норми, част от националното ни законодателство. Осигуряването на конкурентна среда е сред задълженията и на КЗК. Прозрачност, надеждност и предсказуемост – това са ключови категории за успешно и пълноценно функциониране на енергийния пазар. Но нещо в този пазар не работи както трябва. Значителни обеми бяха търгувани към определени търговци при неясни условия, обезпечаващи непазарни предимства спрямо останалите участници. Изкуствено бе ограничавано и предлагането през двата сегмента на борсата – малки, нерегулярни лотове, липса на профилирани продукти. Това естествено води до ирационални ценови нива, които категорично не могат да бъдат определени като референтни. Отбелязваме, че предприетите стъпки за договаряне през борсата на всички количества електрическа енергия, предназначена за свободен пазар могат да ограничат тези непрозрачни практики. Нужен е съответният контрол и санкции срещу манипулации и злоупотреби при ясни, недвусмислени регламенти и правила. Междувременно, необосновано, без връзка с реалностите в сектора, непрозрачно и напълно непазарно се предприемат действия за значително увеличение на цената на електроенергията, като през последните дни този процес ескалира рязко до претенции от страна на търговците за прекратяване на договори за доставка или налагане едностранно на цени с между 30% и 65% по-високи спрямо установените до момента. Спекулативното и необосновано повишаване на цената на ел. енергията ще доведе до фалити, загуба на трайни работни места и „замразяване“ нивата на доходите в редица браншове и отрасли. Ще доведе и до ръст на цените на хранителни и нехранителни стоки. Увеличението засяга както бизнеса, така и държавни и общински администрации, болници, училища, членовете на синдикатите и всички работещи български граждани. Пренасяйки се към цените на регулиран пазар, ще засегне всеки битов абонат. Некоректните търговски практики включват и нови задължения в системата на енергетиката, като няколко търговци дължат вече десетки милиони лева към фонда за сигурност на електроенергийната система. В тази връзка апелираме за незабавни и конкретни стъпки към ограничаване на вредни практики и недопускане на напрежение в системата на българската енергетика и индустрия в началото на зимния период, заявяват социалните партньори в позицията, подписана от КНСБ, АИКБ, КРИБ, БСК и КТ Подкрепа ", "date": "2017.12.17", "title": "Синдикати и работодатели: Спешни мерки, за да няма напрежение на енергийния пазар през зимата"}
{"url": "http://clubz.bg/61953-papata_obqvi_falshivite_novini_za_grqh", "text": "Папа Франциск разкритикува журналистите, които разравят стари скандали, гонят сензации и публикуват фалшиви новини, съобщи в. \"Обзървър\". На среща с представители на католически медии светият отец заяви, че това е сериозен грях, който вреди на всички замесени. Фалшива новина - дума на годината Главата на Римокатолическата църква смята, че журналистите имат мисия, която е сред най-основните за демократичните общества. Папата ги призова да дават пълна, точна и вярна информация и да не бъдат едностранчиви. И допълни, че подобни действия са смъртен грях, който ранява в сърцето журналистиката и всички останали.", "date": "2017.12.17", "title": "Папата обяви фалшивите новини за грях"}
{"url": "http://clubz.bg/61945-cvetanov_radev_da_chete_poveche_horata_go_narichat_prezidenta_veto", "text": "Този съвет отправи в ефира на Нова тв зам.-председателят на ГЕРБ Цветан Цветанов. Поводът бяха думите на държавния глава, че лекарственият мораториум нарушава конституционните права на гражданите. И допълни: Румен Радев: Управляващите губят човешки облик Той не пропусна да обвини БСП, че преди всичко употребява хората. И посочи като типичен пример актьора Стефан Данаилов, който произнесе дълбоко емоционално слово в парламента при дебатите за мораториума. Но изтъкна, че Данаилов е един великолепен актьор, пред когото той се прекланя. И допълни, че целта е да се спре източването на НЗОК. Но от ГЕРБ никога не били казвали, че няма да се лекуват онкоболни. Стефан Данаилов: Страшни са тия мигове, когато чакаш лошото или доброто (ВИДЕО) След което Цветанов даде примери от чужбина. Според него в Германия чак след третата година при прилагането на тези иновативни лекарства, те започват да се плащат от здравната каса. Според него България била единствената държава, в която молекулите веднага започва да ги плаща НЗОК. В Румъния пък има 6-годишен лекарствен мораториум. Друга тема бяха споровете около втория лифт в Банско. Така Цветанов коментира думите на вицепремиера Валери Симеонов, че не иска да вижда премиера Бойко Борисов след \"изработването\", което му направил с отлагането на точката за разширяване на ски зоната в Банско по време на правителственото заседание. Но припомни собственото си изказване отпреди няколко дни, че управляващата коалиция е като италианско семейство. Валери Симеонов vs Бойко Борисов: Не искам да го виждам! Забавянето е на решението за начина на изграждане на лифта: Цветанов отхвърли намека, че по този начин се облагодетелства един концесионер: Колкото до Валери Симеонов, не ставало дума за ултиматум от страна на вицепремиера, а за напрежение в една коалиция, където е нормално да има различни мнения. Зам.-шефът на ГЕРБ смята, че на заседанието на правителството на 28 декември ще има яснота за решението за плана за лифта, също така и за стратегията. Стана дума и за предстоящото българско европредседателство и намерението на опозицията да иска вот на недоверие на кабинета. Накрая той даде прогноза, че България ще бъде приета в Шенген през 2018 г. Стефан Данаилов: Страшни са тия мигове, когато чакаш лошото или доброто (ВИДЕО) Валери Симеонов vs Бойко Борисов: Не искам да го виждам!", "date": "2017.12.17", "title": "Цветанов: Радев да чете повече. Хората го наричат \"Президента-вето\""}
{"url": "http://clubz.bg/61957-prezidentyt_na_fifa_obvinen_che_narushil_pravilata_pri_skandal_s_uredeni_machove", "text": "Президентът на ФИФА Джани Инфантино е обвинен, че си е затворил очите и е позволил по-леки наказания заради тежък скандал с уредени мачове в турския футбол, датиращ от 2011 г., съобщава в. \"Гардиън\". По това време швейцарецът е генерален секретар на УЕФА. \"Фенербахче\" става шампион на южната ни съседка за 2011 г. с по-добра голова разлика пред \"Трабзонспор\". Месеци по-късно 36-има шефове, треньори и футболисти са обвинени в уреждане на мачове. Сред тях е президентът на \"фенерите\" Азиз Йълдъръм, осъден на 6 години затвор. Междувременно клубът е наказан две години да не играе в европейските клубни турнири, но Арбитражният спортен съд (КАС) в Лозана намалява санкцията на УЕФА, така \"Фенербахче\" не участва в Шампионската лига само един сезон. \"Гардиън\" се е сдобил с интересна кореспонденция по и-мейл между Инфантино и Турската футболна федерация (ТФФ). През януари 2012 г. генералният секретар на ТФФ г-жа Ебру Кьоксал пита Инфантино в писмо дали може да \"отстъпи\" от собствения си дисциплинарен правилник и наложи на \"Фенербахче\" по-леки наказания от предвидените. А именно: вместо да извади \"Фенербахче\" от елитната лига (както \"Ювентус\" в Италия преди години за същото провинение), само да отнеме титлата на клуба, да му вземе 12 точки от актива, да наложи финансова санкция и да го лиши от участие в Шампионската лига.  Конкретният въпрос към Инфантино е дали това ще наруши правилата на УЕФА. Гологлавият шеф отговаря, че нарушение няма. Той допълва, че така предложените наказания са  Така президентът на ТФФ Мехмед Али Айдънлар публично обявява, че е постигнато споразумение с УЕФА. Ако \"Фенербахче\" бъде изваден от елита, това ще удари финансово всички клубове там, тъй като ще доведе до намаляване постъпленията от телевизионни права. Няма обаче да се стига дотам. Междувременно грандът от Истанбул дори не се разделя с титлата си от 2011 г. Повече от 6 години по-късно \"Фенербахче\" още се води шампион на Турция за сезон 2010-2011. Пред \"Гардиън\" адвокатът на \"Трабзонспор\" Ердем Егемен казва, че по този повод клубът все още търси правата си. Плюс това, че по правилника на ТФФ (който съответства на всички официални документи на УЕФА) \"Фенербахче\" е трябвало да бъде изваден от групата. На запитване на английския вестник говорител на Мишел Платини, тогава президент на УЕФА, отговаря, че с казуса се е занимавал Джани Инфантино, а французинът не е бил в течение на скандала. В писмо Инфантино пък не дава конкретен отговор дали правилата на УЕФА са били нарушени. А заявява, че УЕФА е водила по това време битка с уредените мачове и в случая с Турция санкциите са били адекватни и справедливи. За УЕФА също няма скандал по отношение на кореспонденцията между Инфантино и турската футболна федерация. Нито за наложените наказания.", "date": "2017.12.17", "title": "Президентът на ФИФА обвинен, че нарушил правилата при скандал с уредени мачове"}
{"url": "http://clubz.bg/61958-ananiev_obeshta_dyrjavata_shte_finansira_terapii_bez_alternativa", "text": "Той коментира темата за наложеното ограничение при финансирането на лечение от касата с иновативни лекарствени молекули. Министърът обясни, че държавата ще поеме финансирането на терапиии, за които няма алтернатива, като комисия към здравното министерство ще преценява случаите. Борисов готов да преразгледа мораториума върху лекарствата Ако има случаи в областта на онкологията, за които няма алтернативно лечение с лекарство, което да се реимбурсира от бюджета на НЗОК, тогава МЗ ще поеме заплащането за този медикамент. За целта към министъра ще се създаде специализирана комисия. В състава ѝ ще бъдат включени водещи специалисти в зависимост от конкретното заболяване. Той отново настоя, че не бива да се използва терминът \"мораториум\", след като е създадена необходимата организация за лечението на хората. Ако лечението за останалите 28 молекули не докаже своята ефективност и комисията прецени, че могат да се осигурят средства от бюджета за новите молекули, и тези случаи ще бъдат разглеждани от тази специализирана комисия. Стефан Данаилов: Страшни са тия мигове, когато чакаш лошото или доброто (ВИДЕО) Ананиев определи като \"подобрение в лечението на гражданите\" вчерашното решение за преразглеждане на мораториума на лекарствата за редки и тежки заболявания. Здравният министър лично ще определя състава и ще наблюдава дейността на комисията, която ще се произнася за целесъобразността на дадено лекарство при всеки отделен случай. Той се ангажира да няма забавяне в процедурите: Ананиев обеща също, че няма да се закриват задлъжнели болници при планираното преструктуриране на здравни заведения с преобладаващо държавно участие. След проверки министерството е направило анализ за всяка една общинска болница и на среща с кметове и Сдружението на общините са съгласувани конкретни нормативни промени и мерки запреструктуриране. Още утре се започва с ловешката болница. Тогава ще бъдат обявени и резултатите от проверката в \"Пирогов\". Стефан Данаилов: Страшни са тия мигове, когато чакаш лошото или доброто (ВИДЕО)", "date": "2017.12.17", "title": "Ананиев обеща: държавата ще финансира терапии без алтернатива"}
{"url": "http://clubz.bg/61962-tchibo_pravi_miliardi_ot_kafe", "text": "С него всъщност само се започва, днес то носи едва половината от приходите на империята, която от създаването си е все в ръцете на едно и също германско семейство. Но въпреки това Tchibo („Чибо“) продължава да върви все напред и нагоре, поддържайки постоянен годишен оборот от около 4 милиарда евро. Марката е широко известна не само в Германия, а и по цял свят, където има десетки разклонения, но само малцина знаят нещо повече за семейството зад нея. Или как благодарение на краткотрайното участие на един партньор с арменски произход се е появило необичайното име Tchibo. \"Харибо\" - бонбоненият концерн, роден в перално помещение През 20-те години на миналия век основен вход за Европа на кафето, внасяно от Южна Америка, Африка и Азия е хамбургското пристанище – оживено търговско средище, в което мястото си под слънцето е твърдо решен да извоюва и младият Макс Херц. Той отрано става експерт по кафето – баща му е собственик на фирма за внос на кафявите зърна. Но нито световната икономическа криза, нито последвалото настъпление на нацисткия режим благоприятстват развитието на бизнеса – кафето не играе роля в икономическите планове на Хитлер. Нито пък се явява приоритет за хората в следвоенните времена, когато на първо място е оцеляването. Макс не се отказва от идеята си, но докато изчаква по-подходящ момент за пробив в кафеения бизнес, подхваща продажбата на лотарийни билети. Те вървят повече от кафето, което е луксозна и скъпа стока – половин кило струва повече от една дневна надница. Покрай това контрабандата процъфтява, но начинаещият бизнесмен е твърдо решен да действа законно, възползвайки се от бащиния лиценз за внос на кафе. Така успява да съживи търговията, а когато икономиката на Германия като цяло се оживява, кафето печели популярност и започва все повече да се търси – вече не само по празнични поводи. Д-р Йоткер - благодетелят на домакините Освен с внос Макс иска да се занимава и с разработката на собствена марка кафе, която да наложи на пазара. Нужни са му и помещения, и контакти, които се намират благодарение на новопоявилия се партньор Карл Чилинг-Кирян, вече утвърден предприемач с арменски корени. Двамата създават Tchibo през 1949 г., като в названието на марката влиза една сричка от фамилията на арменеца (Чи) и началните букви на германската дума за зърно Bohne – Бо. Толкова по въпроса за името, а що се отнася до характеристиките на предлаганото кафе, Макс Херц има съвсем ясна концепция – да е с добър вкус и с добра цена, за да се хареса на германците. В името на тази цел се правят многобройни изследвания и опити, а най-важният съветник на бизнесмена е съпругата му Ингебург. През 50-те години консумацията на кафе в Германия започва да расте с по 10-12 процента годишно и перспективите за развитие пред фирмата са факт. Чилинг напуска с доста солидна сума в джоба си – 215 000 марки, и Херц заработва самостоятелно с все по-голям успех. Размишлява дали да не прекръсти предприятието след оттеглянето на вече бившия си партньор, но съпругата му го разубеждава – Tchibo вече е марка. Първите фирмени рекламни филми са предназначени да популяризират продажбата на кафе по пощата. А предлаганите допълнителни екстри – малки подаръчета като кърпи за съдове, например, привличат още повече клиентела. Потреблението расте, а с него – и изискванията към кафето. Макс Херц се постарава да предложи нещо наистина специално – кафето Gold Mocca, заслепяващо в златната си опаковка. И най-вече – силно оръжие срещу конкуренцията от страна на фирми като Jacobs и Eduscho. По същите съображения Tchibo вече започва да се продава не само по пощата, а и във фирмени магазини, от които само за 3 години са отворени 77 в Германия.  Тогава на екрана се появява и мистър Пити – експертът по кафето Tchibo, натоварен да убеди аудиторията, че нищо по-добро за нея няма. Справя се успешно, не е възпрян дори и от избухналия през 1964 мъничък скандал: когато списание „Шпигел“ разкрива, че не само не е никакъв експерт по кафето, но и пие основно чай. Разкритието обаче не се оказва фатално и мистър Пити остава рекламно лице на Tchibo чак до 80-те години, а фирмата устойчиво повежда на пазара пред Jacobs. През 1965 Макс Херц умира едва на 59 години и хвърля наследниците си в смущение с вече споменатото завещание. Кое от петте му деца да застане начело на фирмата като най-способно? Първородният Гюнтер в крайна сметка успява да се наложи и се оказва съвсем подходящ за управлението на бизнеса. Под мотото „Всяка седмица един нов свят при Tchibo“ в магазините вече започват да се продават и безброй други стоки извън кафето: дрехи, накити, часовници, кухненски уреди, пътешествия и застраховки. Оборотът надхвърля три милиарда евро, като приходите от кафето са само половината от общите. Гюнтер Херц обаче не е така дипломатичен и обигран като баща си, съвсем не се радва на същите симпатии. И ако брат му Михаел (третият син), който също влиза в ръководството на фирмата, известно време се задоволява с второто място, в един момент решава да се еманципира – през 2001, когато неразбирателствата между Гюнтер и останалите вече крайно са се изострили. Принуждават го да се оттегли срещу солидно обезщетение и начело остава Михаел, който на свой ред се погрижва и за разрастването на империята (вече обхващаща и 51 процента от акциите на производителя на \"Нивеа\" със стойност около 10 милиарда евро на борсата), и за собственото си благосъстояние – 5,7 милиарда долара по информация на сп. „Форбс“ за 2017 г. Д-р Йоткер - благодетелят на домакините", "date": "2017.12.17", "title": "Tchibo прави милиарди от кафе"}
{"url": "http://clubz.bg/61959-byrza_rokada_v_bachkovskiq_manastir", "text": "Новият игумен на Бачковския манастир архимандрит Самуил встъпи в длъжност със специална церемония, ръководена от главния секретар на Светия синод Герасим Мелнишки. \n\tТой взе жезъла, който олицетворява властта в Светата обител, от досегашния игумен Симон и го предаде на приемника му. Мелнишки благодари на дядо Симон за това, което е направил в манастира както за всичките 25 години от пребиваването си в него, така и през последните три като игумен. Преди церемонията двамата духовници заедно отслужиха литургията. \n\tСветият синод изненадващо смени игумена на Бачковския манастир архимандрит Симон с монаха от Видинската епархия Самуил с решение от 15 декември, в което няма посочени мотиви. Пред БТА дядо Симон посочва, че Светият синод има правата да назначава и уволнява игумените, след като е преценил, че един човек ще бъде по-полезен някъде другаде. \n\tПри нас това се нарича послушание, за което сме дали и обет, добавя Симон. Към момента знае, че заминава за Русе, но къде точно - ще разбере след като се срещне на място с Русенския митрополит. Архимандрит Симон обаче не крие и огорчението си. \"Правена е ревизия сега не мога да кажа дали в резултат на ревизията или нещо друго, не са установени някакви злоупотреби така, че не мога да кажа на кое се дължи, просто факт е, че Светият синод е решил, че може би ще съм по-полезен в Русе, където отивам\", каза той по-рано пред БНР. \n\t  \n\tПрез трите години, докато беше игумен, той започна мащабна реставрация на църквата в манастира. Работници и в момента застилат с каменни плочи двора и връщат някогашният облик на обителта. \n\t  \n\tНовият игумен пристигна в събота в Бачковския манастир. \"Тук съм бил за последно преди 20 години, така че всичко ми е ново и нямам какво да кажа за сега, защото нека да видим как са нещата. Разбира се това което е добро от започнатото то ще продължи защото всичко, което е добро то трябва да продължи, с Божията помощ с помощта на света Богородица то ще продължи\", каза архимандрит Самуил", "date": "2017.12.17", "title": "Бърза рокада в Бачковския манастир"}
{"url": "http://clubz.bg/61963-koi_sa_naj_haresvanite_politici_prez_2017_g_klasaciq", "text": "Президентът Румен Радев и омбудсманът Мая Манолова са двете политически личности с най-високо доверие като при тях одобрението надхвърля 50 на сто. Третото място е за кметицата на София Йорданка Фандъкова, при която одобрението е около 40%. В последната една година се забелязва   – заради активността и заради възможностите, които позицията на омбудсмана дава. От двайсетина процента при встъпването в длъжност, сега доверието е 51%.  – трайно под 20% преди година, до трайно над 20% сега. Това е немалко повишаване за политик от партия, която има по-скоро предвидим като величина електорат и това. Ръст на одобрението  – от 10 – 15% през 2016 г. до 20 – 25% сега. Институцията на президента завършва годината с нива на доверие от  . Личното доверие на Румен Радев е на закономерно сходни нива с доверието в институцията. Вицепрезидентът Илияна Йотова се ползва с лично доверие от 25%, отбелязват от \"Галъп интернешънъл\". През декември правителството има  . Това са равнища, които се повтарят сравнително устойчиво през годината. Така първите няколко месеца на кабинета „Борисов 3“ се оказват с ниво на доверие малко по-добри в сравнение с началните месеци на предходния му мандат, по-благоприятни от началните месеци на мандата „Орешарски“ и много по-неблагоприятни в сравнение с началните нива на първия кабинет „Борисов“ през 2009 г.   Около загубените от ГЕРБ избори за президент Бойко Борисов донякъде загуби и личен рейтинг и слезе на нива под 30% доверие. Пролича и стандартната за такива случаи тенденция загубилият избори да продължава с ниски нива на доверие. Следващите месеци обаче показаха, че Борисов е в състояние сравнително бързо да „наваксва“ одобрение и то се върна на нива над 30%.  Парламентът е с по-ниско доверие от правителството в края на годината -   През 2017 г. се долови известно укрепване на доверието в парламента. Вероятно повлия характерното за цялата година мобилизиране на електората на управляващите партии, които имат по-сериозна периферия, твърдят от агенцията. Нивата на позитивните оценки останаха сравнително трайно над 20%, а на негативните – под и около 70%. Подобен тип оценки за последно бяха регистрирани през 2009 и 2010 г. – първите години на първия мандат „Борисов“. Отношението към институцията на Народното събрание стана по-благосклонно още след идването на служебното правителство в края на януари 2017 г. Парадоксално, по-благоприятни стойности на одобрение в парламента дойдоха в период, когато той на практика отсъстваше. Това се дължеше на общото успокоение, което обичайно идваше след разрешаване на политически кризи, като тази с подадената от Борисов оставка през есента на 2017 г.", "date": "2017.12.17", "title": "Кои са най-харесваните политици през 2017 г. (КЛАСАЦИЯ)"}
{"url": "http://clubz.bg/61964-erdogan_otvarqme_posolstvo_v_iztochen_jerusalim", "text": "Турция ще отвори посолство в Източен Йерусалим, заяви президентът Реджеп Ердоган, цитиран от Ройтерс. Това стана дни след призивите на световни мюсюлмански лидери източната част на града да бъде призната за палестинска столица. Официално. Тръмп призна Йерусалим за столица на Израел Той отново разкритикува остро решението на САЩ да признаят Йерусалим за столица на Израел Това направи президентът Доналд Тръмп на 6 декември. ЕС обаче продължава да смята, че столица на еврейската държава е Тел Авив. Съветът за сигурност разглежда резолюция срещу  US решението за Йерусалим Съветът за сигурност разглежда резолюция срещу  US решението за Йерусалим", "date": "2017.12.17", "title": "Ердоган: Отваряме посолство в Източен Йерусалим"}
{"url": "http://clubz.bg/node/61960", "text": "Със заявките на вицепремиерите \"патриоти\" Валери Симеонов и Красимир Каракачанов, че на всяка цена ще прокарат точката \"Банско\" на последното за годината правителствено заседание, битката за Пирин още повече се ожесточи. Екозащитниците явно са решили да не се предават и са внесли сигнал до премиера Бойко Борисов, финансовият министър Владислав Горанов и до самия Симеонов, че плановете им за нов концесионен договор с \"Юлен\" представляват всъщност нерегламентирана държавна помощ. Каквато се санкционира от Еврокомисията. Валери Симеонов vs Бойко Борисов: Не искам да го виждам! Както е известно, от две седмици насам, Симеонов и екоминистърът Нено Димов се опитват да прокарат изменения договор с \"Юлен\" с мотива, че настоящият е стъпил на старо законодателство. Двамата обясняват, че рамките на концесията не се разширяват извън сегашните 99,55 ха. Не така смятат обаче природозащитниците, които направиха свои изчисления и заявиха, че всъщност \"Юлен\" ще се разпростира на 10 пъти по-голяма площ - 1077 ха. На тази база от екосдружението \"За да остане природа в България\" са пресметнали и какви пари за площ ще плаща концесионерът при хипотезата на влизане в сила на новия договор. Става въпрос за 5,8 ст. на кв/м. Сега базата била 27 ст. кв/м. Правителството с коледен подарък за \"Юлен\" В сравнение, концесиите на най-скъпите плажове по Черноморието са в пъти по-високи. Например, тази на \"Слънчев бряг-Север\" е 9,30 лв. кв/м, \"Свети Влас-болницата\" - 3,22 лв. кв/м, а \"Росенец-Север\" - 97 ст. кв/м., изброи Ковачев. Иначе правителството чака от \"Юлен\" за първите три години прогнозна такса (на година) от 350 000 лева. ИЛи поне така е записано в проектодоговора черно на бяло. В момента \"Юлен\" плаща между 240 000 и 270 000 лева. Наскоро Нено Димов обаче обяви, че всъщност прогнозата била за половин милион лева на година, при евентуален по-голям оборот на ски зоната. Правителството с коледен подарък за \"Юлен\"", "date": "2017.12.17", "title": "Новата концесия за Банско като държавна помощ"}
{"url": "http://clubz.bg/61965-agent_na_phenqn_opital_da_prodade_raketni_chasti_v_avstraliq", "text": "Австралия арестува агент на Северна Корея и го обвини в опит за продажба на ракетни части и технологии за производството им на черния пазар, предаде Ройтерс. Така мъжът, живеещ в Сидни от 30 години насам, се опитвал да събере средства за Пхенян в нарушение на международните санкции, съобщи полицията. Той е 59-годишен натурализиран кореец, който според медиите се казва Чан Хан Чой. Агентът се опитвал да договори незаконни сделки, от които можел да спечели десетки милиони долари за КНДР, смятат от австралийската федерална полиция. Ким Чен Ун: Ще направя Северна Корея най-голямата ядрена сила Чан обсъждал създаването на обект за производство на балистични ракети и снабдяване с планове за производството им. Освен това той искал да достави части за ракети, софтуер и техническа помощ от Пхенян. Това е първи случай от този род на австралийска земя, твърдят властите там. Арестуваният бил във връзка с високопоставени севернокорейски официални лица. Плановете на Чан не включвали привличане на други правителства или отделни лица. Не се съобщава с кого е възнамерявал да търгува задържаният. Северна Корея е обект на строги санкции на ООН, насочени към препятстване на приходите от ядрените и ракетните ѝ програми. Австралийският премиер Малкълм Търнбул коментира, че извършеният арест е много важен, а повдигнатите обвинения са изключително тежки.  Чан Хан Чой вероятно използвал шифрована комуникация за улесняване на търговските си опити. Те включвали и доставка на въглища от Северна Корея за Индонезия и Виетнам. Ако бъде осъден по шестте повдигнати му обвинения, натурализираният австралиец от корейски произход ще получи до 10 години затвор. Полицията започнала да го разследва по-рано тази година след сигнал от чуждестранен партньор. Не е изключено да бъдат повдигнати още обвинения срещу Чан. В момента се разследват опити за търговия с петрол и скъпоценни камъни, както и цялата дейност на задържания от 2008 г. насам.", "date": "2017.12.17", "title": "Агент на Пхенян опитал да продаде ракетни части в Австралия"}
{"url": "http://clubz.bg/61968-naj_malko_9_jertvi_i_desetki_raneni_pri_atentat_v_pakistan", "text": "Най-малко 9 богомолци загинаха и десетки бяха ранени, шестима от които с опасност за живота, при атентат в християнски храм в град Куета, столица на югозападната пакистанската провинция Балуджистан, предадоха световните агенции. Двама мъже камикадзе са нахълтали в Божия храм по време на днешната неделна литургия, каза вътрешният министър на Балуджистан Сарваз Бугти. В църквата са се намирали 400 богомолци. Единият от ислямистите е успял да се самовзриви. Вторият е бил ликвидиран от охранител полицай, преди да задейства взривателя на смъртоносната си жилетка. Двама съзаклятници на престъпниците са успели да избягат и все още се издирват, уточнява Бугти. Кървава атака в Пакистан: най-малко 72-ма убити, над 150 са ранени (ВИДЕО) Престъпната ислямистка организация \"Ислямска държава\" пое отговорността за кървавия атентат чрез съобщение в пропагандния си сайт «Амак». Истинноста на съобщението се проверява. Според министър Бугти неделните служби в храма на евангелистката църква обикновено се посещавали от 250 християни. Този път в навечерието на Коледа са били далеч повече. Присъствал на богослужението, който е бил ранен в дясната ръка, споделя пред АП, че по време на службата храмът бил разтърсен от мощен взрив, последвала стрелба. Християните в Пакистан не за първи път стават мишена на ислямисти. Веднага след днешния атентат демонстранти се събраха около атакуваната църква и надигнаха глас срещу безхаберието на властите и липсата на надеждна охрана на християнските храмове в страната. Балуджистан, граничещ с Иран и Афганистан, е най-богатата на суровини пакистанска провинция. Положението там е трагично – от една страна не стихват ислямистки нападения, от друга – от 2004 г. различни местни бунтовнически групировки се борят за политическа автономия на Балуджистан.", "date": "2017.12.17", "title": "Най-малко 9 жертви и десетки ранени при атентат в Пакистан"}
{"url": "http://clubz.bg/61966-%E2%80%9Cgergovden%E2%80%9D_%E2%84%961_na_futbol_sred_partiite", "text": "Отборът на движение „Гергьовден“ спечели футболния турнир „Спортът сплотява“, пише официалният сайт на БФС. В надпреварата в многофункционалната зала в базата \"Дом на футбола\" до резиденция \"Бояна\" взеха участие младежките формации на политическите партии АБВ, БСП, ДПС, ВМРО, „Гергьовден“ и \"Движение-21\", а БФС бе партньор и съорганизатор на събитието. Прави впечатление отсъствието на ГЕРБ, чийто лидер Бойко Борисов е най-известният политик-футболист, не само в България. Ден по-рано в същата зала имаше и турнир за ветерани. На финала \"Левски\" би \"Витоша\" (Бистрица) с дузпи, но в редиците на \"тигрите\" не беше премиерът, което сериозно наклони везните в полза на \"сините\". Бойко Борисов поведе \"тигрите\" за триумф срещу \"Левски\" с Гонзо, Йовов и Боримиров Днес техническият директор на БФС и величие на родния футбол Павел Панов откри надпреварата, като пожела на участниците да спортуват по-често и да следват принципите на феърплея.    Турнирът премина с настроение и приятелски дух, а срещите бяха ръководени от съдийките Християна Гутева, Димитрина Милкова и Гергана Цанкова.    ", "date": "2017.12.17", "title": "“Гергьовден” - №1 на футбол сред партиите"}
{"url": "http://clubz.bg/61961-znamenitiqt_shpionin_na_hitler_v_sofiq", "text": "Един възпълен господин във фино сукно се забавлява с очарователна танцьорка в бар „Риунионе\" в центъра на София. Втори господин прекрачва прага и двамата се уединяват в едно от сепаретата. На заден план звучи популярен шансон от онова време – началото на Втората световна война. Двамата господа дълго разговарят за придвижването на Червената армия и за чуждестранните пратеници, които от няколко дни се намират в София. След като се сбогуват, единият поема с бързи крачки към хотел „Славянска беседа\", на ъгъла на „Раковски\" и „Славянска\". Там е наел хотелска стая, от която по радиостанцията предава новините на виенското бюро на германския шпионаж, „Абвер – задгранична служба\". Този господин, който говори немски с напевен залцбургски акцент, е един от най-прочутите агенти през Втората световна война: Рихард Каудер, псевдоним „Клат\". Макар че описаната среща прилича повече на сцена от слаб шпионски филм, събитията действително са се разиграли: в Царство България през 1940-те години. Хитлер вече е започнал унищожителната си война срещу Съветския Съюз и депортирането на евреите от различни европейски страни. Германският Вермахт е стъпил в България, а дясно-авторитарното правителство в София през 1941 прокарва „Закона за защита на държавата\", който е адаптирана версия на Нюрнбергските расови закони. Независимо от това, в сравнение с други европейски страни, по времето на цар Борис Трети България си остава едно относително сигурно пристанище за бегълци от цяла Европа. И важна „разпределителна гара\" за шпионски новини от цяла Югоизточна Европа. Рихард Каудер не е агент по призвание. Шпионин той става от безизходица. През 1940 година, когато още се подвизава във Виена като посредник на недвижими имоти, Каудер е арестуван заради еврейския си произход. За късмет той си има влиятелен закрилник: шефа на военното контраразузнаване („Абвера\"), полковник Рудолф фон Мароня-Редвиц, който през Първата световна война е служил с бащата на Каудер. За да спаси сина на своя приятел от сигурна смърт, полковникът набързо го вербува за шпионин. И така се ражда легендарният агент „Клат\". Каудер става шпионин, за да се спаси от депортация и смърт Малко по-късно и Виена вече не е достатъчно сигурно място за Каудер, така че „агент Клат\" заминава за София. Там той поема ръководството на шпионска мрежа, който подготвя за югоизточноевропейския отдел на разузнаването информации за придвижването на Червената армия (т.нар. „новини Макс\") и за положението в Близкия изток (т.нар. „новини Мориц\"). Неговият главен източник е тъкмо онзи господин от сепарето, руският емигрант Лонгин Ира (известен още като Иля Фьодорович Ланг). Двамата се запознали в ареста във Виена, допълнително ги сближила и общата им съдба: да оцелеят през войната. Изготвяните от тях новини \"Макс\" и \"Мориц\" скоро достигат до самото ръководство на германския Вермахт. Шефът на военното разузнаване „Чужди войски на изток\" Райнхард Гелен (който по-късно ще стане първият президент на разузнаването на ФРГ) цени високо информацията на двамата. Смята ги за толкова ценни, че когато през 1943 година Хитлер забранява вербуването на евреи, Гелен лично се застъпва за „евреина Клат\", както го наричат вътре в службите. Мрежата от агенти на „Клат\" е станала незаменима. Само дето събираните от нея сведения имат един дефект: те са измишльотина. Лонгин и Каудер съчиняват информациите си въз основа на забележителните си познания за Червената армия и за военната стратегия, както и от разговори с приказливи чиновници и дипломати в София. Двамата са толкова добри анализатори, че Абверът и Вермахтът им вярват до последния момент. Другата причина за това доверие се крие в обстоятелството, че двамата много добре знаят какво иска да чуе Берлин. Когато през 1943 г. Хитлер предприема атаката си срещу агентите-евреи, а войната навлиза в решителната си фаза, за „Клат\" и в София става прекалено горещо. През Будапеща той заминава за Залцбург, където оцелява на косъм и успява да дочака капитулацията на Германия. Агент \"Клат\" предава сведения за придвижването на войските Но с края на войната шпионските перипетии на „Клат\" изобщо не приключват. Големият почитател на информациите „Макс и Мориц\" Райнхард Гелен, когото през 1947 година американците поставят начело на новосъздаденото разузнаване на ФРГ, продължава шпионската си дейност срещу СССР, но вече по поръчение на американската армия и на ЦРУ. Гелен иска отново да активира своя „агент Клат\", но в крайна-сметка американците го възпират, защото питаят дълбоки съмнения в благонадеждността на този източник. В същото време съветските тайни служби издирват Каудер под дърво и камък и на няколко пъти се опитват да го отвлекат. Той обаче всеки път успява да се измъкне. Животът на Каудер завършва без блясък. През 1960 той умира крайно беден в родния си Залцбург. Но в историята на шпионажа си остава като една от най-противоречивите и любопитни фигури през Втората световна война. Нищо, че през цялото време съчинява шпионските си донесения с една единствена цел: да оцелее. През 2015 година берлинският историк Винфрид Майер публикува обширна биография на обвития в легенди „велик шпионин\" на Хитлер. А най-важния си пост „агент Клат\" заема именно в българската столица София, където е редовен посетител на „Славянска беседа\", „Риунионе\" и „Максим-Бар\".", "date": "2017.12.17", "title": "Знаменитият шпионин на Хитлер в София"}
{"url": "http://clubz.bg/61969-barak_obama_kym_princ_hari_trqbva_li_da_govorq_s_falshiv_britanski_akcent", "text": "Принц Хари интервюира Барак Обама за гостуването си като водещ в   като прилага някои иновативни техники, съобщава Би Би Си. В началото преди разговора принцът предупреждава доскорошния щатски президент, че ще получи \"физиономията\", ако прави твърде дълги паузи между отговорите си. От своя страна Обама пита дали трябва да говори с фалшив британски акцент. След това предлага да си разменят местата и той да интервюира принц Хари. Интервюто е записано по верме на тазигодишните  Invictus Games в Канада. То ще бъде излъчено при специалното гостуване на принц Хари в програмата на Би Би Си на 27 декември. Видеото преди началото на същинския разговор показва двамата в отлично настроение.", "date": "2017.12.17", "title": "Барак Обама към принц Хари: Трябва ли да говоря с фалшив британски акцент"}
{"url": "http://clubz.bg/61967-profesor_ot_su_s_priznanie_che_e_bil_agent_na_ds_beshe_me_ujasno_sram", "text": "Признание за сътрудничество към Държавна сигурност направи във Фейсбук проф. Владимир Трендафилов, преподавател по английска литература в СУ „Св. Климент Охридски“, литературен критик, поет и преводач. Той обяснява как е бил вербуван и регистриран като агент с псевдоним Богдан. Решението си да сподели публично за принадлежността си към ДС Трендафилов взима, след като на 15 декември тази година получава писмо от Комисията по досиетата, в което го уведомяват, че е разкрит като „секретен сътрудник“ – за да не научават колегите и приятелите му факта първо с „канцеларската му формулировка“. Владимир Трендафилов твърди, че на никого не е навредил с „доносите си“ и определя себе си като „честен човек“. Пишел „абстрактни глупости“ „при поискване“. Осмелява се да прекрати „докладите“ си в началото на 1989 г. „Площад Славейков“ не публикува текстове на автори, огласени като съпричастни към структурите на Държавна сигурност. Но не можем да крием истината кои са били принадлежни към тях. Затова публикуваме разказа на  Следват десетки изказвания, едно от тях е на  . Публикуваме и него, тъй като разкрива още детайли от методите на ДС: Представяме ви и отговора на  :", "date": "2017.12.17", "title": "Професор от СУ с признание, че е бил агент на ДС: Беше ме ужасно срам"}
{"url": "http://clubz.bg/61971-prezidentyt_na_hanuka_ne_e_sluchajno_che_imenno_nashiqt_narod_ne_dade_svoite_evrei_snimki", "text": "В дните на Ханука свещниците, поставени на прозорците, не озаряват единствено еврейските домове. Тяхната светлина ни показва, че най-голямото чудо да живеем заедно в мир, взаимност и разбирателство е в ръцете ни. Вярвам, че само след броени дни отново заедно ще отправим молитва идващата 2018 година да донесе на нашата родина повече спокойствие и благоденствие, а на всички нас здраве, семейно щастие и уют, добави той.  Българските евреи винаги са стояли редом до своите сънародници в борбата за свободна, силна, просперираща и  духовно извисена България. Затова не е случайност българското чудо на спасението в мрачните дни на Втората световна война. Не е случайност как именно нашият народ не даде своите евреи. Обща е скръбта ни за онези, които бяха изпратени на сигурна смърт, каза още Радев на церемонията в синагогата. \n\t         ", "date": "2017.12.17", "title": "Президентът на Ханука: Не е случайно, че именно нашият народ не даде своите евреи (СНИМКИ)"}
{"url": "http://clubz.bg/61970-ruska_disidentka_v_qdreniq_grad_ozorsk_postoqnno_stavat_avarii", "text": "Това сподели в интервю за бТВ руската правозащитничка Надежда Кутепова. Тя е родена и израснала в някогашния секретен град. Тя разказала на света за тоталната засекретеност, в която гражданите на Озьорск са принудени да живеят. В резултат си спечелва много врагове и в крайна сметка е принудена да напусне Русия с 4-те си деца и да потърси политическо убежище във Франция. Заради авария именно в комбинат \"Маяк\" в края на септември в атмосферата изтича радиоактивният нуклид рутений -106. Над Европа плъзва радиоактивен облак. Русия призна за заразяване с радиоактивен рутений Първи за инцидента съобщиха френски и германски институти за ядрена сигурност. В Русия първо отрекоха, но после прризнаха. Дори изтъкнаха, че имало радиация с ниво повече от 1000 пъти над допустимото. Но са категорични, че няма заплаха за живота и здравето на хората. Надежда Кутепова прочела информация за станалото първо в един сайт. Тогава тя не обърнала внимание. И продължава: За да разбере дали това е станало в \"Маяк\", на Надежда Кутепова се наложило да проучи ситуацията с процеса на остъкленяването в пещта в 235-и завод, където някога работил покойният ѝ баща. Озьорск е мястото, където се ражда програмата за ядрени оръжия на СССР, разказва Кутепова. В продължение на десетилетия градът с население от около 100 000 души не се появява на нито една карта, а самоличността на неговите обитатели е секретна. Хората работели с мисълта, че тяхната работа създава ядрения щит и спасение за света. В града е имало всички удобства на съвременната цивилизация, но никой не е имал правото да го напуска. Много жители на Озьорск умирали на средна възраст от заболявания, за които никой не е имал обяснение. А когато медиците отчитали, че в града имало огромни нива на смъртност от ракови болести, властите им заповядвали да изтрият данните в техните регистри. Радиоактивният облак над Европа се оказа опасен Докато се е строяла атомната централа \"Маяк\", съветското правителство дори забранило на жителите на Град 40, както в началото се наричал Озьорск, да напускат пределите на града в продължение на 8 години. Нивата на радиация са били отчетени като 5 пъти над тези в Чернобил. Децата не знаели какво работят родителите им. Едно от тези деца е Надежда Кутепова. Чак когато заминала на гости при баба си в Свердловск (днес Екатеринбург), тя се досетила, че нещо не е наред в Озьорск. Родителите ѝ винаги я предупреждавали, че градът е секретен и наоколо гъмжи от шпиони. Ако Надежда не искала майка ѝ и баща ѝ да бъдат арестувани, не трябвало да казва на никого откъде е. А ако я попитат – да отговаря, че е от Челябинск. Тайната, заради която съществували ограниченията, била, че в \"Маяк\" се е произвеждал плутоний в промишлени мащаби за съветските атомни бомби. И през първото десетилетие на Озьорск - края на 40-те и началото на 50-те г. на ХХ век, на хората било забранено дори да пишат писма. Пристигащите в града буквално изчезвали за роднините си. Чак в края на 50-те г. властите разрешили пращането на писма, а през 60-те – пътувания извън Озьорск. Французи подозират ядрен инцидент в Русия или Казахстан Роднините на Надежда Кутепова, които работили в \"Маяк\", не доживели до съзнателната ѝ възраст. Тя възстановявала случващото се по разкази на други хора. Баща ѝ бил роден в Свердловск и бил хвърлен да предотвратява авария през 1957 г. Тогава той бил 18-годишен, студент в Техническия институт. Веднъж в училище им дали за задача да опишат къде работят родителите им. Когато тя попитала баща си с какво се занимава в завода, той отговорил: \"Правя обвивки за бонбони\". Макар и с голямо закъснение, Кутепова разбрала какво е погубило баща ѝ: Според Кутепова, когато от раждането си човек живее на едно и също място, всичко там му се струва в реда на нещата. И когато хората около него умират на 40-50 години, въобще не му идва мисълта, че могат да доживеят до 90. В затворените градове може би съществува специална идеология и практически така  възпитават хората, че да могат да обслужват ядрените предприятия: Въпреки преживяното и въпреки факта, че сега е емигрант, Кутепова смята да се завърне в Озьорск. Тя се смята за дъщеря на града и на \"Маяк\" и смята, че хората от този град са атомни роби. Те почти не разбират как биват експлоатирани и как се накърняват техните права. Нито разбират колко е тежко да се живее на това ядрено сметище на света и да се грижат за всичко това, което е натрупано в тези хранилища. Самата тя няма проблеми със здравето. Но такива имали две от 4-те ѝ деца. Единият син се родил с шести пръст, който бил отстранен. Другото дете имало кожно заболяване, причините за което не можели да се изяснят. Радиоактивният облак над Европа се оказа опасен Французи подозират ядрен инцидент в Русия или Казахстан", "date": "2017.12.17", "title": "Руска дисидентка:  В ядрения град Озьорск постоянно стават аварии"}
