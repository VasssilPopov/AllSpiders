{"url": "http://clubz.bg/78893-yunker_otrqza_mej_%E2%80%93_nqma_predogovarqne_na_%E2%80%9Ebrekzit%E2%80%9C", "text": "Председателят на Еврокомисията Жан-Клод Юнкер отряза британската премиерка Тереза Мей от трибуната на Европарламента в Брюксел. И допълни: Юнкер обаче изтъкна, че е оптимист и се надява, че ще има сделка с Лондон, защото е оптимист по природа и вярва в демократичните институции. Но все пак ЕС трябва да се подготви за всички сценарии за „Брекзит“, включително за такъв без сделка, който би бил най-лошият. Британският парламент прати Мей да предоговори \"Брекзит\" Малко по-различен бе тонът на главния преговарящ за „Брекзит“ от страна на ЕС – Мишел Барние. Той увери, че ЕС би искал в да започне незабавно преговори с Великобритания, ако тя промени решението си и предпочете по-тясно сътрудничество със Съюза след „Брекзит“. Според него, ако Лондон поиска да тръгне от обикновенот търговско споразумение, залегнало в политическата декларация, към един от тези модели, то в Брюксел ще бъдат готови незабавно да обсъдят това. ЕК с последни извънредни мерки за „Брекзит“ Но Барние не спести критиките към Тереза Мей. Той сериозно се опасява, че положението е вече много тревожно. Но потвърди, че т нар. backstop няма да бъде предоговарян. Барние очерта три приоритета: Думата взе и британският евродепутат Найджъл Фараж – един от хората, които най-много желаеха „Брекзит“. Той бе лидер на Партията за независимост на Обединеното кралство (ЮКИП), а сега е независим депутат от парламентарната група „Европа на свободата и пряката демокрация“. Фараж краде шоуто на Европарламента Фараж стовари гнева си върху целия Европарламент. ЕК с последни извънредни мерки за „Брекзит“ Фараж краде шоуто на Европарламента", "date": "2019.01.30", "title": "Юнкер отряза Мей – няма предоговаряне на „Брекзит“"}
{"url": "http://clubz.bg/78851-ima_li_kamera_nqkoj_moje_da_gleda_prez_neq", "text": "Собственикът на къщата ви уверява, че маркучът е напълно безопасен. Никога няма да пусне вода, ако не завъртите кранчето точно както трябва. Няма опасност да се изсипе цялата цистерна в хола ви, нищо, че маркучът е една стъпка широк. Освен това никой няма достъп до цистерната, така че не може да смени водата в нея с нещо друго.  И т.н. и т.н. Сериозно, вие бихте ли купили тази къща? Забележете, никъде не съм казвал, че е евтина. Вчера  всички технологични сайтове избухнаха с поредния гаф на Apple - услугата FaceTime позволява да звъннете на някого с iPhone или iPad и да го наблюдавате през камерата му, без той да е приел обаждането. Това става само като отворите прозореца за „добави човек”, така че софтуерът да се излъже, че става дума за конферентен разговор, и да пусне звука и видеото на всички. Facebook с нови правила за политическа реклама за евровота  Как една от най-големите софтуерни компании в света допуска толкова елементарен технологичен бъг с най-опасната от гледна точка на сигурността част на смартфона? Много лесно - компанията слабо я интересува. Няма 100% сигурност на което и да е устройство. Няма защита, която да не може да се пробие или заобиколи. Въпрос е само на желание и нужда. А истината е, че мнозинството хора не се интересува особено от сигурността си онлайн. Въпреки всички глупости, които натвориха през последните години Apple, Facebook, Google и много други, тези компании продължават да бъдат на върха. Призивът да се бойкотира Facebook за това, че продава данните ни наляво и надясно, умря в зародиш. Излиза, че да си споделяме онлайн е по-голяма ценност от това да ни пазят личната информация. Фактът, че смартфоните на стотици известни личности бяха „пробивани” и личните им (най-често голи) снимки бяха публикувани онлайн (т.нар. The Fappening), не смути почти никого. Facebook ще интегрира заедно Messenger, WhatsApp и Instagram Съвременното общество си пада по ексхибиционизма. Ние искаме хората да ни гледат онлайн. Да, ако някой от тези  случаи ни засегне лично, вече става проблем - но ако засяга всички, се държим, сякаш е нормална част от цената за това да се показваш пред света на живо. Нормална - не е. Но е неизбежна. Ако нещо има камера, някой може да гледа през нея. Ако нещо има микрофон, някой може да слуша през него. Ако нещото има интернет, по-горните неща могат да ви се случат навсякъде. Ако има и подръка някой суперкомпютър, може да записва всичките ви данни, и утре да влияе с тях на избори, на геополитиката, на цялостния обществен дебат по всяка тема. Това вече не е въпрос на възможности, а на желание. Добре дошли в ХХІ век. И честито – купили сте си къща! „Генерация Z“ – с подкрепата на „Америка за България“ Facebook ще интегрира заедно Messenger, WhatsApp и Instagram „Генерация Z“ – с подкрепата на „Америка за България“", "date": "2019.01.30", "title": "Има ли камера, някой може да гледа през нея"}
{"url": "http://clubz.bg/78881-nad_400_uchilishta_v_bankok_bqha_zatvoreni_zaradi_zamyrseniq_vyzduh", "text": "Властите в тайландската столица Банкок взеха небивало в историята на града решение над 400 училища да останат затворени заради силното замърсяване на въздуха, продължаващо вече няколко седмици, предаде Франс прес, цитирана от БТА. От няколко дни самолети за създаване на изкуствен дъжд изпускат в облаците химикали, които предизвикват проливни валежи. Над града обаче падна много малко дъжд. Учени: Светът има три години да спре глобалното затопляне Властите използват също камиони и други средства за изпаряване на вода, чиято ефикасност е под въпрос. В последните дни на места в столицата равнището на фините прахови частици PM2,5, смятани за най-вредни за здравето, понеже проникват дълбоко в белите дробове, се движи между 80-100 микрограма на куб. м. Според Световната здравна организация (СЗО) максималното количество, на което може да се излага човек на ден, е 25 мкг. По данни на екоорганизацията \"Грийнпийс\" това е най-тежкото замърсяване на въздуха в Банкок от поне година. То се дължи до голяма степен на липсата на вятър, високата влажност и отсъствието на климатични условия, които пречат на натрупването на замърсяващи въздуха вещества. Промените в климата водят до бедствия Този вид замърсяване става все по-често в Банкок, където броят на автомобилите расте в геометрична прогресия. При около 12 милиона жители, в града днес има около 9,8 милиона коли, а 2,5 милиона от тях ползват дизелово гориво. Промените в климата водят до бедствия", "date": "2019.01.30", "title": "Над 400 училища в Банкок бяха затворени заради замърсения въздух"}
{"url": "http://clubz.bg/78879-zashto_sydyt_othvyrlq_iska_na_ministerstvo_na_kulturata_za_754_000_lv_za_largoto", "text": "Новините от днес в резюме:   разпространиха аудиозаписи с участието на министъра на културата Боил Банов. Те са от времето, когато бе зам.-министър. Йончева обяви данни за корупция - пусна запис на Боил Банов (ВИДЕО) Според Йончева  и разкриват как е правен опит в министерството да се \"спестят\" на фирмата, ремонтирала \"Ларгото\" в центъра на София, неустойки в размер на 700 000 лв. заради забавяне на дейностите. Според материалите това е трябвало да стане с издаване на актове за временно спиране на строителството.  Боил Банов: Ще подам оставка, премиерът ще прецени. Но ще водя дела . Той заяви, че от години е рекетиран от лице на име Ангел Ангелов  , но е направил грешката да не подаде сигнал за това. Намекна, че записите може да са монтаж. Но освен това припомни, че  . Сумата, която МК търси, е 754 000 лв. За заведения иск припомни и тогавашният министър на културата, на когото Банов бе заместник - Вежди Рашидов. По думите му той самият е подписал да се започне съдебно дело.  Прокуратурата се самосезира по случая. Цацаров се самосезира за \"Ало, Банов съм\"  Проверка на Клуб Z показа, че делото в Софийския градски съд е заведено в началото на 2017 г., а в самия край на същата година съдът, с председател на състава съдия Никола Чомпалов се произнася -  . От своя страна институцията има право да обжалва неокончателното решение. Това и прави, но втората инстанция - Апелативният съд в София, все още не се е произнела по казуса.  Любопитно е обаче какво излиза от решението на Софийския градски съд от 28.12. 2017 г., което можете да прочетете  . В иска си Министерството на културата е обявило, че е   с фирмите от ДЗЗД \"Антична Сердика\" с 36 дни. По документи строително-монтажните работи (СМР) е трябвало да приключат на 20 януари 2016 г.  Според същия договор ищецът (министерството) има право на вземане на неустойка в размер на 0,2 % на ден върху цялата цена по договора (12 563 272.8 лева с ДДС) при забавяне. Това, според изчисленията и иска прави 753 796,08 лв., които се искат солидарно от всички фирми, участнички в ДЗЗС \"Антична Сердика\".  От мотивите на МК се разбира още, че на 29.01.2016 г. е проведено заседание на Държавно-приемателна комисия. На него е съставен протокол, който съдържа множество забележки към обекта. Акт 15 за установяване годността за приемане на строежа е подписан на 25.02.2016 г. и затова се иска неустойка за забавата, става ясно от съдебното решение, което е публично. Всяка от фирмите в ДЗЗД \"Антична София\" предявява възражение по иска на министерството. Фирмите оспорват твърденията на МК в иска на следните основания: Съдът изброява представените му по делото документи изън иска на министерството и отговорите на фирмите изпълнители. Сред тези документи, освен подписания договор, анекса към него за уточняване на крайния срок на изпълнение, протокол от Държавната приемателна комисия и т.н, са и: разрешение за ползване от 29.12.2015 г., акт за установяване годността за приемане на строежа - от 25.01.2016 г. С тях ищецът, в качеството на възложител  , е приел изпълнението от дружеството на етап II от строежа без забележки за недостатъци. В документацията е и акт за установяване годността за приемане на строежа от 25.02.2016 г.. С него е прието, че  . Съдът казва, че на база на документите строителните работи по етап III от ремонта на \"Ларгото\" са били изпълнени още към 29.12.2015 г., т.е преди крайния срок по договора - 20.01.2016 г. Строителните работи по етап II са били изпълнени също преди крайния срок, но поради поведението на ищеца са предадени на 25.01.2016 г., когато е подписан първият акт обр.15. Така  .  Решението на СГС в крайна сметка е:  Министерството на културата обжалва решението на СГС в законовия срок. В момента делото е висящо в Апелативния съд в София. Както стана известно, Министерството на културата предявява иска си към изпълнителите на проекта за ремонт на \"Ларгото\" през януари 2017 г. Самият ремонт би трябвало и е приключил през 2016 г. В сайта на Министерството на културата и в този на Агенцията за обществени поръчки (АОП) съществува документ -  От този документ, подписан от Татяна Цветанова Ценовска - директор на правната дирекция на Министерството на културата по това време, стана известно, че договорът с ДЗЗД \"Атнична Сердика\" за ремонта на \"Ларгото\" е изпълнен в срок, изпълнен е в пълен обем, изплатена е сумата по договора в размер на 12 563 272,80 лева с ДДС.  Дамата, подписала документа, е сред хората, за които Елена Йончева и БСП твърдят, че са присъствали в кабинета на Боил Банов през 2016 г., когато били направени  . В същия документ са описани и 5-те спирания на строителните работи по време на изпълнението на ремонта на \"Ларгото\", за които става дума и в решението на Софийския градски съд. И които са един от аргументите на СГС да отхвърли иска на Министерството на културата за неустойки, заради забавяне на изпълнението на договора. Боил Банов: Ще подам оставка, премиерът ще прецени. Но ще водя дела Цацаров се самосезира за \"Ало, Банов съм\" ", "date": "2019.01.30", "title": "Защо съдът отхвърля иска на Министерство на културата за 754 000 лв. за \"Ларгото\""}
{"url": "http://clubz.bg/78892-kulturata_boil_elena_i_nqkoi_drugi_syobrajeniq", "text": "И така, някой правил ремонт, друг съдил трети, четвърти го съдили, па извадил таен запис на първия, който еди какво си... Не знам, не ме интересува особено тая сапунка, но тя ми дава повод да кажа някои неща, защото за култура у нас се говори рядко и предимно в стил \"или добро или нищо\". Защото жива култура не се прави от мъртви администратори, нито от умрели партийни апарати и овехтели и миришещи на нафталин втръснали герои, затънали във фекалиите на партийно – ченгеджийския мейнстрийм. Първо – трябва ли Банов да подаде оставка след днешната пресконференция? О, да! Но не заради нея! И не заради Елена Йончева и нейната флашка! Банов трябваше да си иде още когато излезе по телевизията и каза, че не знае как може да се оправи читалището в Шипка. Или след като излезе и каза, че не знае как да се спасят старите сгради – паметници. Или след като даде 200 000 лева за снмимките на параден клип за европредседателството ни, а останалите пари от финансирането на културните прояви даде за стени от тухли, килими от китки и работилници за мартеници. Или след като заяви, че не знае и как да се реши проблема с формациите на БНР. Но най – вече Банов трябваше да си тръгне, защото се съгласи да управлява министерство, с което държавата се подиграва, подхвърляйки му трохите от държаавната софра. Банов трябваше да си тръгне, но не е само Банов. А и неговият предшественик. Защото Банов за мен не е само Банов, но и 50 процента Рашидов. И защото Банов последва стриктно „политиката“ на Рашидов – помпозна соц манифестация, прикриваща липсата на съдържание. И от политиката на Банов и на Рашидов у нас се родиха безумия като откриването на Пловдив. Което просто хиперболизира във финансово отношение заложената и провеждана политика по отношение на културата у нас – много пари за блясък и нула пари за съдържание и развитие. Макар, че гледам, че инфантилните либерални мозъци вече са подкарали лайтмотива „ами те нашите интелигенти за нищо не стават“. Тя крета, но работата отива на опело, защото в музикалните училища вече няма кадри, а във всишите музикални училища пък често се обявяват нулеви години за някои специалности. И тук, от тази скромна трибуна искам да попитам господата Рашидов и Банов. Господа! Питам ви и отговор не чакам. Така, както и не очаквам от вас да разберете какво свършихте и най – вече какво не свършихте. Дали Йончева изкара топ доказателства за негодност на министъра? Не мисля. Тя изкара това, което БСП винаги изкарват – флашка. Лошото е друго. Лошото е, че ние, дето толкова много ги разбираме нещата, се докарахме до ситуацията, в която трябва да избираме между двете лица на злото – ГЕРБ или БСП. Да, тук култура няма. Тук завършваме с онова  . Сигурно ще кажа това на синът ми, който свири на кларинет, когато го изпращам на самолета, за да бачка някъде, където за култура не се говори само когато някое ченге изкара някоя флашка за някой некадърен администратор.", "date": "2019.01.30", "title": "Културата, Боил, Елена и някои други съображения"}
{"url": "http://clubz.bg/78894-kolkoto_poveche_se_govori_za_korupciqta_tolkova_poveche_horata_ostavqt_s_vpechatlenie_che_q_ima", "text": "Усещането за корупция е субективно, а не на база обективни факти. И колкото повече се говори за нея, толкова повече хората оставят с впечатление, че я има. Така началникът на кабинета на премиера Бойко Борисов - Румяна Бъчварова, разясни пред БНТ класацията на \"Трансперънси интернешънъл\", според която България се намира на 77-мо място от 180 държави. Помолена да коментира изнесените обвинения от страна на БСП и Елена Йончева за злоупотреби от страна на министъра на културата Боил Банов, Румяна Бъчварова обвини левицата в разпространение на негативизъм към правителството. Тя заяви, че съжалява Елена Йончева, защото за два дни се превърнала от знаме на БСП в човек, който разпространява недоказани доноси. Тя посочи, че управляващите не спират да работят срещу корупцията и посочи за пример новата мегаагенция за борба с това негативно явление. Според нея ГЕРБ имали не само политическа воля, намерили решение, а вече имат и работещ инструмент за борба с корупцията. Бъчварова обаче отказа да коментира работата на Комисията за противодействие на корупцията и отнемане на незаконно придобитото имущество (КНКОНПИ). Според Румяна Бъчварова няма обективни прични кабинетът да подава оставка и да има предсрочни избори. По думите й ГЕРБ успяват да намират мнозинства в парламента, за да осъществяват своите идеи. \n\t   ", "date": "2019.01.30", "title": "Колкото повече се говори за корупцията, толкова повече хората оставят с впечатление, че я има"}
{"url": "http://clubz.bg/78895-dyrjaven_slujitel_shte_sydi_ministyra_na_kulturata_za_kleveta", "text": "Държавният служител Ангел Ангелов ще съди министъра на културата за набеждаване и клевета. По-рано през деня  , че Ангелов е направил записите, разпространени от  . Пред БНТ Ангелов заяви, че никога не е бил уволняван, а за работата си е получавал най-високи оценки. Той отрече и да е направил  . И е готов да даде показания пред прокуроратурата, ако бъде извикан за свидетел. Според министъра на културата Ангелов го е рекетирал от четири години с някакви записи. Министърът Боил Банов посочи, че Ангелов е бил директор на дирекция \"Европейски програми и проекти\" в министерството и е бил уволнен от предишния министър Вежди Рашидов.", "date": "2019.01.30", "title": "Държавен служител ще съди министъра на културата за клевета"}
{"url": "http://clubz.bg/78888-ruski_samolet_iznasq_20_tova_zlato_ot_venecuela", "text": "Венецуелски депутат твърди, че правителството на изпадналата в криза страна се опитва да изнесе 20 тона от златото й в Русия. Руски самолет е кацнал във венецуелската столица Каракас във вторник, за да натовари кюлчетата от трезорите на централната банка, твърди Хосе Гуера в профила си в социалната мрежа Туитър, съобщи Блумбърг. Твърдението му предизвика публичен гняв. Той не го подкрепи с доказателства. Венецуела е в тежка икономическа криза заради лошото управление на президента социалист Николас Мадуро, който много страни в света и опозицията обвиняват, че е узурпирал властта след нечестни избори преди 10 месеца. Страната страда от хиперинфлация, от липса на лекарства и стоки от първа необходимост и от ендемична престъпност. Гуера е работил като икономист в централната банка на Венецуела, като още поддържа връзка с бившите си колеги, предаде Блумбърг. Агенцията цитира анонимен източник, че се подготвя износ на 20 тона злато на обща стойност $840 млн. от страната.  Санкции на САЩ режат достъпа на Мадуро към венецуелските авоари в чужбина. Вчера Вашингтон съобщи, че дава достъп до тях на опозиционния председател на парламента Хуан Гуайдо. Последният се радва на подкрепата на САЩ и Европа в опитите си за отстрани Мадуро от власт. Венецуела дължи милиарди долари на Русия и Китай и се опитва от години да увеличи златния си резерв, включително със стимули за минната индустрия. Венецуела си иска злато за $550 млн. от Банк ъв Ингланд Миналата седмица английската централна банка отказа да даде на Мадуро венецуелско злато на стойност $1.2 млрд., което се съхранява в трезорите си.  В понеделник самолет на руската авиокомпания Nordwind е кацна на международното летище близо до Каракас, пише Блумбърг. Говорител на авиолинията е отказал да коментира  повода за полета. Говорителката на руското външно министерство Мария Захарова каза, че няма информация по въпроса. Русия, която е най-големият кредитор на Венецуела се обяви в подкрепа на Мадуро и обеща да \"направи всичко\", за да осуети опитите на САЩ да го свалят. Вашингтон отвърна с нови санкции срещу Венецуела в понеделник.  ", "date": "2019.01.30", "title": "Руски самолет изнася 20 това злато от Венецуела?"}
{"url": "http://clubz.bg/78886-ruski_senator_be_zadyrjan_za_dvojno_ubijstvo", "text": "Руски сенатор бе задържан в горната камара на руския парламент - Съвета на федерацията по обвинение, че е замесен в убийствата на високопоставени лица, предаде ДПА, цитирана от БТА. Сенатор Рауф Арашуков от Карачаево-Черкезката република (КЧР) бе арестуван, след като Съветът на федерацията гласува да се отнеме имунитетът му от съдебно преследване. Разследващите вярват, че 32-годишният Арашуков е замесен в убийствата на две високопоставени лица от КЧР през 2010 г., както и в други престъпления, съобщи руският Следствен комитет: Аслан Жуков, лидерът на младежкото движение \"Адъйге-Хасе\", който бе застрелян през март 2010 г. Два месеца по-късно Фрал Шебхузов, съветник президента на КЧР бе пребит и впоследствие смъртоносно прострелян. За тримата свидетели, на чиито показания се основават обвиненията, се знае още от миналия септември. Законодателят, който стана сенатор през 2016 г. е също обвиняван в  , предаде РИА \"Новости\", като се позова на анонимен източник. Арашуков е разследван по препоръка на властите на КЧР, уточни Следственият комитет. В същото време в Санкт Петербург бе задържан бащата на Рауф Арашуков - Раул в присвояване на 30 милиарда рубли от \"Газпром\". Престъплението се извършвало в рамките на последните пет години, предаде Радио \"Свобода\", като се позова на разследващите служби. \"Газпром\" планира рекорден износ за Европа. Някъде бил по-скъп заради данъците Обвиненията срещу Арашуков-старши могат да бъдат повдигнати и срещу сина му, който е работил в \"Газпром\" преди да стане сенатор.", "date": "2019.01.30", "title": "Руски сенатор бе задържан за двойно убийство "}
{"url": "http://clubz.bg/78887-kontuziqta_na_nejmar_go_vadi_ot_igra_za_10_sedmici", "text": "Неймар - най-скъпо трансферирания футболист досега, няма да играе в следващите 10 седмици заради контузия, официално обяви клубът му \"Пари Сен Жермен\". Това означава, че бразилецът ще липсва на осминафинала в Шампионската лига срещу \"Манчестър Юнайтед\" (12 февруари - 6 март). А вероятно и в следващата фаза, ако ПСЖ продължи. Асът бе изритан от съперник в мача за Купата на Франция срещу \"Страсбург\" (2:0) на 23 януари. Счупена е метатарзална костица на дясното му стъпало. Въпреки това Неймар няма да бъде подложен на операция. След консултация с водещи световни експерти клубът е стигнал до решението да бъде предприето \"консервативно лечение\", се казва в съобщението. Футболистът е дал съгласие за това. \"Пари Сен Жермен\" почти си е осигурил титлата в Лига 1 - има аванс от 13 точки втория \"Лил\" (и два мача по-малко). Фаворит е и за спечелване на Купата на Франция. Голямата цел пред треньора Томас Тухел и тима му е ясна - спечелване на Шампионската лига за първи път.  Въпреки отсъствието на Неймар, парижани остават фаворити срещу \"Манчестър Юнайтед\". И без бразилеца в атака те разполагат с достатъчно звезди, които могат да решат сблъсъка - Анхел ди Мария, Единсон Кавани, Килиан Мбапе...", "date": "2019.01.30", "title": "Контузията на Неймар го вади от игра за 10 седмици"}
{"url": "http://clubz.bg/78889-ne_e_redno_kogato_na_edno_lice_ne_mu_e_dobre_izpitva_strah_za_jivota_si_da_ticha_do_policai", "text": "Адокатът на Стайко Стайков Любомир Таков обясни в сряда пред бТВ, че клиентът му (от 27 януари) не се е предал на полицията, въпреки че бил издирван, защото бил в шок, страхувал се да излезе на улицата. Според вътрешният министър Младен Маринов обаче версията за отвличането на сина на алкохолния бос Миню Стайков за момента не се потвърждавала. МВР няма данни Стайко Стайков да е напускал страната, каза в сряда вътрешният министър Младен Маринов. Синът на арестувания бизнесмен Миню Стайков все още не е разпитван и версията за неговото отвличане не е потвърдена. Стайков се появи в понеделник сутрин в тежко състояние, пребит в \"Пирогов\" като съобщи, че е бил отвлечен. Той беше обявен за издирване от \"Интерпол\" от началото на септември м.г. Синът на Миню Стайков се прибрал снощи с такси, сега е в \"Пирогов\" \"Беше с маска за грип, закарвам го, слиза, излиза охраната, плаща ми\" Назначени са медицински експертизи, каза още вътрешният министър. Синът на Миню Стайков твърдял, че му се „губят моменти и няма спомени”. Той се намира в интензивно отделение. Във връзка с инцидента, при който бодигардовете на Стайко Стайков отидоха в МВР болницата, където е настанен той, и поискаха да поемат охраната му, Маринов подчерта, че лечебното заведение е достатъчно добре охранявано и няма по-сигурно място за него. Във вторник от МВР започнаха проверка във връзка с инцидента. Според адвоката на Стайков-младши Любомир Таков на клиента му все още няма повдигнато обвинение. На въпроса защо Стайко Стайков не се е предал на органите на реда, след като е разбрал, че е издирван, адвокатът отговори: Таков не знае къде се е случило отвличането, защото състоянието на клиента му не позволявало да му разкаже. Той е мой клиент от вечерта на 27 януари, когато се свърза с мен, уточни адвокатът. \"Беше с маска за грип, закарвам го, слиза, излиза охраната, плаща ми\"", "date": "2019.01.30", "title": "\"Не е редно, когато на едно лице не му е добре, изпитва страх за живота си, да тича до полицаи\""}
{"url": "http://clubz.bg/78884-maduro_obvini_trymp_che_e_porychal_ubijstvoto_mu", "text": "Лидерът на Венецуела обвини американския президент, че е поръчал убийството му, предаде Ройтерс. Челен сблъсък на Тръмп с тиранина Мадуро В интервю пред московската \"РИА Новости\" Мадуро, който сега се сблъсква с най-сериозното предизвикателство, след като замени Уго Чавес преди шест години, обвини Тръмп, че е заповядал на Колумбия да го отстрани. Битката за контол над Венецуела, която разполага с най-големите запаси на петрол в света, стана още по-ожесточена след санкциите на Вашингтон и действията вътре в самата южноамериканска държава срещу лидера на опозицията Хуан Гуайдо. САЩ разблокират венецуелски пари в US банки за опозиционера Гуайдо    Същевременно Русия, която твърдо застава зад Мадуро, призова днес опозицията във Венецуела да започне преговори с президента. Не само Путин и Ердоган - вече и Марешки зад Мадуро САЩ разблокират венецуелски пари в US банки за опозиционера Гуайдо    Не само Путин и Ердоган - вече и Марешки зад Мадуро", "date": "2019.01.30", "title": "Мадуро обвини Тръмп, че е поръчал убийството му"}
{"url": "http://clubz.bg/78840-bivsh_predsedatel_na_starbyks_obyrkva_smetkite_na_demokratite", "text": "Бившият председател на \"Старбъкс\" Хауърд Шулц, който превръща магазинче за кафе в световна верига, предизвика хладни и дори враждебни реакции в средите на Демократическата партията, когато обяви, че обмисля дали да се кандидатира за президент през 2020 г., предаде Асошиейтед прес, цитирана от БТА. Въпреки че до този момент е дарявал около 150 000 долара за кампании на демократи, той разкри, че смята да се кандидатира като независим. Мнозина се тревожат, че подобна перспектива може да отнеме подкрепа от евентуалния кандидат на демократите и да даде на президента Доналд Тръмп втори мандат. Сред тези, които призовават Шулц да не се кандидатира като независим, са Дейвид Акселрод, който беше съветник на президента Барак Обама, и Тина Подлодоуски, председателка на организация на Демократическата партия в щата Вашингтон, където Шулц живее от десетилетия. Бившият министър на жилищното строителство и градоустройството Хулиан Кастро, който обяви този месец, че се включва в надпреварата за номинацията на демократите, каза в неделя по Си Ен Ен, че ако Шулц наистина се кандидатира като независим,  Mилиардерът на 65 години от Сиатъл започна вчера обиколка за популяризиране на най-новата си книга. Той предвижда да посети тази седмица Ню Йорк, Темпи в Аризона, Сиатъл и Сан Франциско, но няма дати за щатите Айова и Ню Хемпшър, които гласуват в началото на надпреварата. Сенаторката на Калифорния Камала Харис, която наскоро официално обяви кандидатурата си за президент на изборите през 2020 г. от листите на Демократическата партия, също преди това представи своя книга. Новата ѝ книга осигури впечатляващ медиен интерес, от който тя се възползва, за да превърне кандидатурата си национална новина.  Камала Харис - първата президентка на САЩ? Възможно е Шулц да се опитва да последва нейния модел. Той е бил споменаван като възможен кандидат много пъти преди това и не е полагал особени усилия да разсее спекулациите за президентските си амбиции. След като се оттегли от \"Старбъкс\" през юни миналата година той заяви, че бъдещето му може да включва . Босът на \"Старбъкс\" се готви за президент на САЩ На хартия Шулц предлага редица качества, които могат да привлекат избирателите. Израства в общинско жилище в Бруклин, Ню Йорк, и става първият човек в своето семейство, завършил колеж. Поема ръководството на \"Старбъкс\", когато компанията продава само кафе на зърна - по онова време тя има 11 обекта и по-малко от 100 души персонал. Превръща я в световен гигант, който сега има почти 30 000 обекта в 78 страни.  Заема позиция по спорни социални теми. През 2013 г. \"Старбъкс\" поиска от клиентите да не внасят оръжия в кафенетата след стрелбата в началното училище \"Санди Хук\", а през 2015 г. Шулц си навлече гняв и присмех, след като призова барманите да пишат \"Race Together\" върху чашите. Целта му бе да предизвика разговори за напрежението между полицейските стрелби и чернокожи мъже. Той е дарявал пари за кампаниите на бившия президент Барак Обама, Хилари Клинтън, сенатора от Ню Йорк Чък Шумър, сенаторите от Вашингтон Пати Мъри и Мария Кантуел и други. Според Шулц президентът създава \"хаос\" и вреди на бизнеса, като нарече предприетото от Тръмп понижаване на данъците за корпорациите ненужно и безразсъдно и обеща да наеме 10 000 бежанци, когато Тръмп издаде указ, забраняващ влизането в Америка на хора от седем държави с предимно мюсюлманско население. Някои от възгледите му обаче могат да влязат в сблъсък с Демократичната партия, която се готви да измести Тръмп от власт. Някои от основните кандидат-президенти като сенаторката от Масачузетс Елизабет Уорън и сенаторката от Калифорния Камала Харис подкрепят достъпно и финансирано от държавата здравеопазване, високи данъци за богатите или безплатно обучение в обществените колежи.  Шулц категоризира тези и подобни предложения като нереалистични и вместо това набляга на по-либерални идеи като подпомагане на бизнеса и ограничаването на помощите, за да се овладее държавният дълг. От както съществува противопоставянето между Републиканската и Демократическата партия (около 150 години) малко независими кандидати са оставяли отпечатък по време на избори. Най-значимо е въздействието на Теодор Рузвелт през 1912 г., когато той участва с партията си \"Лосът\" (\"Bull Moose\") и разделя гласовете на републиканците. Рузвелт завършва втори с 27,4 процента от гласовете, докато кандидатът на републиканците и тогавашен президент Хауърд Тафт - 23,2 на сто.Така на власт идва демократът Удроу Уилсън с 41,8 на сто от вота и разрушава републиканската хегемония (Уилсън е едва вторият президент от Демократическата партия). Последният силен независим кандидат е бизнес магнатът Рос Пъроу със своята Реформистка партия. На изборите през 1992 г. той взима 18,9 процента от гласовете.   Босът на \"Старбъкс\" се готви за президент на САЩ", "date": "2019.01.30", "title": " Бивш председател на Старбъкс обърква сметките на демократите"}
{"url": "http://clubz.bg/78880-dnsk_shte_proverqva_megastroeja_na_koral_no_maj_vsichko_bilo_tochno", "text": "Дирекцията за национален строителен контрол (ДНСК) ще извърши проверки за строителството на плажа \"Корал\", но пък мотивите на съда да го допусне били основателни. Това заяви днес директорът на строителният контрол Иван Несторов, цитиран от радио \"Фокус\"-Варна.  Както Клуб Z писа, Върховният административен съд (ВАС) е допуснал и застрояването на първа линия на \"Корал\".Става въпрос за проекта \"Корал резидънс\" на \"Прайм пропърти БГ\" АДСИЦ, според който на обявения от правителството за екоплаж \"Корал\" трябва да изникне нов курорт със съпътстващите го хотели, басейни и пр. Според първоначалния план новият ваканцонен комплекс трябваше да се разпростира на разгърната застроена площ (РЗП) от 45 000 квадратни метра. Мотивите на магистратите са, че към годините на издаването на разрешителните на \"Прайм пропърти\" не са действали специализираните закони, закрилящи Черноморието, в т.ч. дюните от застрояване.  Междувременно от ВАС излязоха със специално становище по казуса, в което винят за изхода от делото... строителния контрол. ВАС пусна строеж на огромен курорт на \"Корал\" Самият съд излезе със  , че вината е на РДНСК, която не е упражнила своевременно контрол. И допълват: От думите на Несторов днес стана ясно и че последният проверяван от ДНСК обект - строителството на хотел на първа линия в курорта \"Св. Св. Константин и Елена\" бил изряден. Строителноият контрол обяви проверка след сигнал на гражданин, малко след като вече бе минал през други три сигнала за застрояване на плажа и в борова гора - на \"Алепу\", \"Градина\" и \"Арапя\". Строителният контрол проверява четвърти строеж на първа линия Той извърши огледа след сигнали на граждани, че в района на мостчето се строи масивна сграда, на самия плаж в близост до открит миналата година 5-звезден хотел. Според Иван Несторов това е втора проверка на обекта. Първата е проведена през август миналата година от инспектори от Районната дирекция по строителен надзор. Днес той потвърди, че разрешителното за строителството на хотела е било издадено от главния архитект на Общината Виктор Бузев на 16 февруари 2018 година. То е влязло в сила един месец по-късно – на 12 март. По думите му за всички задължения относно законосъобразността на изготвените строителни книжа отговорност носи консултантската фирма. , посочи Несторов. Зима е. На морето е горещо По отношение на височината на сградата откъм плажа той коментира, че също не може да се намери нарушение, тъй като текстове в закона позволяват тя да е такава. , коментира още началникът на ДНСК. Кулата ще е с разгърната застроена площ до 25 квадратни метра.  , уточни той.  Очаква се Несторов да обяви и резултатите от останалите три проверки, които на ДНСК й се наложи да направи по личното разпореждане на премиера Бойко Борисов - заради събралата се критична маса от обществено недоволство от снимки на бетонирани плажове и гори. Строителният контрол проверява четвърти строеж на първа линия Зима е. На морето е горещо", "date": "2019.01.30", "title": "ДНСК ще проверява мегастроежа на \"Корал\", но май всичко било точно"}
{"url": "http://clubz.bg/78875-bylgariq_odobri_prisyedinqvaneto_na_makedoniq_kym_nato", "text": "Правителството одобри проекта на Протокол към Северноатлантическия договор относно присъединяването на Република Македония към НАТО. Това съобщиха от пресслужбата на Министерския съвет след редовното заседание на министрите днес. Със същото решение кабинетът  упълномощи временно управляващия Постоянната делегация на Република България към НАТО да подпише присъединителния протокол. Само преди ден генералният секретар на пакта Йенс Столтенберг обяви, че Република Северна Македония може да очаква скоро покана за членство в НАТО.  Поканата е очаквана, след като гръцкият парламент одобри на 25 януари Преспанското споразумение. НАТО може да покани скоро Република Северна Македония   Македония ще може да стане пълноправна членка на НАТО до пролетта на 2020 г., каза и представителят на НАТО от отдела за политически въпроси и политика на сигурност Таня Хартман, която отговаря за присъединяването на Македония. Изглежда, НАТО ще бъде първата организация, която ще изпълни обещанието на Запада да приобщи преименуваната страна, отбелязва \"Политико\".  През лятото е възможно това да направи и ЕС, когато трябва да направи преглед на кандидатите за членство. Разрешаването на спора с Гърция за името на Македония бе пречката пред бившата югославска република да поеме по пътя на евроатлантическата интеграция. ", "date": "2019.01.30", "title": "България одобри присъединяването на Македония към НАТО"}
{"url": "http://clubz.bg/78874-ek_s_posledni_izvynredni_merki_za_%E2%80%9Ebrekzit%E2%80%9C", "text": "Европейската комисия прие днес последен набор от предложения за извънредни мерки в няколко области, свързани с все по-нарастващия риск от излизане на Великобритания от ЕС без споразумение на 29 март. Мерките са за студентската програма „Еразъм+“, координацията на социалната сигурност и бюджета на Съюза. Брюксел обяви 14 мерки при „Брекзит“ без сделка С тези предложения ще бъде гарантирано, че при „Брекзит“ без сделка ще се случи следното: От ЕК изтъкват, че тези мерки няма и не могат да смекчат цялостното въздействие от сценарий без споразумение. Те не компенсират по какъвто и да било начин липсата на готовност и не възпроизвеждат нито максималните ползи от членството в ЕС, нито благоприятните условия на преходен период, както е предвидено в споразумението за „Брекзит“. Огласените днес предложения са с временен характер. Те имат ограничен обхват и ще бъдат приети едностранно от ЕС. В тях са взети предвид проведените с държавите членки обсъждания. Комисията ще продължи да подкрепя подготвителната работа на страните членки. Британският парламент прати Мей да предоговори \"Брекзит\" На 30 март благодарение на тази програма във Великобритания ще има 14 000 млади хора от останалите 27 страни от ЕС. Сред тях са студенти, стажанти в сферата на висшето образование и професионалното образование и обучение, учащи се младежи и служители от образователната система. В 27-те държави, оставащи в Съюз, ще има 7000 участници в програмата от Обединеното кралство. При „Брекзит“ без споразумение те няма да могат да завършат обучението си по програма „Еразъм+“ и е възможно след това вече да не отговарят на условията за отпускане на безвъзмездни средства. Целта на предложението е това да се преодолее и да бъде гарантирано, че при такъв сценарий студентите и стажантите в чужбина, участващи в „Еразъм+“ към 29 март, да могат да завършат обучението си. Да продължат да получават съответното финансиране или безвъзмездни средства. ЕК иска гаранции, че при сценарий без сделка социалноосигурителните права на хората, упражнили правото си на свободно движение преди „Брекзит“, ще се запазят. Тези права включват периоди на осигуряване, заетост или пребиваване в Обединеното кралство преди датата на напускане на ЕС. Така например, ако преди „Брекзит“, гражданин на някоя от 27-те членки на ЕС е работил 10 години във Великобритания, този период трябва да бъде взет предвид при изчисляването на неговите пенсионни права от компетентните органи на държавата от Съюза, в която се пенсионира. Това предложение обаче не обхваща правата, които ще се натрупат след 29 март, нито прехвърляемостта на паричните обезщетения, продължаващото предоставяне на обезщетения за болест в натура и правилата на приложимото законодателство. В случай на „Брекзит“ без сделка ЕС ще бъде в състояние да изпълни ангажиментите си и да продължи да прави плащания през 2019 г. на бенефициери от Великобритания за подписаните договори и взетите решения преди 30 март. Това ще стане при условие, че Лондон изпълни задълженията си по линия на бюджета за 2019 г. и че приеме необходимите одитни проверки и контрол. Така ще бъде смекчено същественото въздействие от сценарий без сделка в сфери, получаващи финансиране от ЕС, като например научните изследвания, иновациите или селското стопанство.  Този въпрос се разглежда отделно от финансовото споразумение между ЕС и Великобритания при сценарий без сделка и не засяга въпросното финансово споразумение. Британският парламент прати Мей да предоговори \"Брекзит\"", "date": "2019.01.30", "title": "ЕК с последни извънредни мерки за „Брекзит“"}
{"url": "http://clubz.bg/78866-razgovorite_alo_banov_sym_edno_kym_edno", "text": "Текстът на аудиозаписите с участието на министъра на културата Боил Банов от времето, когато е зам.-министър, бе разпространен от БСП и на хартиен носител. Става дума за уреждане на документи с цел избягване на неустойка за изпълнителя на ремонта на \"Ларгото\" в центъра на София пред Министерския съвет. Говори се за сума от около 700 000 лв за забавяне на проекта. Цялата му стойност е 12,3 млн. лв. Йончева обяви данни за корупция - пусна запис на Боил Банов (ВИДЕО)             От дешифровката на записа, направена от БСП, става ясно, че освен Банов, участие взимат служители на министерството, представител на независимия строителен надзор \"Инвест консулт\" Атанас Ангелов, представител на строителя на \"Ларгото\" в центъра на София - инж. Драгомир Драганов. Споменава се името на арх. Манчуков - към онзи момент ръководител на проекта за \"Ларгото\" от страна на Министерството на културата, отбелязано е и присъствието на дама на име Татяна Цановска - директор на правна дирекция в институцията. Самият  , а премиерът Бойко Борисов ще прецени какво да прави.  Боил Банов: Ще подам оставка, премиерът ще прецени. Но ще водя дела Главният прокурор Сотир Цацаров   след  . Проверката ще се извършва от Специализираната прокуратура, както е по закон.  Цацаров се самосезира за \"Ало, Банов съм\"  Ето и факсимилетата, разпространени от БСП: През 2017 г. Агенцията за държавна финансова инспекция (АДФИ) прави проверка на проекта за реконструкция на \"Ларгото\", който е част от проекта \"Антична Сердика\". Докладите на институцията обаче не са публични. Според анонса за проверката са установени две нарушения на действащия тогава Закон за обществените поръчки. Нито едно от тях обаче не изглежда свързано със схемата, за която сигнализираха Елена Йончева и БСП.  Проверка на Клуб Z показа, че едното нарушение е по чл. 28, ал. 2 от отменения вече към днешна дата ЗОП, който засяга начина на оценяване на офертите за изпълнител. Второто нарушение е по чл. 44, ал 9 - а именно Очевидно това не се е случило в срок.  Според БСП обаче има цял доклад на АДФИ по проекта за ремонт на \"Ларгото\".  Факт е обаче, че през март 2018 г. се разбра, че Министерството на културата е завело иск срещу изпълнителя на \"Ларгото\" - ДЗЗС Антична Сердика с водещ партньор \"Пътища и Мостове\" ЕООД. Искът е за 754 000 лв., а причината за завеждането му е именно забавени срокове за предаване на обекта и неточно изпълнение на договорените строително-монтажни работи. Претенциите на министерството са отхвърлени на първа инстанция, но текат обжалвания. Сумата приблизително съвпада с тази, обявена от Йончева и БСП, че е направен опит да бъде заличена. Куполите на Ларгото с пукнатини (СНИМКИ) За иска на министерството припомни и  министър Банов днес след излизането на записите. Каква е съдбата на делото на втора инстанция все още не е ясно.    Боил Банов: Ще подам оставка, премиерът ще прецени. Но ще водя дела Цацаров се самосезира за \"Ало, Банов съм\"  Куполите на Ларгото с пукнатини (СНИМКИ)", "date": "2019.01.30", "title": "Разговорите \"Ало, Банов съм\" (ЕДНО КЪМ ЕДНО)"}
{"url": "http://clubz.bg/78870-bydeshtite_otnosheniq_mogat_da_razblokirat_brekzit_kazva_verhofstad", "text": "Eвропейските политици се придържат към позицията си за ирландското резервно решение, но подчертават готовността си да обсъдят варианти за бъдещи отношения между ЕС и Обединеното кралство (ОК) ден след като британският парламент поиска споразумението за \"Брекзит\" да бъде предоговорено, пише в сряда европейското издание на \"Политико\". Британският парламент прати Мей да предоговори \"Брекзит\" Запитан за статуса на сделката след вторнишкото гласуване в Камарата на общините, координаторът на Европейския парламент за \"Брекзит\" Ги Верхофстад каза в сряда, че няма начин да бъде отворено споразумението, но \"има възможност да се обсъждат бъдещите отношения\". Преди среща на Направляващата група за \"Брекзит\" на парламента лидерът на либералите в него каза, че резервното решение \"е застраховка\", отбелязвайки, че \"то зависи много от това какви ще са бъдещите отношения. Ако тези бъдещи отношения са например митнически съюз, това го прави съвсем различно.\" Верхофстад добави: Главният преговарящ от страна на ЕС междувременно даде да се разбере, че съюзът държи на позицията си. Пред Би Би Си съпредседателят на групата на зелените в Европейския парламент Филип Ламбертс каза, че Обединеното кралство \"може да заобиколи\" резервното решение за Ирландия в сделката по развода. Говорейки късно във вторник по радио \"Дойче веле\", Манфред Вебер, фаворитът да стане приемник на Юнкер след тазгодишните избори за Европейски парламент, каза, че ако Мей се опита да отвори отново преговорите по споразумението за оттегляне, тогава “всичко ще бъде отворени отново... Ще говорим пак за Гибралтар, ще говорим пак за политиките на рибарство, ще говорим пак колко трябва да плати Великобритания, когато напуска ЕС.\" Споразумението за оттегляне е окончателното предложение на Европа, добави Вебер, кандидатът за председател на Комисията от десноцентристката Европейска народна партия, и протакането на преговорите няма да помогне.", "date": "2019.01.30", "title": "Бъдещите отношения могат да разблокират \"Брекзит\", казва Верхофстад"}
{"url": "http://clubz.bg/78871-delegaciq_na_dps_se_sreshtna_s_upravlqvashti_i_opoziciq_v_turciq", "text": "Зам.-шефът на ДПС Ахмед Ахмедов и зам.-шефът на парламентарната група Хамид Хамид посетиха Турция. Това съобщиха от пресцентъра на партията. В рамките на посещението те се срещнаха с министъра на външните работи Мевлид Чавушоглу. Преди това Ахмед Ахмедов и Хамид Хамид се срещнаха и разговаряха с лидерите на опозиционните партии. Представителите на ДПС проведоха среща с лидера на опозиционната Републиканска народна партия (СНР) Кемал Кълъчдароглу, председателя на Ийи парти Мерал Акшенер, проф. д-р Камал Айдън, зам.-председател на Партията на националистическо действие.  ", "date": "2019.01.30", "title": "Делегация на ДПС се срещна с управляващи и опозиция в Турция"}
{"url": "http://clubz.bg/78873-zahari_baharov_v_nov_miniserial_po_bnt_video", "text": "При разводите децата най-често остават при майките – а бащите нерядко стават жертва на отхвърляне от своите наследници. Поведението е дефинирано като Синдром на родителско отчуждение  . Тази съдба ще се опита да избегне героят на Захари Бахаров в нов минисериал, който тръгва по БНТ на 18 февруари. „Денят на бащата“ е модерна градска драма, посветена на битката между двама родители за попечителство над малкия им син. Филмът разказва за отчуждението на съпрузите, за проблемите в семейните отношения и за травмите, които раздялата на родителите нанася на децата им. Екипът, работил по продукцията, получава преки впечатления за съдбата на подобни двойки от форуми на организации, които се борят срещу PAS-синдрома. Редица организации в цяла Европа се опитват да предизвикат промени в националните законодателства и да изградят работеща законова основа за „споделено родителство“. В ролите на съпрузите ще бъдат Захари Бахаров и Весела Бабинова. Като техния син ще видим Патрик Шон Хесън. Малкият актьор е с българо-новозеландски произход и вече е участвал в няколко филма, но това е първата му главна роля. Останалите персонажи са поверени на Александър Сано, Глория Петкова, Петя Силянова, Явор Гърдев, Малин Кръстев, Лидия Инджова, Йоана Буковска-Давидова, Иван Налбантов, Свежен Младенов и други. Режисьор на сериала е Павел Веснаков, оператор – Александър Станишев. Сценаристи са Теодора Маркова, Невена Кертова и Георги Иванов, участвали в създаването на сериали като „Под прикритие“, „Стъклен дом“ и „Революция Z“. Музикалната тема към „Денят на бащата“ – „Тази песен не е за любов“, е по музика и текст на Стефан Вълдобрев, в изпълнение на Стефан Вълдобрев и „Обичайните заподозрени“. Сериалът тръгва на 18 февруари, ще се излъчва всеки понеделник и вторник от 22 ч. по БНТ1 и БНТ4, с повторения по БНТ2. „Денят на бащата“ е продукция на Българската национална телевизия – Продуцентски център „Студия Екран“, изпълнителен продуцент – „Агитпроп“. Проектът е реализиран с подкрепата на Столична община и „Творческа Европа – Програма Медия“.    ", "date": "2019.01.30", "title": "Захари Бахаров в нов минисериал по БНТ (ВИДЕО)"}
{"url": "http://clubz.bg/78872-nad_polovinata_ot_bylgarite_smqtat_che_ima_problemi_sys_zamyrsqvaneto_na_vyzduha", "text": "Почти всички в София усещат проблеми с мръсен въздух. От скорошните теми в текущата национална политика най-радушно са възприети социалните послания и критиката срещу ромите. Българите се радват на всяка отсрочка за нашите превозвачи срещу пакета „Макрон“ и са критични спрямо нарушаването на процедурата за самолетите. Всичко това е част от по-общото разбиране на обществото ни за справедливост. Вицепремиерът и лидер на ВМРО Красимир Каракачанов опъва ромската струна доста изобретателно. 70% от анкетираните от \"Галъп интернъшънъл\" декларират подкрепа за поведението му при случая \"Войводиново\". 25% са „против“, а останалите се колебаят. Чувствителността на обществото по въпроса с гетата очевидно е висока, но това не означава, че се подкрепят стихийни действия – напротив, 85% смятат, че е нужна стратегията, за която Каракачанов говори - за решаване на въпросите с гетата. 12% са на обратното мнение. Проблемите с ромите се възприемат и като част от по-общите социални проблеми в страната. На фона на повишаването на цени, например, тази социална чувствителност сработва и 85% подкрепят скорошното искане на Корнелия Нинова за проверки и оставки в Комисията за енергийно и водно регулиране. 13% са „против“, а останалите се колебаят. Мненията в страната са разделени по въпроса дали прословутите ремонти на градски пространства са добри. Въпроси като качеството на ремонтите в населените места, качеството на настилките по тротоарите и качеството на въздуха, например, разделят обществото. Респондентите отговарят и според партийните си предпочитания – привържениците на управляващите са благосклонни, а привържениците на опозицията са критични.   Например, 80% намират, че в големите градове придвижването е все по-трудно, 72% споделят хипотезата, че ако им се наложи да сменят работа, от съществено значение ще е тя да е близо до училища и детски градини, 71% в страната казват, че няма достатъчно места за паркиране. 64% реагират положително на твърдението „Когато човек си търси работа, все по-важно става тя да е близо до дома му“, 33% - отрицателно, а останалите се колебаят. На изричен въпрос дали биха съобразили свое ново жилище с мястото на работата си, 62% казват „да“, 33% – „не“, а останалите се колебаят. 44% се съгласяват с мнението, че тротоарите в тяхното населено място са по-скоро добри, но 52% са на обратното мнение, а останалите се колебаят. В София обаче картината е по-критична и близо две трети са недоволни, докато близо една трета са доволни, а останалите се колебаят. Подобна е картината и когато се попита за нашумелите ремонти на площади, улици и други градски пространства - 47% ги одобряват, а 50% - не. В София съотношението сочи малко по-критични настроения. Явно е, че в столичния град взискателността на обществеността е увеличена. Развитието на градовете у нас в последните години явно води и до по-голяма критичност на хората към качеството и прозрачността при ремонти и подобрения в градската среда. В по-големите населени места и столицата живеят и хората, които в по-голяма степен могат да се позволят да пътуват извън България и да сравняват. Засега българите намират работата на властите по почистването на снега в населените места за по-скоро ефективна – 58% оценяват позитивно, а 31% негативно. Останалите се колебаят. Данните обаче едва ли отразяват в пълна степен впечатленията на обществото от последните снеговалежи в планински райони на страната. В София снегопочистването се разглежда дори малко по-добре на фона на страната. Абсолютно противоположна обаче е картината на мненията, когато стане дума за атмосферния въздух: цели 92% в София намират, че има проблем с въздуха, при 53% в страната.", "date": "2019.01.30", "title": "Над половината от българите смятат, че има проблеми със замърсяването на въздуха"}
{"url": "http://clubz.bg/78882-nova_zaguba_na_levski_valeri_bojinov_pred_zavryshtane", "text": "\"Левски\" загуби втори пореден мач от зимната си подготовка в Кипър - 1:2 срещу полския \"Висла\" (Плоцк). Преди дни \"сините\" паднаха от китайския \"Хенан\" с 0:1, а в първата си среща завършиха 1:1 с руския УФА. Анхел Гарсия откри резултата в 32-ата минута. В 65-ата Давиде Мариани изравни от дузпа. Малко след това обаче Нико Варела върна аванса на \"Висла\" с ефектно попадение, а до края на срещата резултатът остана непроменен. \"Левски\" продаде най-добрия си играч в Турция \"Левски\" и днес се представи незадоволително, проличаха проблемите в градивен план и в завършващата фаза. Не игра Габриел Обертан, който вчера беше спазарен с турския \"Ерзурумспор\" и вече напусна лагера на тима към южната ни съседка. Предстои французинът да мине медицински преглед и да бъде представен като ново попълнение на застрешения от изпадане в турския елит отбор. Валери Божинов огорчи \"Левски\" на \"Герена\" и подари сърца на \"сините\" (СНИМКИ) А когато това стане, \"Левски\" най-вероятно ще си върне Валери Божинов. Футболният номад игра на \"Герена\" през 2014 г., когато в 19 мача се разписа 7 пъти. Божинов, който вкара страхотен гол за \"Ботев\" (Враца) във вратата на \"Левски\" през есента, ще облече отново синия екип като свободен агент. 32-годишният нападател (на 15 февруари ще навърши 33 г.) се очертава като първото \"ново\" попълнение за клуба тази зима.  Валери Божинов огорчи \"Левски\" на \"Герена\" и подари сърца на \"сините\" (СНИМКИ)", "date": "2019.01.30", "title": "Нова загуба на \"Левски\", Валери Божинов пред завръщане"}
{"url": "http://clubz.bg/78878-borisov_dade_5_mln_lv_na_svetiq_sinod_za_zaplati", "text": "Светият синод на Българската православна църква ще получи допълнително 5 млн. лв. от бюджета, съобщи днес на заседанието на Министерския съвет премиерът Бойко Борисов. Светият синод пак не дава служителите си за проверка за досие от ДС Допълнителните 5 милиона са заради промени в Закона за вероизповеданията от декември миналата година след приемането на държавния бюджет за 2019 г. Първоначално проектът на кабинета предвиждаше да се субсидират вероизповеданията според броя вярващи (по последното преброяване от 2012 г.), като бе поставена и бариера, подобна на тази за партийна субсидия. Всички с консенсус за Закон за вероизповеданията. Без \"патриотите\" Това предложение обаче оставяше всички освен Светия синод и Главното мюфтийство без никакво държавно финансиране, затова бяха направени промени, така че католици, евреи и други да не останат без средства. В крайна сметка бяха гласувани общо 5,7 млн. лв. за вероизповеданията. При промените обаче премиерът Борисов заяви, че трябва да се повишат заплатите и на свещениците, и на учителите: Кошлуков и Светият синод били жертва на езика на омразата Досега държавните средства бяха основно за ремонти и поддръжка на храмове, молитвени домове и религиозни паметници на културата. Законовите промени все пак предвиждат отчетност на харчовете за заплати и превеждането на парите само на специална целева сметка за целта. По-високите учителски заплати няма да подобрят образованието Учителските заплати пък бяха увеличени с поне 20% от 1 януари 2019 г. Това означава минимална заплата на директор 1140 лв., на зам.-директор - 1065 лв., на педагогически специалисти - 920 лв., на старши учители - 955 лв., и на главен учител - 1005 лв. Всички с консенсус за Закон за вероизповеданията. Без \"патриотите\" Кошлуков и Светият синод били жертва на езика на омразата По-високите учителски заплати няма да подобрят образованието", "date": "2019.01.30", "title": "Борисов даде 5 млн. лв. на Светия синод - за заплати"}
{"url": "http://clubz.bg/78883-oblastniqt_na_lovech_e_noviqt_shef_na_pytnata_agenciq", "text": " ще бъде назначен за председател на УС на Агенция „Пътна инфраструктура“. Това обяви министърът на регионалното развитие и благоустройството Петя Аврамова, съобщиха от пресцентъра на министерството. На днешното заседание Правителството реши Терзийски да бъде освободен от досегашния си пост Областен управител на Ловеч. АПИ има няколко важни задачи и една от тях е извършването на цялостна реформа в пътните такси, добави министърката. В Управителния съвет на АПИ е назначен и нов член – това е  . Министърката твърди, че заедно с Дончо Атанасов, който има дългогодишен опит в пътния сектор, новият ръководен екип на Агенцията ще се справи с всички предизвикателства. Георги Терзийски е роден на 1 септември 1971 г. Средното си образование завършва в ПМГ – Ловеч. Магистър е по икономика в УНСС и по право в РУ „Ангел Кънчев”. Работил е в Инспекторат на Агенция по заетостта 1996 г. – 2002 г., Главна инспекция по труда от инспектор до директор на Дирекция „Инспекция по труда” – Ловеч 2002 г. – 2009 г., частен сектор – управление на предприятия за производство на метални изделия 2009 г.- 2014 г. Бил е зам.- областен управител в кабинета „Борисов“ 2. Към момента в третото правителство на ГЕРБ беше областен управител на Ловеч. За шефа на АПИ хаосът с винетките е \"моментно затруднение\" Предишният шеф на АПИ Светослав Глосов трябваше да напусне поста си след проблеми със старта на новата система на е-винетките. Първоначално Глосов твърдеше, че хаосът с винетките е моментно затруднение, но Борисов предпочете да разреди създалото се напрежение в началото на новата година с няколко оставки в АПИ.", "date": "2019.01.30", "title": "Областният на Ловеч е новият шеф на Пътната агенция"}
{"url": "http://clubz.bg/78861-epyl_svalq_cenite", "text": "Американската компания \"Епъл\" (Apple) планира да намали цените извън САЩ на някои от водещите си айфони, съобщи Ройтерс. \n\tС този ход американската компания цели да даде тласък на слабите продажби на айфони на външни пазари като Китай, където 10-процентното покачване на курса на щатския долар през последната година направи продуктите на \"Епъл\" много по-скъпи от тези на конкурентите. \n\tПланът бе представен вчера от главния изпълнителен директор Тим Кук. Компанията само веднъж е понижавала цените на айфоните малко след появата им на пазара през 2007 г.  \n\t\"Епъл\" не каза в кои страни ще преразгледа цените на мобилните телефони. В страни като Китай и Турция местната валута се обезцени много спрямо поскъпващия долар.  \n\tКук каза, че цените на айфоните в местните валути ще бъдат понижени до стойностите, на които са били продавани апаратите преди година. ", "date": "2019.01.30", "title": "\"Епъл\" сваля цените"}
{"url": "http://clubz.bg/78862-futbolist_%E2%84%96_1_na_bylgariq_otiva_v_italiq_za_3_miliona_evro", "text": "Кирил Десподов, футболист № 1 на България за 2018 г., е близо до преминаване в италианския \"Каляри\" от Серия А, съобщават водещи журналисти на Ботуша и регионални медии. Сред тях е \"Каляри нюз 24\" - сайтът обявява трансфера като сигурен. ЦСКА-София и южняците на Апенините (всъщност на остров Сардиния) са се договорили за цената, която засега не се съобщава. Остава Десподов да се разбере за личните си условия и ако това стане - да премине успешно медицински преглед. Очаква се той да парафира споразумение за 5,5 години. Сделката трябва да бъде сключена до утре в полунощ, когато в Западна Европа затваря трансферния прозорец. Очаква се всичко да приключи днес. Кирил Десподов от ЦСКА-София е Футболист №1 на България  Най-добрият играч на \"червените\" не криеше желанието си да отиде зад граница, при това в силно първенство. А ЦСКА-София явно ще прибере добра сума за крилото. Според \"Скай Италия\" на \"Българска армия\" ще получат 3 милиона евро. Сумата може и да нарасне, ако националът постигне определени неща с новия си тим. Последният трансфер на български футболист в някое от първенствата от топ 4 отново бе в Италия - през лятото на 2014 г., когато Ивайло Чочев от ЦСКА бе спазарен с \"Палермо\". Националът играе в този клуб и до днес. Специалитет на Десподов донесе три точки за ЦСКА-София на \"Лаута\" Целта на \"Каляри\" е да запази мястото си в Серия А. Отборът се намира на 14-о място и има 21 точки - със 7 повече от първия тим под чертата - \"Болоня\". Нападението на \"Каляри\" е доста слабо и явно това е причината за привличането на Десподов, който миналата есен вкара и изработи доста голове за \"червените\". За 21 кръга в \"калчото\" южняците са отбелязали едва 19 попадения. \"Левски\" продаде най-добрия си играч в Турция Така след \"Левски\" и ЦСКА-София се разделя с водещия си футболист. Часове по-рано Габриел Обертан напусна лагера а \"сините\" в Кипър и замина за Турция, където се очаква да подпише с изпадащия \"Ерзурумспор\". Специалитет на Десподов донесе три точки за ЦСКА-София на \"Лаута\" \"Левски\" продаде най-добрия си играч в Турция", "date": "2019.01.30", "title": "Футболист № 1 на България отива в Италия за 3 милиона евро"}
{"url": "http://clubz.bg/78863-%E2%80%9Edemokraciqta_se_okaza_bezzashtitna_pred_%E2%80%9Emalkiq_chovek%E2%80%9C_kogoto_samata_tq_otgleda%E2%80%9C", "text": "Беларуската писателка Светлана Алексиевич коментира пред Би Би Си манифеста на интелектуалци от 21 държави, публикуван във водещи европейски медии, в който се твърди, че  . Думите, че Европа е  , Алексиевич обясни така: Световни интелектуалци се обявиха в защита на Европа Кремъл събира под знамената на идеите си най-маргиналните групи в Европа, смята носителката на Нобелова награда за литература. Алексиевич смята, че това има разрушителен ефект и демокрацията неочаквано се е оказала беззащитна пред  , когото самата тя така е възпитала и отгледала. На въпрос дали демокрацията е причината европейците да загубят вяра в демократичните инструменти и либералните идеи, Алексиевич отговаря: Писателката е убедена, че демокрацията не може да разочарова съвременните честни мислещи хора, а само онези, които биха искали да постигнат бърз резултат и успех възможно най-скоро. Според нея вината за това мислене е най-вече на популистите, които са провокирали тази предполагаема слабост, но подобно мислене е наивно и напълно недопустимо за интелектуалците. Демокрацията като идея е силна, но е падатлива на удари, защото във времена като днешните „малкият човек“ не издържа на изкушенията, сред които се оказва. На въпрос на Би Би Си защо авторите на писмото смятат, че съдбата на Европа е тяхна отговорност и че могат да казват на нейните граждани къде грешат, Алексиевич отвръща:", "date": "2019.01.30", "title": "„Демокрацията се оказа беззащитна пред „малкия човек“, когото самата тя отгледа“"}
{"url": "http://clubz.bg/78864-maduro_gotov_na_pregovori_s_opoziciqta", "text": "Венецуелският президент Николас Мадуро заяви пред руската агенция РИА, че е готов за преговори с опозицията с участието на международни посредници, предаде Ройтерс. В момента се водят преговори за международно посредничество във връзка със ситуацията във Венецуела и въпросът може да бъде решен в близките часове, посочи Мадуро в интервю за РИА, взето в Каракас. \"Уолстрийт джърнъл\": Циничната игра на Путин във Венецуела Венецуела ще изпълни финансовите си задължения към Русия и Китай, увери президентът в отговор на въпрос дали венецуелското правителство ще може да даде гаранции, че получените от Москва и Пекин кредити ще бъдат върнати. Мадуро добави, че Каракас \"разчита на подкрепата от Русия и Китай за икономическото развитие на Венецуела\" и изрази надежда, че китайските инвестиции в петролния сектор скоро ще бъдат увеличени. \n\tВчера Русия заяви, че Венецуела може да има проблеми с изплащането на дълга си към Москва, след като Вашингтон наложи санкции на държавната петролна компания \"Петролеос де Венесуела\" в опит да засили натиска върху Мадуро да се оттегли от властта, припомня БТА.", "date": "2019.01.30", "title": "Мадуро готов на преговори с опозицията"}
{"url": "http://clubz.bg/78868-boil_banov_shte_podam_ostavka_premieryt_shte_preceni_no_shte_vodq_dela", "text": "Министърът на културата Боил Банов подава оставка, а премиерът Бойко Борисов ще прецени - това обяви самият Банов в Министерския съвет, след като  , за който твърдят, че доказва опит да се заличи дължима неустойка за 700 000 лв. от фирмата, ремонтирала Ларгото в София. И заяви, че от години го рекетират, че имало записи с негово участие. Той обаче не е подавал сигнали в прокуратурата и оцени това като грешка. Рекетьорите Банов нарече \"проектаджии\", които искали неправомерно да участват в проекти, но тези им желания не минавали.  , обясни министърът.  По думите му, \"вероятно ако ми се извадят и други оперативки - могат да ми се скалъпят още 356 записа\", но е категоричен, че няма никаква история, а Министерството на културата води съдебни дела срещу изпълнителя на Ларгото - ДЗЗД \"Антична Сердика\", за неустойки на стойност малко над 700 000 лв. Исковата молба бе предоставена на медиите. Министърът намекна още, че записите може да са монтаж. Попитан дали ще заведе дела заради твърденията от БСП и изнесените записи, Банов емоционално обяви, че ще се посъветва с адвокати, но смята да заведе \"дела срещу всички\". Накрая уточни, че не е разстроен, но е много ядосан от опитите да се дискредитират правителството и Министерството на културата, в което се работи, \"да се случват хубави неща\".", "date": "2019.01.30", "title": "Боил Банов: Ще подам оставка, премиерът ще прецени. Но ще водя дела"}
{"url": "http://clubz.bg/78867-cacarov_se_samosezira_za_alo_banov_sym", "text": "Изнесените от червената депутатка Елена Йончева   от страна на   при ремонтните дейности на Ларгото предизвикаха светкавичната реакция на прокуратурата и тя реши да се самосезира. Проверката е възложена на Специализираната прокуратура \"предвид качеството на лицето, за което са представени данните и твърденията за извършени корупционни прояви, в резултат на които е опростена неустойка на изпълнителя в размер на 700 000 лева\". Куполите на Ларгото с пукнатини (СНИМКИ) Малко след съобщението на прокуратурата, говорителката на държавното обвинение Румяна Арнаудова даде брифинг. По думите й данните, изнесени от Елена Йончева сочат за евентуално извършено престъпление по служба и безстопанственост. По този повод тя коментира и защо този служител не е подал сигнал, след като е знаел, че има нередности. По думите й неподаването на сигнал е укоримо поведение, но не всяко такова е престъпление от общ характер. Уточни, че ако този служител се притеснява за здравето си или положението си в обществото, ще бъде гарантирана неговата сигурност. Предстои разследващите да изземат цялата документация по случая и да посетят министър Банов, който ще бъде разпитан.  Първата реакция днес бе на Вежди Рашидов - министър на културата със заместник Банов в горепосочения период, днес редови депутат от ГЕРБ. Той коментира случая \"Ало, Банов съм\" в парламента. Но и посочи, че проектът за Ларгото е минал през одит, в т.ч. европейски. Столичният кмет Йорданка Фандъкова се разграничи от случая. Тя посочи, че проектът е бил реализиран от Министерството на културата. Йончева обяви данни за корупция - пусна запис на Боил Банов (ВИДЕО) Коалиционният партньор на ГЕРБ в лицето на лидера на НФСБ Валери Симеонов - \"Обединени патриоти\" също излязоха с коментар.  Позицията на парламентарната група на ГЕРБ е, че подкрепят твърдо Боил Банов. Депутатът от партията Тома Биков обяви, че от БСП хвърлят отново фалшиви новини срещу министъра и управлението.  Председателката на Народното събрание Цвета Караянчева обяви пред БНР, че министърът на културата не трябва да подава оставката си, каквато готовност той самият обяви след пресконференцията на левицата. По думите й основание за оставка на Банов би имало само ако прокуратурата докаже, че той носи някаква вина. Според Караянчева, ако някоя парламентарна група извика министъра за изслушване в Народното събрание, спазвайки съответната процедура, то такова изслушване ще има. Йончева обяви данни за корупция - пусна запис на Боил Банов (ВИДЕО)", "date": "2019.01.30", "title": "Цацаров се самосезира за \"Ало, Банов съм\" "}
{"url": "http://clubz.bg/78865-fajnenshyl_tajms_mej_vyrvi_kym_chelen_sblysyk_s_bryuksel", "text": "Тереза Мей се движи към неизбежен челен сблъсък с Брюксел, след като вчера британската Камара на общините подкрепи усилията й за пренаписване на собственото й проектоспоразумение за \"Брекзит\" - опит за излизане от застоя в парламента, зарадвал евроскептичните консерватори, отбелязва британският в.   след снощното важно гласуване. Министър-председателката каза, че \"никога няма да спре да се бори за Великобритания\", но докато предприетата от нея стъпка сплоти подкрепящите \"Брекзит\" консерватори, тя бе отхвърлена от Брюксел, който многократно заяви, че споразумението за напускане на Евросъюза не може да бъде отворено за предоговаряне. Две седмици след като сделката й за \"Брекзит\" беше категорично отхвърлена, Мей отстъпи пред силния натиск на евроскептичните консерватори, съгласявайки се тя да бъде преработена. Министър-председателката призова парламентаристите да й дадат пълномощия да се върне в битката в Брюксел само два месеца преди планираното напускане на Великобритания, отбелязва вестникът. Британският парламент прати Мей да предоговори \"Брекзит\" В редакционна статия друг британски вестник,   определя случилото се в британския парламент снощи като пирова победа, основаваща се на илюзия. Тереза Мей постигна рядък триумф снощи в Камарата на общините. Тя се върна след най-тежкото поражение в парламента за правителството й, за да си осигури по чудодеен начин мнозинство, подкрепящо освежаване на повяхналото й споразумение за напускане на ЕС. Трудно е да си представим обаче как министър-председателката ще отговори на парламентарния си успех. По-вероятно е този успех да се превърне в пирова победа, тъй като създаде неизпълними очаквания, пише редколегията. \n\tМей се връща в Брюксел, но ЕС казва, че нищо не се е променило, гласи заглавието на друга статия във в. \"Гардиън\". На министър-председателката снощи бе даден двуседмичен срок да съживи споразумението за \"Брекзит\", но минути след обявяването на резултатите от гласуването в Камарата на общините председателят на Европейския съвет Доналд Туск обяви, че ЕС не е готов да преразгледа сделката, се казва в статията. \"Телеграф\": Часовникът отброява втори вот за \"Брекзит\" В опит да избегне разпадане на ръководената от нея Консервативна партия, Тереза Мей вчера пое риска да влезе в остър сблъсък с ЕС и увеличи опасността от \"Брекзит без споразумение\", отбелязва френският в.  . Точно два месеца преди набелязания срок за напускане на съюза министър-председателката поставя под въпрос двегодишни преговори с 27-те от ЕС и се впуска в конфронтация с Брюксел, чийто изход е неизвестен, подчертава всекидневникът. \n\tБританският премиер Тереза Мей оцеля вчера при критично гласуване в парламента, което можеше да отложи \"Брекзит\" и да подкопае стратегията й за излизане от ЕС, посочва в.  . Мей оцеля, за да продължи борбата още някой и друг ден, но възможностите пред нея се стесняват и тя е изправена пред все по-трудната задача да се опита да убеди парламента, след като той категорично отхвърли плана й за \"Брекзит\" по-рано този месец. На практика тя се върна там, откъдето тръгна преди процедурата с поправките. Единственият й коз е, че дори парламентът изобщо да не одобри плана й за \"Брекзит\", британските политици остават разделени и парализирани по отношение на евентуални алтернативи, допълва вестникът, цитиран от БТА. \"Телеграф\": Часовникът отброява втори вот за \"Брекзит\"", "date": "2019.01.30", "title": "\"Файненшъл таймс\": Мей върви към челен сблъсък с Брюксел"}
{"url": "http://clubz.bg/78860-vashington_s_tova_oryjie_rusiq_moje_da_nanese_udar_po_evropa", "text": "На 2 февруари изтича срокът, поставен от Вашингтон на Москва, в който Русия да започне да спазва ангажиментите си по Договора за ликвидиране на ракетите със среден и малък обсег на действие. В противен случай САЩ щели да се оттеглят от него. САЩ твърдят, че от над 5 години вече Русия нарушава постигнатите договорености.  Това е и първото голямо интервю, което тя дава след назначаването си на този пост през април 2018 година. На 15 януари тази година се срещнах с руския зам.-министър на външните работи Сергей Рябков в Женева, за да обсъдим тази тема. За съжаление не постигнахме никакъв напредък. Отговорът на Русия е следният - те ще продължат да нарушават договора. Ако до 2 февруари Русия не започне да спазва ангажиментите си по него, ние възнамеряваме да прекратим нашите задължения по него. През миналата седмица информирах Северноатлантическия съвет на НАТО и получих пълната подкрепа от генералния секретар, както и от нашите партньори. Както вече заявихме, ние ще преустановим нашето участие за шест месеца. В рамките на тези шест месеца Русия може да се завърне към договора. Но това ни освобождава от задължения и ние можем да се занимаваме с изследвания и разработка на системи, аналогични на тези, които в момента са на въоръжение в Русия. По класификацията на НАТО става дума за ракетата SSC8, или 9М729 - както я наричат руснаците. Претенциите ни към тази ракета се състоят в това, че нейната далекобойност надхвърля 500 километра, което противоречи на договора. Ние се срещахме с руснаците и им предоставихме разузнавателна информация, която доказва, че тази система нарушава условията на договора. Многократно сме им посочвали също и датите на изпитанията, и местата, където те са проведени. Това не е вярно. Русия е единствената страна, която не престава да повдига този въпрос. Другите участници в договора, партньорите от НАТО и съюзниците, твърдят, че САЩ спазват Договора за ликвидиране на ракетите със среден и малък обсег. Ние нееднократно сме предоставяли факти и информации, които потвърждават това. Разбира се, че може. В договора е записано, че вяска от страните може да извършва произволни проверки на системите на другата страна. Но нека да повторя, че ние предоставихме на руската страна разузнавателни данни, сателитни снимки и цялата информация. Предоставихме я и на нашите партньори. Но руснаците продължават със своята демагогия и пропаганда, което е смешно. Ние се опитваме да разберем причините, поради които те се опитват да прикриват своите нарушения. Целият свят обаче вижда това мошеничество. Такава комисия съществува. Ние спазваме този договор и изпълняваме задълженията си по него. Свикваме съвещания и продължаваме да се срещаме с нашите технически експерти, както го изискват условията на договора. Работата не е в това, че вратата е затворена - тя остава отворена. Но Русия продължава да нарушава договора. Аз заявих на руската страна, че това не е някаква учебна система или разработка. Това, което вече съществува, не е в лаборатория, нито дори на изпитателния полигон, а е въведено на въоръжение в подразделенията, които могат да нанесат удар по нашия партньор Европа. Мога да кажа, че нарушаващите договора ракетни установки, които вече са въведени на въоръжение, са заплаха за нашите европейски партньори и съюзници. Това е заплаха и за американците. Русия има системи с такива възможности, които нарушават договора, а ние сме длъжни да защитаваме нашите интереси. Русия вече въведе тези системи на въоръжение. Така че надпреварата във въоръжаването вече е започнала. Руснаците явно нарушават споразумението и именно те започнаха т.нар. надпревара във въоръжаването. \" \"", "date": "2019.01.30", "title": "Вашингтон: С това оръжие Русия може да нанесе удар по Европа"}
{"url": "http://clubz.bg/78841-uolstrijt_djyrnyl_cinichnata_igra_na_putin_vyv_venecuela", "text": ", е мнението на автора. \"Вашингтон пост\": Ще загуби ли Путин милиардите, наляти във Венецуела Освен това Москва се надявала, че влошаването на социалното и политическо положение във Венецуела ще провокира регионална криза, която ще погълне цялото внимание на САЩ и ще намали стремежа на Вашингтон да участва в събития в по-отдалечени точки на света. Същевременно кремълските олигарси и руските оръжейни търговци се надявали на крупни сделки с корумпирания режим във Венецуела. Според автора Москва виждала бъдещето на Латинска Америка с популисти, заобиколени от свои корупмирани приближени и провалена икономическа система. Още по-добре било, че така ще се увеличат външнополитическите, но също и вътрешните проблеми на САЩ.  ", "date": "2019.01.30", "title": "\"Уолстрийт джърнъл\": Циничната игра на Путин във Венецуела"}
{"url": "http://clubz.bg/78857-bylgariq_moje_da_me_predade_na_rusiq", "text": "Това заяви специално за Клуб Z британският бизнесмен Бил Браудър – най-известният клиент на руския адвокат Сергей Магнитски. Той е шеф на инвестиционния фонд Hermitage Capital и главен лобист за приемането на законите „Магнитски\".  Юристът защитаваше интересите на бизнесмена в Русия, след като властите в Москва заведоха дело срещу фонда му. Магнитски уличи висши руски чиновници в данъчна измама за 230 милиона долара. Адвокатът бе арестуван и почина в затвора през 2009 г., като се твърди, че е бил изтезаван и му е била отказана медицинска помощ. Топ клиентът на Магнитски осъден на 9 г. колония в Русия Путин обвинява топ клиента на Магнитски в три убийства Бил Браудър даде пресконференция в Европарламента в Брюксел. А преди това участва в заседания на Комисията за финансови престъпления, данъчни измами и избягване на данъци, посветена на дейността на руски олигарси в Европа. Бизнесменът лобира за приемането на европейски „Закон Магнитски“. Той трябва да предвижда замразяване на активите и забрана за влизане на всички руски чиновници, нарушаващи човешките права. Засега обаче само 4 страни от ЕС са приели такъв закон. Това са Великобритания, Литва, Латвия и Естония. Идеята за европейски закон е на Холандия. Тя обаче среща сериозна съпротива, най-вече срещу споменаването на името на Магнитски. Против е и Федерика Могерини – върховният представител на ЕС за външната политика и сигурността. Европейски „Закон Магнитски“? Мисията (не)възможна В ЕП искат край на \"Северен поток 2\" и европейски \"Закон Магнитски\" Самият Браудър е посетил почти половината страни членки на ЕС и е разговарял с техни висши представители по въпроса за „Закона Магнитски“. На въпрос на Клуб Z как са се отнасяли към него в различните страни той отговори, че властите в Кипър не били толкова \"приятелски настроени\" към него като във Франция и Швеция. Той допълни, че няма никакво значение, че страната ни е член на ЕС. Така например Кипър връщал обратно в Русия лица, които са били арестувани по политически причини. Инвеститорът твърди, че наистина се опасява България да не го прати в Русия. Властите в Москва го осъдиха задочно на 9 години трудов лагер за укриване на данъци. Браудър твърди, че присъдата е политически мотивирана и е заради разкритията на Магнитски за корупция по висшите етажи на властта. Прокуратурата в Москва: Шефът на Магнитски го е отровил Отделно британският бизнесмен е обвинен и за три убийства в Русия. А само преди два месеца руската прокуратура започна дело по подозрение, че Браудър е наредил Магнитски да бъде отровен в затвора. Той обаче не се страхува за сигурността си и не смята, че може да пострада от московски агенти на Запад. Убийците на Магнитски са получили пари за деянието си, каза Бил Браудър в Европарламента. След което сумите са инвестирани в чужбина. Според него те са вложени в сметки във Великобритания, Франция, Швейцария, САЩ, Испания, Холандия. Путин обвинява топ клиента на Магнитски в три убийства Европейски „Закон Магнитски“? Мисията (не)възможна В ЕП искат край на \"Северен поток 2\" и европейски \"Закон Магнитски\" Прокуратурата в Москва: Шефът на Магнитски го е отровил", "date": "2019.01.30", "title": "\"България може да ме предаде на Русия\""}
{"url": "http://clubz.bg/78859-joncheva_obqvi_danni_za_korupciq_pusna_zapis_na_boil_banov_video", "text": "Министърът на културата Боил Банов по времето, когато бе зам.-министър на културата, е обектът на разследването на Елена Йончева от БСП за корупция във властта. Става дума за нарушения при ремонта на Ларгото пред Министерския съвет в София. Бе излъчен запис, който Йончева нарече аферата   и интерпретира като опит на тогавашния зам.-министър да спести неустойка от около 700 000 лв. на фирмата изпълнител на обекта. По думите на депутатката става дума за схема за подправяне на документи с цел да се спести неустойката, която фирмата дължи заради закъснения. Парите по проекта са европейски, предстои сезиране и на прокуратурата, и на ОЛАФ.  Самият запис е направен през март 2016 г. от служител на министерството в кабинета на зам.-министър Банов, твърдят Йончева и колегите й от БСП. В разговорите участват самият Банов, служители на министерството, представител на независимия строителен надзор, представител на изпълнителя.  По думите на депутатката целта на записа е била в бъдеще работещи в институцията да се защитят, ако се наложи. Йончева обяви, че сигналът е пристигнал в БСП сега. Свидетелят, на когото се позовава разследването, е дал интервю, което ще бъде излъчено от партийната телевизия на БСП. Въпросният свидетел е пожелал да се запази анонимността му. Защо въпросният служител не е сезирал прокуратурата още преди три години - Йончева и колегите й обясниха със \"страх\". Той обаче бил готов да даде показания пред институциите. Изпълнител на ремонта на Ларгото е ДЗЗД \"Антична Сердика\", а водещата компания в обединението е \"Пътища и мостове\" ООД. Ремонтът на Ларгото бе по проект на оперативна програма \"Регионално развитие 2007-2013\", която се управлява от МРРБ. Йончева и колегите й от БСП обявиха, че разследващите органи са тези, които трябва да кажат дали хора в МРРБ са замесени и как, както и дали сред мотивите на Боил Банов и Министерството на културата е била и някаква лична облага или интерес. Според БСП има и доклад на Агенцията за държавна и финансова инспекция (АДФИ), в който са констатирани нарушения, свързани с проекта за ремонт на Ларгото в София. И част от констатациите съвпадали с изнесеното от БСП. Йончева нарече аферата \"Ало, Банов съм\" пример за това \"как функционира държавата\". По думите й това не било \"схема на Боил Банов\", а на правителството на Бойко Борисов, в което \"хора се държат в зависимости\" и на база на това се издигали. Тепърва се очаква реакция от Министерството на културата и министър Банов. Новината, че Йончева разследва корупция в правителството, съобщи лидерката на БСП Корнелия Нинова на заседанието на конгреса на БСП в събота. Събитието се случва на фона на повдигнатите на самата Йончева обвинения за пране на пари във връзка с делото за фалираната банка КТБ, заради което социалистите обвиниха държавното обвинение в изпълняване на политическа поръчка на ГЕРБ. Йончева отказа да каже, че прокуратурата изпълнява поръчки на ГЕРБ Бедите на червената депутатка, чийто професионален път е на дългогодишен журналист от най-горещите точки на планетата, започнаха с искането на главния прокурор Сотир Цацаров за сваляне на шест депутатски имунитета, в т.ч. и нейния. Това се случи в края на миналата година. Тогава от прокуратурата обявиха, че срещу Йончева имало данни за пране на пари и поискаха сваляне на имунитета й. Бяха поискани имунитетите и на колегата й от БСП д-р Георги Михайлов, на Борис Кърчев от ГЕРБ, както и на лидера на \"Воля\" Веселин Марешки и на двама негови народни избраници - Кръстина Таскова и Пламен Христов. Йончева и Кърчев веднага доброволно се разделиха с депутатската си защита. До момента прокуратурата е обявила резултат само по проверката на журналистката. Преди седмица Йончева беше обвинена за пране на пари заради усвояването на 333 000 евро през общо дружество с офшорка, за която прокуратурата твърди, че е контролирана от собственика на КТБ Цветан Василев. Депутатката твърди, че не е виновна за престъпна дейност и че срещу получените пари е произвела серия от документални филми с техника, закупена специално за целта. Средствата са изплащани в периода 2012-2014 г. Елена Йончева, КТБ и поне един парадокс Йончева е едноличен собственик на \"Авторска телевизия\" ЕООД, която заедно с офшорката \"Далий трейдинг лимитид\" регистрирала съвместна компания. После \"Далий\" се задължила да направи парични вноски веднъж 5000 лв., втори път 310 000 лв., а после поела ангажимент и за една допълнителна вноска в размер на 250 000 евро към ново ООД - \"Офроуд\". Като едноличен управител на \"Офроуд\" Йончева е сключила с КТБ АД рамков договор за платежни услуги\", а в резултат фирмата й получила 333 000,00 евро с левова равностойност 645 423.90 лева. Това обвинение отприщи вълна от обществено недоволство и породи въпроси като: защо в периода, в който се твърди, че Йончева е прала пари, знаейки, че произходът им е престъпен, държавата не е знаела за същия този престъпен характер на средствата в банката; как в същия този период зам.-председателят на ГЕРБ Цветан Цветанов връчи на Цветан Василев приза \"Мистър Икономика\"; защо службите не са знаели, че КТБ борави с \"престъпни\" пари; не е ли това удар по БСП, и в частност Йончева, която бе спрягана за водач на листата на левицата за изборите за Европейски парламент през май. Конгрес на БСП: Елена Йончева разказва за \"най-големия политик сред мафиотите\"  Червената депутатка бе подкрепена и от конгреса на БСП миналия уикенд. В нея защита се обяви и президентът Румен Радев. Във вторник вечерта пък преди днешната пресконференция стана ясно, че Специализираната прокуратура е повдигнала второ обвинение на изпълнителния директор на КТБ Александър Панталеев. То е за за присвояване в особено големи размери за отпуснат кредит от 25 млн. евро на фирма, свързана с делото срещу Йончева. бТВ и \"24 часа\" приписаха 25 млн. евро кредит от КТБ на Елена Йончева Повече подробности обаче от обвинението не съобщиха и така и не стана ясно има ли връзка новото обвинение срещу Панталеев с червената депутатка. Елена Йончева, КТБ и поне един парадокс Конгрес на БСП: Елена Йончева разказва за \"най-големия политик сред мафиотите\"  бТВ и \"24 часа\" приписаха 25 млн. евро кредит от КТБ на Елена Йончева", "date": "2019.01.30", "title": "Йончева обяви данни за корупция - пусна запис на Боил Банов (ВИДЕО)"}
{"url": "http://clubz.bg/78832-trymp_na_krystopyt_kym_izhoda", "text": "Първата означава, че ще си върне твърдите поддръжници, които са разочаровани от досегашното му бездействие по изграждането на стената. Това обаче ще стане или ако продължи блокадата на правителството, или като въведе национално извънредно положение. Това ще го дистанцира от групата на \"независимите\" в страната.  Ако избере втората и отстъпи пред демократите, завинаги ще бъде маркиран като \"слабак\", който не си изпълнява обещанията и е от същото потекло като \"платените политици\", срещу които недоволства. Тази присъда ще дойде от най-гласовитите му симпатизанти, без чиято подкрепа трудно ще спечели следващите президентски избори през 2020 г.  С тези слова американският дипломат Пол Бремър тържествено обявява на пресконференция залавянето на Саддам Хюсеин през декември 2003 г. след успешния завършек на операция \"Червена зора\". Милиони американци (повечето от тях демократи) се събуждат всяка сутрин със съкровеното желание да чуят точно тези думи от устата на специалния прокурор Робърт Мълър по адрес на Тръмп. По-емоционалните от тях дори се надяват да видят президента, закопчан в белезници. Прокурор Мълър държи в напрежение \"политическото блато\" във Вашингтон Но вероятността нещо подобно да се случи изглежда все по-нищожна. Затова немалка част от демократите се надяват да го изхвърлят от Белия дом по старомодния начин - на президентските избори през 2020 г.  Тръмп сам влезе в дълбок трап, от който трудно ще излезе. Причината за това бе една реплика, която, подобно на  , спечели изборите през 2016 г.  Как Тръмп може да направи Америка велика отново Защото той се провали (и то нееднократно) в основното си, най-грабващо окото предизборно обещание - че ще построи стена на границата с Мексико. Две години по-късно това не само изглежда като най-дръзкото и наивно предизборно обещание в съвременната история на САЩ. То заплашва да се превърне в най-сигурния коз в ръцете на кандидат-президентите от Демократическата партия преди изборите през 2020 г.  Тръмп е опрян до стената...с Мексико Втората част от изречението няма въобще да я коментираме, тъй като тя говори сама за себе си. Поддръжниците на Тръмп в мнозинството си са готови да приемат брътвежите на президента, че всъщност чрез слабото преформулиране на НАФТА (чието име ествествено бе променено), Мексико индиректно ще заплати за стената. Други никога не са вземали идеята сериозно, а по-скоро за опит на Тръмп да се изяви като авторитет на международната сцена, като алфа-президент, който може да нарежда на другите държави какво да правят с парите си (не че това не се случва в отношенията между \"големи\" и \"малки\", но това е съвсем отделна тема).  Нека отделим повече внимание на първата част от изречението, в което единствено се поема ангажиментът за строеж на стената. Очевидно мексиканците не са достатъчно луди (нито пък богати) да го направят, затова топката попадна в полето на новоизбрания президент - Доналд Тръмп.  Тръмп: Мексико ще плати стената, но после Месеци преди изборите редица експерти се опитваха да докажат, че стената между САЩ и Мексико е не само изключително скъпа, но и непрактична. Според \"консервативни\" оценки на прорепубликанската медия \"Фокс нюз\" стената, на която се е спрял Тръмп, ще струва около 25 милиарда долара, макар че според прогнозите  Оценките за цената на Стената варират от 8 милиарда до 67 милиарда, но доклад на Американския правителствен счетоводен офис от юли 2018 г. предупреждава, че Стената Дори и да вземем горната граница, Америка е достатъчно богата държава да си позволи тези пари. Само бюджетът на Пентагона за 2019 г. е 700 милиарда долара. Многократно обаче бе подчертавано, че огромна част от нелегалните мигранти ( ) са с просрочени визи - влезли са в страната легално, най-често чрез пътнически самолети и... просто са си останали. Мексикански депутат от върха на стената със САЩ: Безсмислена е! (ВИДЕО) Тоест прескочили са с около 10 000 километра потенциалната стена. Така дори и да я построят, единствено ще се повиши броят на закупените самолетни билети за Америка. През първите две години Тръмп не успя да отдели пари за изграждането на стена, въпреки че Републиканската партия разполагаше с мнозинство в Конгреса. Отвъд цената и практичността влияние оказаха и други фактори. Според екзит полове на Си Ен Ен от изборите през 2016 г. едва   от гласоподавателите подкрепяха издигането на физическа преграда на границата (макар сред тях да бяха 85 на сто от гласувалите за Тръмп).  Президентът явно нямаше желанието да рискува подкрепата на останалите избиратели с толкова скъпоструващ проект, който можеше дори да не окаже особено въздействие върху притока на нелегални мигранти в страната.  Освен това някои сред по-умерените (Лиза Мъркауски от Аляска) и авторитетните (Джон Маккейн от Аризона и Джон Корнин от Тексас) сенатори също изразяваха резерви към изграждането на Стената. През 2017 г. Корнин изказа недоверие в успеха на изграждането на физическа бариера, тъй като Маккейн бе най-върлият противник сред републиканците в Сената и неговият глас бе достатъчен да не мине успешно предложената реформа от Тръмп в здравната система.  Какво можем всички да научим от Джон Маккейн Ако тези сенатори не бяха гласували за предложението на президента, вотът им щеше да бъде достатъчен, тъй като републиканците разполагаха само с 51 от 100 сенатори преди изборите през ноември. Единствените стъпки, които е поел Тръмп след стъпването си на власт, са укрепването на вече изградени стени по южната граница или построяването на различни прототипа стени - от бетон (но и от други материали - което също противоречи на предизборното му обещание). Летаргията и нерешителността на президента единствено ядосаха част от електората му. След като демократите спечелиха мнозинство в Камарата на представителите и де факто си спечелиха правомощието да превърнат живота на президента в кошмар, Тръмп най-накрая реши да се вслуша в гласовете на някои от най-върлите си поддръжници, които бяха започнали да охладняват към него именно заради стената. Републиканците спечелиха Сената, демократите се очаква да контролират Камарата На 22 декември 2018 г. Тръмп блокира около една четвърт от правителствените служби ( ), след като не получи желаните 5,7 милиарда долара от Конгреса за финансирането на стената. На 25 януари 2019 г. парализата на правителството бе временно прекратена именно от президента, след като подписа закон, който впоследствие бе единодушно приет от Камарата на представителите и Сената. Край на парализата на правителството на САЩ Чрез него бяха отпуснати средства за федералното правителство до 15 февруари 2019 г., което ще позволи на държавните служители да се върнат на работа и да си получат забавените заплати. Текстът предвижда временното финансиране на много държавни агенции, но не включва 5,7-те милиарда долара. Така бе сложен край на най-дългия \"правителствен шътдаун\" в историята на САЩ, продължил цели 35 дни. По данни на \"Ню Йорк таймс\" той коства на Америка 11 милиарда долара. Трябва да се отчете, че в началото на декември 2018 г. Тръмп настоя да му бъдат отпуснати около 15 милиарда долара за стената. Тоест при блокирането на правителството той вече бе отстъпил и  . След началото на блокадата демократите просто трябваше да стоят и да очакват президентът сам да се обеси.  Сега Камарата на представителите и Сенатът разполагат с малко повече от две седмици, за да постигнат компромис и да предотвратят един бъдещ блокаж, ако Тръмп е сериозен в намеренията си. \n\tНо демократите едва ли имат намерение тепърва да отстъпват. Тръмп обмисля план за разблокиране на администрацията Президентът няма да бъде възприет като благосклонен лидер, който се грижи за служителите си, ако отново затвори правителствените служби. В същото време, ако има нещо, което републиканците мразят най-много, то това е  . Особено след като два дни преди това си пускал подобни \"туитове\":  Реакцията след отбоя на 25 януари2019 г. бе мигновена. Ан Коултър, автор на бестселъри в \"Ню Йорк таймс\" и на книгата \"Вярваме в Тръмп\" (\"In Trump we trust\"), написа в туитър следното послание:  Дори в крайнодесния сайт \"Брайтбарт\" - бившата медия на бившия съветник на президента Стив Банън, която се биеше по гърдите, че е спечелила изборите за Тръмп, публикува материал със заглавието  . В него бе отправена една от най-сериозните критики в историята на изданието срещу президента.  В множество медии (отново дори и в \"Брайтбарт\") излязоха статии, които признаваха неотстъпчивостта на демократите и в частност на Нанси Пелоси – сегашния председател на Камарата на представителите. Според официален представител на правителството, цитиран от \"Политико\",  Традиционно блокирането на правителството се отразява зле на имиджа на президента. И този случай не бе изключение. Според изследване на \"Вашингтон пост\"   от американците обвиняват Тръмп и републиканците в Конгреса за блокирането на правителството, докато едва  от тях посочват за виновни демократите.  И визите за САЩ повлияни от блокирането на правителството Сред групата на \"независимите\" (които често определят победителя на президентските избори)  държат президента и републиканците в Конгреса за отговорни, докато само   от останалите прехвърлят вината върху демократите. Въпреки че някои от близките съветници на Тръмп подчертаха, че той е склонен отново да блокира правителството, ако се наложи, самият президент сякаш не изглежда толкова убеден. На въпрос по време на интервю дали има готовност да приеме сделка, която ще му осигури по-малко от така желаните 5,7 милиарда долара, Тръмп бе лаконичен:  Все пак Тръмп заплаши, че ако до 15 февруари Конгресът не отдели необходимите пари за стената по границата с Мексико, то той ще въведе  , за да я построи. Чрез обявяването му президентът ще може да прехвърли пари (например от Пентагона) в строежа на Стената. Така де факто Тръмп ще свърши работата на Конгреса вместо него. Необоснованото въвеждане на  ще бъде веднага оспорено от демократите пред съда. Правните експерти са раздвоени относно това дали Тръмп ще спечели и дали въобще подобно действие към настоящия момент е в правомощията му, но делото най-вероятно ще трае много дълго време. Срещу тази хрумка на президента се надигнаха и множество авторитетни републиканци като сенатора на Флорида Марк Рубио, който определи плана на Тръмп за  . Други републиканци се ужасяват пред перспективата следващият демократ-президент да въвежда  , когато си пожелае. Нека не забравяме, че Америка функционира на базата на прецедентите и с определянето на всеки дискусионен въпрос за \"криза\" би могло сериозно да се злоупотребява. Но друга е основната причина, поради която Тръмп трябва окончателно да си изтрие от главата тази идея, въпреки че тя потенциално би му доставила повод \"да си измие ръцете\" и да обясни, че е направил всичко възможно. Това е отношението на обществото спрямо предупреждението му. Според публикувано в понеделник изследване на Университета \"Монмаут\" цели  от американците смятат, че президентът не бива да заобикаля волята на Конгреса. Около   от независимите също се противопоставят на потенциалното му решение - ключовата част от електората, която му спечели изборите през 2016 г. Блокирането на правителствените служби се е отразило негативно на Тръмп  - от анкетата на \"Вашингтон пост\" става ясно, че \"одобрението\" на Тръмп е спаднало от   през октомври 2018 г. до   през януари 2019 г., като същевременно \"неодобрението\" се е покачило от  през ноември 2018 г. до   в първия месец на новата година. Благодарение на отстъпката на Тръмп от 25 януари демократите, в частност кандидат-президентите, ще разполагат освен с всичко останало и с двоен светлинен меч (представете си Дарт Мол), който ще обръщат ту на едната, ту на другата страна и с който методично ще се опитват да обезглавят Тръмп дълго преди изборите през ноември 2020 г.: Единичният светлинен меч не бе достатъчен на последните  избори. Тогава параноичните изхвърляния на демократите и медиите срещу Тръмп отвратиха електората повече от всекидневните подхлъзвания на президента. Това определено бе протестен вот - милиони американци, които през 2008 г. се довериха на   на Обама, останаха разочаровани. През 2016 г. те решиха да сменят лагера и шокираха света, като гласуваха за Тръмп.  Популизъм без граници Всъщност според гореспоменатите екзит полове на Си Ен Ен 38 процента от гласувалите през 2016 г. определиха   като основното качество, заради което избират конкретния кандидат -   от тях избраха Тръмп.Затова тогавашните нападки срещу бизнесмена удариха на камък. Нещо повече, дори преди да спечели изборите, беше ясно, че тази страна на меча се е изхабила - по-голямата част от поддръжниците на Тръмп са съгласни с оценката му за   и за останалите  . Те го възприемаха за жертва на пропагандна кампания на соросоиди, либерасти и други. Тръмп към медиите: Вие сте опозицията, но ние печелим! Но прибавянето на второто лазерно острие може да се окаже достатъчно (както бе и за Куай-Гон Джин) и да наклони везните в полза на демократите.  Според изследване на \"Политико\" от август 2018 г. водещите кандидат-президенти сред демократите Джо Байдън и Бърни Сандърс поотделно биха победили Доналд Тръмп с   при директно гласуване.  Въпреки че на предишните избори експертите предричаха победа на Хилъри Клинтън, настоящият президент не може да разчита на късмета си и да продължава да губи гласоподаватели, като отново блокира правителството или въведе \"национално извънредно положение\".  В същото време, ако Тръмп се  до такава степен, че реши да отстъпи пред демократите на 15 февруари 2019 г., то известна (но достатъчна) част от електората му през 2016 г.   ще изрази недоволството си на изборите през 2020 г. И тогава демократите най-накрая ще го  . „Генерация Z“ – с подкрепата на „Америка за България“ Как Тръмп може да направи Америка велика отново Тръмп е опрян до стената...с Мексико Тръмп: Мексико ще плати стената, но после Мексикански депутат от върха на стената със САЩ: Безсмислена е! (ВИДЕО)  Какво можем всички да научим от Джон Маккейн Републиканците спечелиха Сената, демократите се очаква да контролират Камарата Край на парализата на правителството на САЩ Тръмп обмисля план за разблокиране на администрацията И визите за САЩ повлияни от блокирането на правителството Популизъм без граници Тръмп към медиите: Вие сте опозицията, но ние печелим! „Генерация Z“ – с подкрепата на „Америка за България“", "date": "2019.01.30", "title": "Тръмп на кръстопът към Изхода"}
