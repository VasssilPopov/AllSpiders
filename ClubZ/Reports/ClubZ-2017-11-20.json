{"url": "http://clubz.bg/60933-trymp_pak_izrigna_severna_koreq_sponsorira_terorizma", "text": "Президентът на САЩ Доналд Тръмп отново изригна срещу режима на Ким Чен Ун. И обяви, че Северна Корея е сред страните, спонсориращи тероризма, съобщи Си Ен Ен.  Тръмп заяви, че планира да върне азиатската страна в \"черния списък\" на държавите, подпомагащи тероризма, след като президентът Джорд Буш я извади през 2008 г.  По думите на президента имало случаи, в които Пхенян е подпомагал терористични актове, в това число и \"убийства на чужда земя\". В това число опити за убийство на южнокорейски лидери и т.н. Очаква се утре САЩ да обявят и нови икономически санкции срещу Пхенян, стана ясно още от думите на американския президент след среща с екипа му в Белия дом. ", "date": "2017.11.20", "title": "Тръмп пак изригна: Северна Корея спонсорира тероризма"}
{"url": "http://clubz.bg/60907-rumen_radev_proruski_nastroen_tova_e_modna_medijna_damga", "text": " Това обявява президентът Румен Радев в интервю пред сайтовете BulgarianPresidency.eu и Euractiv. Според него демокрацията е в отстъпление, но оставката на председателя на парламента Димитър Главчев е показала, че има някакъв праг на самосъхрание на парламентаризма. Кризата отмина, но тревогата ми остава, казва още държавният глава. В петък изненадващо председателят на парламента Димитър Главчев подаде оставка. Това стана малко след като в парламента пристигна премиерът Бойко Борисов. За същия ден бяха предвидени обсъждане и гласуване на искане за оставката на Главчев. То бе внесено от БСП и ДПС. Социалистите обявиха, че няма да влизат в залата, докато на председателското място е Главчев. Мотивът - неправомерно според тях отстраняване на лидера на БСП Корнелия Нинова от заседание на парламента, докато тя чете декларация с критики срещу премиера и кабинета. Какво разкри казусът \"Главчев\" Румен Радев: В много направления демокрацията е в отстъпление , твърди президентът по темата за обтегнатите му отношения с правителството и управляващото мнозинство. Той обяснява, че има  \". И дава за пример борбата с корупцията, която за него била приоритет, и очаквал реални действия, а не \"декларации в минало време\". Радев коментира идеята на ГЕРБ за ревизия на приватизацията преди 20 години. Например за мен и за огромната част от българския народ борбата с корупцията е приоритет. И бих искал да видя реални, всеобхватни и ефективни мерки от страна на управляващото мнозинство. Радев нарича \"инсценирани атаки\" обвиненията, че той лобира за купуването на шведските самолети \"Грипен\", защото бил взел солидна сума за това. Той обвързва тези твърдения с неговото желание за борба с корупцията. Ето как звучат въпрос и отговор по тази тема: Паметникът на Съветската армия е менте, а СССР не идва като освободител Русия претендира, че спасила българските евреи , който се появи на мястото на \"1300 години България\" президентът решава да се дистанцира: \"Нито бях информиран, нито поканен на това събитие\". Стотици приветстваха лъва пред НДК Според Радев най-големите рискове по време на българското европредседателство са  \"Президентите Путин и Тръмп вземат решения или обсъждат помежду си теми, които касаят пряко Европа, а точно Европа не участва. Амбицията за присъствие на глобалната сцена не може да се реализира само с инструментариума на „меката сила“, когато другите глобални играчи развиват чувствителна военна мощ. Нека за миг си представим как ще изглежда НАТО без военната мощ на САЩ, Турция и Канада?\", смята президентът генерал. Радев смята, че \"Европа на различни скорости съществува и това е факт. Нашата амбиция трябва да бъде не да премахнем това с лозунги, а с креативни политики и инициативи\". \"Работя активно с българското правителство, за да може по време на председателството да настояваме за ясни правила за участие в тези засилени сътрудничества, критериите да не се сменят по време на играта. В това отношение е показателна нашата одисея по пътя ни към Шенген, защото по време на самия процес бяха сменени правилата и възникнаха нови политически критерии, казва още той. Радев не отговаря пряко на въпроса дали българките националисти могат да представляват риск по време на европредседателството: \"За мен не е важен етикетът, а идеите и политическото поведение. В цяла Европа наблюдаваме тревожен ръст на национализмите. Френският президент Митеран казваше, че национализмът означава война. Историческият опит от ХХ век потвърждава тезата. ЕС има едно безспорно постижение и това е умиротворяването на континента вече цели седем десетилетия. Това е благо, което съвременният човек недооценява, защото повечето съвременници в Европа са родени и израсли в мир. Но ръстът на национализмите е знак за неудовлетворение. Сигнал, че трябва да се вслушваме в хората, да заговорим на техния език, да решаваме техните проблеми, от които се отдалечихме.\" Румен Радев: В много направления демокрацията е в отстъпление Паметникът на Съветската армия е менте, а СССР не идва като освободител Русия претендира, че спасила българските евреи Стотици приветстваха лъва пред НДК", "date": "2017.11.20", "title": "Румен Радев: Проруски настроен? Това е модна медийна дамга"}
{"url": "http://clubz.bg/60905-londonskite_avtobusi_shte_se_dvijat_s_utajka_ot_kafe", "text": "Част от лондонските бусове ще бъдат задвижвани от кафеена утайка, съобщи Ройтерс. Три компании - Shell, Argent Energy и Bio-Bean - се обединяват в проект за извличане на маслата в остатъците от популярната топла напитка, с които може да се прави биодизел. Лондончани пият 20 милиона чаши кафе на ден, което означава много утайка - по-точно достатъчно, за да зарежда една трета от цялата транспортна мрежа на британската столица. Bio-Bean събират остатъците от любимото ни сутрешно питие от кафенетата в Лондон, както и фабриките за инстантно кафе, извличат маслата, смесват ги с други и създават 20% биокомпонент на горивото B20. Така няма нужда и от модифициране на бусовете.  60 нови газови автобуса в София Управата в Лондон работи отдавна за по-зелен транспорт. Кметът Садик Кан обяви, че от 2018 г. всички едноетажни автобуси в центъра ще имат нула емисии. Част от двуетажните ще се движат на биодизел, други ще са електрически хибриди. Целта е столицата да има транспортна система без каквито и да е емисии до 2050 г.", "date": "2017.11.20", "title": "Лондонските автобуси ще се движат с утайка от кафе"}
{"url": "http://clubz.bg/60911-germaniq_raztrevoji_za_malko_pazarite_i_za_po_dylgo_partnorite_v_es", "text": "  Провалът на германските коалиционни преговори снощи прати днес за малко европейските борсови индекси в червената зона и хвърли за по-дълго европейските столици в тревога. Котировките по европейските фондови борси леко се понижиха, водени от немския индекс DAX (-0,5%), предаде Ройтерс. Той поведе по-широкия Euro STOXX 600 надолу с 0,2%. В същото време се повиши търенето на сигурните правителствени дългови книжа, което означава покачване на цената и падане на доходността им. При германските 10-годишни облигации тя отбеляза най-ниската си за седмица и половина стойност от 0,35%. Еврото падна с 0,6% спрямо йената, с 0,5% спрямо долара и с 0,43% към британската лира веднага след обявяването на провала на преговорите. В същото време Меркел отмени планирана пресконференция с гостуващия холандски министър-председател Марк Рюте. По-късно през деня обаче немските индекси изтриха загубите и пак тръгнаха нагоре, отразявайки увереността на инвеститорите в глобалните икономически тенденции. DAX си върна 0,2 процентни пункта докато Euro STOXX 600 прибави 0,3 процентни пункта. Еврото, което беше паднало до $1.1722 за €1, се върна на предишната си стойност до обяд българско време, продължавайки възстановяване от близо 2% спрямо долара през последните две седмици, предаде Ройтерс. Европейската комисия изрази днес надеждата приемствеността и стабилността в Германия да бъдат съхранени, предаде БТА.", "date": "2017.11.20", "title": "Германия разтревожи за малко пазарите и за по-дълго партньорите в ЕС"}
{"url": "http://clubz.bg/60906-elizabet_ii_i_princ_filip_praznuvat_70_godini_zaedno_snimki", "text": "Британската кралица Елизабет II и съпругът й принц Филип празнуват днес 70 години брак, съобщи \"Гардиън\". По този повод кралското семейство публикува серия портретни снимки. Те са дело на фотографа Мат Холйоак, хванал двамата в кадър в замъка Уиндзор по-рано този месец. На последните кадри, споделени вчера, кралицата и херцогът на Единбург са застанали на платинен фон - защото празнуват платинена сватба.  Елизабет и Филип се запознават през 1934 г. Той е на 13, тя - на 8 г. Виждат се пак през следващите години и започват да си пишат. Кралицата разказва, че се е влюбила в него след среща през 1939 г., той иска ръката й през 1946 г., женят се на следващата година. Това не става без \"кралски\" драми - Филип е чужденец (принц на Гърция и Дания, роден на гръцкия остров Корфу) и безпаричен, поради което евентуалният съюз е критикуван от кралските съветници. За сметка на това е британски гражданин и ветеран от Втората световна война, служил в британския флот. Освен това и Джордж VI, и кралицата майка го харесват. Сватбата им обаче е първата, излъчвана от Би Би Си и гледана от 200 млн. души по цял свят. Днес двамата са и кралската двойка с най-дълъг брак в британската история.", "date": "2017.11.20", "title": "Елизабет II и принц Филип празнуват 70 години заедно (СНИМКИ)"}
{"url": "http://clubz.bg/60914-georgi_harizanov_oglavi_televiziq_evropa", "text": "Това е част от прессъобщение на тв \"Европа\" до медиите. Георги Харизанов ще продължи да води предаването „Реакция”, което е съвместен проект на телевизия „Европа” и Института за дясна политика.  Георги Харизанов е бивш член на Съвета на директорите на \"Напоителни системи\" в първото правителство на ГЕРБ, когато министър на земеделието е Мирослав Найденов. Срещу него и двама негови колеги от ръководството на предприятието беше повдигнато обвинение, че са продали 2000 т скрап на неизгодни цени. Харизанов бе арестуван през 2013 г. заради показания на анонимен свидетел и две справки от ДАНС, според които се канел да бяга \"при негрите\". Софийският районен съд го освободи, без изобщо да му налага мярка за неотклонение, приемайки, че няма никакви данни за извършено престъпление. Градският съд обаче му определи гаранция от 7000 лв. След това бе оправдан. През пролетта на 2014 г. Харизанов бе пребит от двама неизвестни пред дома му в столичния квартал \"Красна поляна\". Той бе приет в спешната помощ на Военномедицинска академия със сериозни контузии. От 2014 г. Харизанов е ангажиран с дейността на Института за дясна политика, който в началото бе приеман за по-скоро близка до ГЕРБ организация. Преди да стане екоминистър, председател на Института бе Нено Димов. Често е гост в телевизионни студия за анализи по актуални политически теми. Преди да започне предаване по тв \"Европа\", Харизанов водеше свое предаване в Канал 3. Георги Харизанов не крие дружеските си отношения с премиера Бойко Борисов, с когото често играят тенис.  ", "date": "2017.11.20", "title": "Георги Харизанов оглави телевизия \"Европа\""}
{"url": "http://clubz.bg/60904-trite_scenariq_pred_germaniq", "text": "Малко след полунощ срещу понеделник лидерът на либералите Кристиан Линднер обяви край на сондиращите разговори, които се водеха от месец и трябваше да доведат до начало на коалиционни преговори по сфомиране на тройна управленска коалиция в Берлин - десницата на Меркел, екопартията Съюз \"90/Зелени\" и либералите от Свободната демократическа партия. Нарекоха я “Ямайка” - по цветовете на националния флаг на тази държава, които са и партийни цветове на преговарящите  - черно за десницата, зелено при екопартията и жълто на либералите. След изявлението известният “зелен” политик Райнхард Бютикофер написа в туитър: Покрусена Ангела Меркел обяви: Според баварския лидер Хорст Зеехофер прекратяването на преговорите било “тегоба” за Германия”, и то в момент, когато преговарящите били на една ръка разстояние от споразумение. Меркел не успява с коалицията, среща се с президента на Германия 1.   с блока на Меркел - с нейния Християндемократически съюз (ХДС) и с баварския Християнсоциален съюз (ХСС). Тези две партии се наричат  , винаги са заедно в управление и опозиция, имат и обща парламентарна група.  Широка коалиция обаче изглежда невъзможна. Социалдемократите отново потвърдиха позицията си от деня след вота на 24 септември т. г. – нищо не се е променило, партията нямала мандат за широка коалиция. На общите избори те се сринаха до 20,5 на сто подкрепа и категорично обявиха, че излизат в опозиция. 2.   При коалиция с либералите липсват 29 мандата за мнозинство в парламента, а със зелените - 42. И при двата варианта би означавало при гласуване на важни закони в пленарната зала Меркел да разчита на гласове от опозицията. Това тя едва ли ще приеме. Зелените вече отхвърлиха свое участие в подобна коалиция – Германия трябвало да се управлява стабилно, за което е нужно парламентарно мнозинство. 3.   Според конституцията това е доста сложно. В основния закон са предвидени две възможности за провеждане на предсрочни избори – загубен вот на доверие или при провал на избора на канцлер, което става в пленарната зала. Така основно изискване за предсрочни избори поради загубен вот на доверие е да има действащ канцлер, а в момента Меркел оглавява служебно правителство и няма никаква законова възможност да поиска вот на доверие. В случая федералният президент първо трябва да издаде указ за нов канцлер начело на правителство на малцинството. Ако канцлерът не бъде избран на първо гласуване, второто се насрочва до 14 дни. Ако и тогава не се стигне до избор на правителствен ръководител, същия ден следва трето гласуване. Ако и то се провали, едва тогава държавният глава разпуска парламента и се отваря път към нови избори, които трябва да се състоят до 60 дни. В заключение – макар и провокиран от либералите, всички са губещи от провала на сондиращите преговори. Въпрос без отговор засега е по кой път ще тръгне германският политически елит – компромиси в името на стабилно управление или предсрочни парламентарни избори с неясен изход и изправяне на страната пред нови изпитания.", "date": "2017.11.20", "title": "Трите сценария пред Германия"}
{"url": "http://clubz.bg/60900-borisov_koj_predizvikva_vojnite_trqbva_da_se_syobrazqvat_s_nas", "text": "Това са само част от акцентите от публичната академична лекция на \"доктора по психология и бивш ръководител на катедра в академията на МВР\" - премиера Бойко Борисов. Министър-председателят говори пред студенти от УНСС на тема  . Премиерът започна лекцията със  \", след което се впусна в темата за ЕС и войните, бежанците и великите сили. От думите на Борисов стана ясно, че не е доволен от малката, почти никаква роля, която играе Съюзът по отношение на кризата в Сирия. Той се обяви \"за\" участието на ЕС в преговорите, в които участват Русия, Турция, САЩ, Иран, които по думите му предизвиквали кризата, която ЕС после трябвало да разрешава. Аплодисментите невинаги са комплименти В този ред на мисли премиерът скастри и американския президент Доналд Тръмп, който оттегли Щатите от глобалното споразумение за климата: Прелюдията към темата за Балканите бе приятелското мъмрене на мистичен мъж от публиката, именуван от Борисов като Деко: Втората част от академичната си лекция Борисов посвети на темата за Балканите и присъединяването им към ЕС. Той разви старата си теза - че Балканите може да заместят Великобритания в Съюза след \"Брекзит\". Според него през съседките ни изборът е поставен така: или ЕС, или мафията. Допълни, че мястото на Балканите е в Съюза, защото някои велики сили не криели интереса си към това да упражняват влияние в региона.  След което премиерът се прехвърли към \"експлозиите\", които се случват всеки път между държавите на Балканите, когато стане въпрос за общата ни история.  Въпроси имаше: Последваха още въпроси, в отговор на които Борисов обясни, че прогнозите са, че догодина Индия ще стане пета икономика, но  . Както и че  . Към мир трябва да се стремим всички. Ние трябва да сме добре и с Русия, и с Турция, и с Иран. Последва обаче един обикновен въпрос от обикновено момче - Георги от Тетевен, който въпрос всъщност остана незададен: Борисов му отвърна: , отговори момчето, но Борисов продължи:", "date": "2017.11.20", "title": "Борисов: Кой предизвиква войните? Трябва да се съобразяват с нас"}
{"url": "http://clubz.bg/60908-nikol_prekysna_koncert_za_da_pozdravi_grisho_video", "text": "Григор Димитров и Никол Шерцингер още са двойка и явно държат един на друг, напук на писания в булевардната британска преса, че са пред раздяла. Първо тенисистът ни спомена певицата в интервюто си на корта след триумфа на финала на турнира в Лондон снощи. Той изтъкна, че Никол значи много за него. Никога досега не е правил подобно изявление публично. Григор: Изживях най-добрите две седмици в живота ми На крака за шампиона! Григор Димитров е № 1 в Лондон (СНИМКИ) Малко след това щатската дива прекъсна концерт на предаването на английския \"Екс фактор\", за да съобщи голямата новина от зала \"О2 арена\". Тя е в журито на шоуто. На крака за шампиона! Григор Димитров е № 1 в Лондон (СНИМКИ)", "date": "2017.11.20", "title": "Никол прекъсна концерт, за да поздрави Гришо (ВИДЕО)"}
{"url": "http://clubz.bg/60922-simeonov_plashi_s_kabinet_na_malcinstvoto_no_ne_iska_izbori", "text": "В рамките на по-малко от 24 часа вицепремиерът Валери Симеонов първо заплаши, че можело да се стигне кабинет на малцинството, после обяви, че ако това би значело предсрочни избори, то предпочита постоянно да се кара с ГЕРБ, вместо властта да получат социалистите и ДПС. Изказванията на заместника на Бойко Борисов преминаха през различни фази - от по-агресивна в интервю за Пик, пуснато снощи, до доста \"обрана\" - в участието му по БНТ. Бойко Борисов се държи като \"самовластен властелин\", виновен е за оставката на бившия вече парламентарен шеф Димитър Главчев, за която е сключил сделка с БСП, без да се консултира с коалиционния си партньор \"Обединени патриоти\" (ОП).  Това са част от акцентите от последното интервю на вицепремиера и съпредседател на \"Обединените патриоти\" Валери Симеонов, дадено пред Пик. Интервюто е публикувано в късните часове на отминалия неделен ден. В него Симеонов се оплаква, че той и партньорите му в ОП трябвало да научат от медиите за оставката на Главчев, въпреки че малко преди това е имало среща на управляващата коалиция. Вицепремиерът смята още, че Борисов е виновен за напускането на експредседателя на парламента, в това число и защото не го е разубедил да остане. Както и че главата на Главчев е паднала след договорка с БСП - за да се усмири лидерката на БСП Корнелия Нинова. Помолен днес за коментар от Клуб Z, по време на брифинг в Министерския съвет, посветен на втория лифт в Банско, Симеонов неколкократно отказа с мотива, че не това е темата, по която е излязъл да говори пред медиите днес. На четвъртия опит, все пак каза: Малко по-късно пред БНТ вицепрмиерът бе \"по-обран\" по собствените му думи. Той обърна особено внимание на причините, поради които бе сменен председателят на парламента Димитър Главчев. Това каза Симеонов, като уточни, че под \"тази дама\" има предвид Корнелия Нинова. Той заяви, че и за избирането на Цвета Караянчева за шеф на парламента не е бил питан. Той уточни, че не е казал, че Борисов е самовластен властелин, а че се държи като такъв. Според него това е инерция от досегашните правителства на Борисов. Според него понякога наистина се създава впечатление, че изпълнителната власт се налага над законодателната. Симеонов заяви, че предсрочните избори не са вариант, защото сегашното управление показва много добри икономически показатели. Той допълни, че и по темата за АЕЦ \"Белене\" чува разнопосочни твърдения, които не са съгласувани с патриотите. Симеонов потвърди, че различията му с министъра на туризма Николина Ангелкова продължават. Според него тя \"като че ли не зачита нито премиера, нито вицепремиера\". Това не е първият път, в който вицепремиерът Симеонов критикува коалиционните отношения, или по-скоро липсата на такива. В края на септември той се оплака, че коалиционният съвет не се е събирал от два месеца. Тогава той протестираше срещу назначения на ГЕРБ във властта.  Пред Клуб Z премиерът Бойко Борисов отказа да коментира думите на вицето си. Вицепремиерът и военен министър Красимир Каракачанов каза пред наш репортер: Телефонът на председателя на парламентарната група Волен Сидеров беше изключен. Пред БНТ обаче Симеонов каза, че тримата са говорили днес сутринта и именно Сидеров го е посъветвал да бъде \"по-обран\" в предстоящото си интервю вечерта.", "date": "2017.11.20", "title": "Симеонов плаши с кабинет на малцинството. Но не иска избори"}
{"url": "http://clubz.bg/60913-siena_koqto_pravi_nikola_manev_nepushach_otkys", "text": "Какви картини оставя един художник в изкуството и в живота си? С този въпрос се сблъсква всеки изследовател на нечие творчество. Така е и с журналистката Елена Кръстева, която предизвиква изкуствоведи и читатели с „Животописни истории. Биография на Никола Манев”. Луксозното пълноцветно издание с твърди корици излезе преди броени дни с емблемата на издателство „Сафо” и с амбицията да извоюва свое място на рафта с подобни четива. На 128 страници тя проследява изпитанията и приключенията на живописеца, допуснат от другата страна на Желязната завеса в най-тежките години на студената война. Как пътят на Манев към Париж минава през пустинята Сахара? Податливи ли са на дипломация митничарите по света и у нас? Защо художникът се изприщва от думата „поприще” и как завършва Академията за изящни изкуства във френската столица, без да вземе нито един изпит? Защо смята, че картината е като жената, а егоцентризмът в тази професия е задължителен? Манев се изповядва пред журналистката с характерното си сладкодумие и чувство за хумор. Интересното съдържание се допълва от десетките картини, публикувани в изданието.", "date": "2017.11.20", "title": "Сиена, която прави Никола Манев непушач (ОТКЪС)"}
{"url": "http://clubz.bg/60910-vlastta_dava_zelena_svetlina_za_vtori_lift_na_bansko", "text": "Втори лифт на Банско ще бъде възможен. Това стана ясно днес след среща на вицепремиера Валери Симеонов, екоминистъра Нено Димов и, по думите им, 38 неправителствени организации, част от които екозащитни. Според преразказа на сбирката, направен от Симеонов и Димов, било взето решение за промяна на настоящия концесионен договор с \"Юлен\" АД, с което ще се допускат нови ски съоръжения в курорта. Концесионерът обаче щял да плаща двойно по-висока такса за ползване. Това ще стане с решение на Министерския съвет. Двамата представители на властта дадоха заявка и, че изграждането на нови ски съоражения ще мине през оценка за съвместимост с околната среда, както и със защитената територия на парк \"Пирин\". Неколкократно повториха и че няма да се допуска никакво строителство на хотели, жилища и пр. Всичко това обаче е в хипотезата на някакви бъдещи инвестиционни намерения, каквото до този момент няма, твърдят Димов и Симеонов. Било е взето и решение бъдещите планове да се съобразят с предложените изменения на плана за управление на парк \"Пирин\" от 2013 година, който разрешава разширяването на ски зоната. В какви срокове ще се случи всичко това не е ясно, тъй като винаги съществува възможност някой да атакува процедурите в съда. Банско - за какво всъщност става дума  Вицепремиерът неколкократно цитира еколога Андрей Кочвачев, който според думите му обявил, че екоорганизациите не са против втори кабинков лифт в Банско. И дословно казал следното: Самият Ковачев коментира пред Клуб Z, че цитатът не е правилен. След срещата обаче стана ясно, че правителство и еколози пак не са се разбрали напълно. От думите на вицепремиера и министъра се разбра, че те отхвърлят всякакви други варианти за разрешаването на проблема с опашките за лифта, за който в пика на сезона се чака по 2-3 часа, освен построяването на втори лифт и изграждането на съответните писти и съоражения към него. Еколозите предлагаха различни варианти, сред които увеличаване на капацитета на сегашната кабинка, удължено работно време на лифта и извозване с автобусчета до местата за спускане. Днес Симеонов отхвърли тези варианти. По думите му курортистите не са в казармата, че да им се разпорежда в колко часа да се наредят на опашката за лифта. Хората ставали, пиели кафе и към 9 ч отивали да карат ски. Вицепремиерът отхвърли и варианта увеличение на капацитета на сегашния лифт. Мотивите са различни - от това, че по същество било ново строителство, през чисто технически затруднения. Според еколозите Ковачев и Тома Белев обаче световният пример, в това число и на ски дестинацията Австрия, показвал, че капацитетът на едно съоражение може да се увеличи с минимум три пъти като времето, което ще отнеме реновирането е едва шест месеца. По увеличаването на капацитета можело да се работи през летния сезон. В заключение вицепремиерът посочи, че проблемите са отлагани толкова дълго, че скоро нямало и да има желаещ да инвестира в нови съоражения.  По време на срещата станало ясно и че концесионерът \"Юлен\" работел на загуба 15 години (от подписването на договора през 2001 г.), а готвеното увеличение на приходите за държавата щяло да дойде именно от възможността за изграждане на новите съоражения. С преразглеждането на договора с концесионера, според Нено Димов, щели да се изчистят и спорните моменти в него. Както е известно, сега \"Юлен\" ползва по-голяма площ от територията на парка от разрешеното. По думите на Нено Димов при сключването на първия договор държавата не е имала много опит концесиите и е стъпвала на друг закон - за подземните богатства. С промените в договора, които не е ясно кога ще влязат в сила, щели да се заложат и санкции за концесионера, каквито сега няма предвидени, увери Димов. Все още няма яснота и по каква нова методика ще плаща \"Юлен\" - параметрите се оценяват година за година. Сега \"Юлен\" плащала над 200 000 лева, с увеличението ще станат над 400 000 лева, заяви малко по-късно Нено Димов в предаването \"Лице в лице\" по бТВ. Притесненията на еколозите обаче са, че в предвидения за изменения план за управление се разширява значително площта за строителство на ски съоражения в парка - от 0,6% на над 7 на сто. По думите на Ковачев вече има изготвени планове за над 300 километра нови писти", "date": "2017.11.20", "title": "Властта дава зелена светлина за втори лифт на Банско"}
{"url": "http://clubz.bg/60919-zashto_imame_nujda_ot_grigor_dimitrov", "text": "Напълно излишен въпрос, тъй като отговорът е повече от ясен. Както се оказа - не е точно така. Не и в България. Намират се хора, които казват, че захласването по “някакъв спортист” е признак за примитивизъм и нисък интелект. Какъв е пък толкова тоя Гришо? Хайде стига сте ни заливали с него! Има къде-къде по-важни неща. Паднал, бил - все тая. Какво като е трети в света, голям праз! Та той даже не живее в България и не си плаща данъците тук, говори лошо родния си език. Защо да го харесвам? Гришо и Волгин. Два свята. Единият е излишен Нека започна от един от последните “доводи”. Да, не живее в България, а в Монте Карло (като постоянна регистрация, иначе живее от континент в континент, град в град, корт в корт и полет в полет) просто защото Монако е данъчен рай. Неслучайно там пребивават и други тенисисти, пилоти от Формула 1, голф играчи, асове от колективни спортове след края на кариерата си, звезди на шоубизнеса... Давид Гофен, с когото Григор снощи игра епичен финал, също живее в Монте Карло. Дали белгийците са му обидени по тая причина? Борис Бекер пък от много години не е в Германия. Той има дом в Лондон, където даже успя да банкрутира. А дали германците имат зъб на Михаел Шумахер, 7-кратният световен шампион във Ф1, заради това че много отдавна, още на върха на славата си, избра идилията на Швейцария? Примерите са безброй. И не знам как говори и къде живее, но навсякъде, където играе, той представя България. Името на страната и флага ни стоят веднага след неговото. Може да е имал възможности да играе под чуждо знаме - срещу много пари. Не го e направил. За разлика от други, които се върнаха с подвити опашки от Казахстан, да речем. Григор Димитров е първият българин, влязал в световния елит на аристократичен и богаташки спорт като тениса, най-популярният индивидуален спорт. Преди него имаме едно епизодично влизане в топ 100 на Орлин Станойчев.  Новак Джокович, например, имаше стъпки, по които да върви. Не и Григор, който тръгна от Хасково като най-обикновено момче. Сега е всеобщ любимец в “белия спорт”, всички го харесват и уважават. Не се забърква в скандали като Ник Кириос, например, друг голям талант. Не само пее с Роджър Федерер. Мениджърската агенция на Маестрото на тениса се грижи за интересите му. Анди Мъри кани българина на демонстративни мачове, на които се играе с шотландски полички. Новак Джокович помагаше на първата ни ракета със съвети в началото на пътя му. А Рафа Надал отвори дома и корта си за Григор. За да потренират заедно. Дни наред. Днес Димитров признава колко много му е помогнало това. ОК, нека остави настрана блясъка и аристокрацията на тениса. Че Дейвид Бекъм плаща кой знае колко пари за ложа, за да могат той и един от синовете му да гледат Григор. Че е трети в света, че вече е много популярен. Че мери ранг с изредените по-горе световни величия. Григор Димитров е безупречен до момента на корта и извън него и пример за подражание в една страна, която има отчаяна нужда от такива хора. Добри примери. Не казвам герои, не само защото звучи изтъркано. Самият Григор не изглежда да се мисли за такъв, той се държи земно, не се изтъква. Покрай психозата и Гришоманията тези дни дали се заслушахте в думите му след победите в Лондон? Димитров все говори за това колко много работи, как тренира, как иска да постига целите си стъпка по стъпка, мач по мач… Той говореше как се е “преборил с демоните си”. Как след грешка или загуба вече гледа напред - в следващата точка.  Остава фокусиран, а не се връща постоянно и саморазрушително назад към провала си. Григор: Не изиграх най-добрия си мач, но вярвах в себе си И показа това с ракетата си. От ефектен играч, който редуваше атрактивни успехи с чести поражения (красиви) демонстрира, че вече може да печели и когато не му върви.  Да проявава харектер, да се променя на корта спрямо обстоятелствата. Да измъква нервни мачове с много психологически пикове и спадове. На този фон България е на едно от първите места по затлъстяване и затъпяване сред подрастващите. Те не искат да учат, все повече имат трудности да четат и смятат, не искат и да спортуват.  Онзи ден говорих с един треньор от футболната школа на “Славия”, в която тренират няколкостотин деца.  Той ми каза следното:  Някои се оглеждат и в охолния живот на Григор Димитров. Но дали си дават сметка и за неговата цена. Че личният му живот е изцяло на заден план, че има няколко седмици почивка в годината. Че останалото са тренировки, полети, кортове, поредния турнир и хотелска стая… Спор няма - той сам си е избрал това и си харесва живота. Сигурно има родители на млади тенисисти, на които вече се привиждат 2,5 милиона от наградния фонд в Лондон. Не, смисълът не е в това. Ясно е, че до това ниво стигат малцина. Смисълът е такива като Григор да подтикнат детето ви да тренира нещо, да мечтае и да се цели високо. Утре може да стане какъвто поиска (дай Боже) - лекар, инженер, компютърен специалист, адвокат, нещо в рекламата, туризма или пиара… Спортът ще му даде качества и навици, каквито другаде не може да придобие. Гришо: Работих много за дни като този И безценни уроци. Че каквото и да правиш много трябва да бачкаш и учиш, че трябва да се променяш, да се изправяш след паданията и да опиташ да опровергаваш околните и самия себе си понякога. Че всичко е възможно. Сега славим Григор Димитров. Но не беше толкова отдавна, когато сложихме кръст и на неговата кариера. През 2015 г. той имаше спад и побързахме да отсъдим, че вече е стигнал тавана си. Ще си останем само с големите очаквания и надежди. Ами безумното прозвище “бейби Федерер”? Какво ли е от тийнейджър да бъдеш сравняван с най-великия в тениса? Ето ви един от “демоните” на Григор Димитров, с който той вече се справя. На крака за шампиона! Григор Димитров е № 1 в Лондон (СНИМКИ) 2018 г. се очертава като много интересна и важна за Григор. Но сърцето ми е свито отсега. Ами ако не стигне пак поне до полуфинал в Австралия и не спечели турнира в София? Нека опитаме и ние да преборим един демон и да подкрепяме Григор, независимо дали, колко и какви титли ще спечели още в тениса. Григор: Не изиграх най-добрия си мач, но вярвах в себе си Гришо: Работих много за дни като този На крака за шампиона! Григор Димитров е № 1 в Лондон (СНИМКИ)", "date": "2017.11.20", "title": "Защо имаме нужда от Григор Димитров"}
{"url": "http://clubz.bg/60921-aplodismentite_nevinagi_sa_komplimenti", "text": "...Публиката слуша в захлас. Не е шега – български министър-председател изнася публична лекция в един от най-авторитетните университети – УНСС. Борисов: Кой предизвиква войните? Трябва да се съобразяват с нас А когато в сложна кризисна обстановка и на Балканите, и в Европа, и в света говори ръководителят на изпълнителната власт в страната, чиято най-близка политическа перспектива е да поеме на ротационен принцип председателството на Съвета на ЕС от 1 януари 2018 г., вниманието и очакването към лекцията са още по-изострени. Може ли да се приема за успех, че изпълнената с преподаватели и студенти аудитория, сред която е имало и посланици на чужди държави у нас, не реагира с признаци, че е забелязала дълбоки логически противоречия, смущаваща външнополитическа некомпетентност и в немалка степен структурен стилистичен хаос в посланието на премиера? Аплодисментите невинаги са комплимент, а ако проследим дълбочината на произнесеното, както и лъкатушенията на неговата логика, впечатлението за владеене на материята ще се превърне в притеснение от поредното доказателство, че етатисткият модел на национални държави в ЕС е източник на интелектуално безсилие, бюрокрация и сервилност, а оттам е потенциал за кризи и неспособност за тяхното управление.  Анализа на лекцията на Бойко Борисов можем да започнем не по хронология на поставените акценти, а по степента на значимост на проблемите и амбициите на България да бъде лидер при тяхното решаване. Един от основните приоритети, изведени в дневния ред на предстоящото българско председателство на ЕС, е желанието на София да подпомогне интеграцията на Западните Балкани в ЕС. Отлична идея, която обаче изисква адекватна аргументация и верен политически анализ. По думите на премиера: Тази част от иначе малко по-обширния цитат е достатъчна основа за вторичен анализ върху текста. Страните членки на ЕС не могат да бъдат разглеждани като потенциално взаимозаменяеми територии, независимо че по площ, население, природни особености и дори по степен на работливост на населението между тях може да има съвпадения. Смисълът на членството в ЕС са общите политики в сферата на външните отношения и на сигурността, общата демократична ценностна система, наричана от години за краткост „евроатлантически ценности“. Великобритания не е просто територия, а в голяма степен е символ на най-силната трансатлантическа връзка между Европа и САЩ. Ако имаше държава - синоним на понятието евроатлантизъм, това беше Великобритания. Глаголното време в предходното изречение е минало свършено. След окончателното излизане на Лондон от ЕС и при идеята за обща европейска отбранителна система, тълкувана от някои европейски лидери като възможност ЕС да се еманципира от САЩ, съдържанието на понятието „евроатлантизъм“ ще се промени, ако изобщо се запази самото понятие. Великобритания не просто е свързващото звено между европейския континент и демокрацията отвъд океана. Става дума за ядрена държава, ключова опора на сигурността и фактор за огромно външнополитическо влияние в целия свят и поради статута й на постоянен член на Съвета за сигурност на ООН. По логиката на г-н Борисов Западните Балкани могат да заменят Великобритания. Не – точно обратното. Западните Балкани носят съвсем друг интеграционен смисъл за ЕС и неадекватният прочит на този смисъл е по-скоро риск, отколкото принос и плюс. Ако Лондон е най-добрият приятел на Вашингтон, то Белград – столица на емблематична страна от Западните Балкани, е най-добър приятел на Москва. Никой ли не е разказал на българския премиер каква клетва за вярност към Кремъл произнесе сръбският външен министър Ивица Дачич в негово интервю пред вестник \"Известия\"?  – заяви Дачич. По този начин от геополитическа гледна точка излиза, че символ на приятелство и обвързаност със САЩ може да бъде заменен равностойно в ЕС от символ на приятелство и обвързаност с Русия. Но какво е тогава ЕС? Нима това е неутрално пространство, което може да бъде изпълвано от всевъзможни политически съдържания, без това да се отразява на колективната му физиономия? Идеята за интегриране на Западните Балкани в ЕС има стойност заради разбирането, че те биха обогатили мултикултурното многообразие в общото европейско пространство. Тези държави не биха могли да бъдат натоварвани, а още по-малко да имат претенцията да заменят напускането на Великобритания. Тяхното приобщаване има съвсем друга геополитическа контекстуална логика. Днес отношенията на ЕС с Турция са в криза, откъдето бе предизвикана и криза сред съюзниците в НАТО. Безпокойството на Борисов заради отношенията с Турция е обосновано. Но е недопустимо министър-председател на страната ни да произнася изречението: Подобно изречение е недопустимо, защото не само от формална, но и от практическа геополитическа гледна точка Турция не е партньор, а пълноправен член на НАТО. Това означава, че въпреки кризата Анкара е призвана да бъде съавтор на глобалните политики в сферата на атлантическата сигурност. Решение на проблема с кризата между ЕС и Турция следва да се търси от позиция на детайлно познаване на причините, довели до тежки противоречия между ЕС и Турция, а оттам и вътре сред страните членки на НАТО. Корените на кризата не са политически, а цивилизационни. Пукнатината започна да се проявява още от мига, когато лидери на ЕС се опитаха да провъзгласят съюза за християнски клуб и да го противопоставят на ислямската цивилизация. Не бъде ли произнесена на глас тази основна причина, кризата ще се задълбочава и за никакви партньорства няма да може да се говори. Ако България се е отказала от Наим Сюлейманоглу за втори път и го е подарила безвъзмездно на спомените само на съседна Турция, как тогава да градим цивилизационни мостове и общи спомени? Дали обяснението, че в Истанбул не бе изпратен дори министърът на спорта Красен Кралев, не следва да се търси в коалиционното присъствие и роля на \"Обединените патриоти\", за които едва ли не всеки жест на обща съпричастност между България и Турция отеква като болезнено предателство? Дори и днес – пред студентите от УНСС, министър-председателят не пропусна да поздрави Григор Димитров, но въпреки че отдели минути за Турция, пропусна да спомене Наим и неговата роля за авторитета както на българския, така и на турския спорт.  Това е или дълбоко непознаване на предисторията на санкциите, или част от опита за дълбока подмяна, която се прави с цел да бъде облекчен натискът срещу режима на Путин. Ако някой е забравил, нека да си спомни – санкциите срещу Русия не са наложени заради кризата в Източна Украйна, за чието регулиране бяха изработени Минските споразумения, а заради руската окупация и анексията на Крим. Твърдение, произнесено от премиер на страна членка на ЕС и НАТО, че изпълнение на Минските споразумения е равносилно на падане на санкциите срещу Кремъл, е крещящ, дори с непроизнасянето си на глас, отказ да бъде санкционирана руската агресия срещу суверенна държава като Украйна. С други думи – Бойко Борисов мълчаливо съобщава, че според него Крим вече е руски и това е необратимо. Да се срамуваме ли, или да просвещаваме непросветените?", "date": "2017.11.20", "title": "Аплодисментите невинаги са комплименти"}
{"url": "http://clubz.bg/60918-edinodushie_grigor_naj_haresvan_mis_bylgariq_naj_hejtvana_snimki", "text": "Между безкрайните политически битки и разпри по разнообразни теми, от вчера из социалните мрежи цари забележително единодушие. Ясно е кой е най-харесваният и подкрепяният. След снощната си победа Григор Димитров е №1 като отъждествяването с големия успех на талантливия тенисист е масово. Паралелно с Григор изгря и една друга звезда - на най-хейтваната от вчера особа, и това е новата Мис България. Драмата, че в таз земя юнашка, в която всички българки са зашеметяващи красавици, са избрали персона със спорна хубост, разтресе живота в социалните мрежи. Дотам, че и хора, напълно убедени, че такъв конкурс не съществува или отдавна не се провежда, разбраха за новия избор. Избор, който така несправедливо удря по националното самочувствие. Няма пълно щастие. Аха, човек да се зарадва и да се препълни с национална гордост, и някой вземе, че му навре в очите  личност, набързо кръстена \"Мис Крокодил-2\", и му отваря работа да се вълнува и да коментира.   . Блондинка, занимава се с моден дизайн и, за да се добере до титлата, е преборила конкуренция от 20 участнички, е официалното съобщение. И ще представи страната ни на световния финал на конкурса – Miss Planet.   Общественото мнение не хареса почти нищо на новата Мис - има забележки за нос, възраст и изкуствени подобрения в гърдите и косата ѝ, победителката е изследвана в анфас и профил, измерена е дължината на носа ѝ, броят на бръчките по врата ѝ, има кратки антропологични анализи и недотам ласкави сравнения с различни животински видове. Както е известно, българите освен от футбол - вече и от тенис- разбират особено много от красиви (грозни) жени. Темата е детайлно разчепкана, като някои наблюдатели даже заключават: Това сигурно вече е конкурс по вътрешна красота.  За да бъдем справедливи на фона на една Мисис България, която е в затвора за убийство, новата Мис си е съвсем приемлива. Така че всичко е въпрос на гледна точка и положително мислене.  Нещо като семейна снимка на всички участнички. Ето и част от коментарите:       \n\t    Остроумията продължават с предположенията: \"Червената армия избра мис България\" и апели: \"Стига сте се гаврили с мис България, тя е майка на моя съученичка\".", "date": "2017.11.20", "title": "Единодушие: Григор най-харесван, Мис България - най-хейтвана  (СНИМКИ)"}
{"url": "http://clubz.bg/60920-es_shte_zapisva_koj_vliza_i_izliza_ot_2020_g", "text": "Държавите членки на ЕС днес приеха  , с който се създава информационна система “вход-изход”, която ще регистрира гражданите на трети страни, които влизат и излизат от зоната без вътрешен граничен контрол, известна като Шенген, и отказите за допускане на нейна територия. Системата, която ще влезе в действие от 2020 г., ще изчислява автоматично разрешения престой на влезлите в ЕС и ще облекчи значително граничния контрол и управлението на миграцията. Тя ще осигури системно и надеждно установяване на тези, които са просрочили визите си, се казва в съобщение на Съвета на ЕС. Новата система също ще даде на властите достъп до историята на пътуванията на влизащите в ЕС граждани и така ще помогне за укрепване на вътрешната сигурност и на борбата с тероризма.", "date": "2017.11.20", "title": "ЕС ще записва кой влиза и излиза от 2020 г."}
{"url": "http://clubz.bg/60926-nad_1_milion_tv_zriteli_v_bylgariq_sa_gledali_finala_dimitrov_gofen", "text": "Над 1 милион телевизионни зрители в България са гледали финала на тенис турнира в Лондон между Григор Димитров и Давид Гофен, гласи съобщение до медиите на Mtel. На крака за шампиона! Григор Димитров е № 1 в Лондон (СНИМКИ) Един от тв каналите на компанията притежаваше правата за заключителната за годината напревара на ATP в британската столица. Mtel обаче реши да предостави безвъзмездно излъчването на БНТ и \"Диема\". А освен това пусна битката за титлата и безплатно на една от платформите си в интернет. Така за първи път в историята спортно събитие в България бе транслирано пряко по четири различни канала (плюс БНТ HD) и три телевизии. Единодушие: Григор най-харесван, Мис България - най-хейтвана  (СНИМКИ) За числото \"над 1 милион\" мобилният оператор се позовава на свои данни за Mtel Sport 1 и платформите си Mtel Now и ppv.mtel.bg, както и на Nielsen AdMosphere за целева група всички 15+ за тв каналите БНТ 1 и \"Диема\". Единодушие: Григор най-харесван, Мис България - най-хейтвана  (СНИМКИ)", "date": "2017.11.20", "title": "Над 1 милион тв зрители в България са гледали финала Димитров - Гофен"}
{"url": "http://clubz.bg/60932-karakachanov_se_obqvi_protiv_evropejskite_kvoti_za_migranti", "text": "Вицепремиерът Красимир Каракачанов се срещна в Министерския съвет с председателя на групата на зам.-председателя на европейските консерватори в Европейския парламент Роберт Зиле и подкрепи позицията, че европейските държави не трябва да бъдат задължавани да приемат мигранти на квотен принцип, още по-малко да бъдат глобявани, ако откажат. Такава е позицията и на страните от Вишеградската четворка (Полша, Чехия, Словакия и Унгария), с която българското правителство досега официално никога не се е съгласявало. Страната ни подкрепи през 2015 г. подкрепи двете временни схеми за разпределение на мигранти от Гърция и Италия между страните членки на съюза.  Българската позиция досега е, че между страните в ЕС трябва да има солидарност в справянето с бежанския поток и Европа по-скоро трябва да работи за това да не допуска силен мигрантски натиск.  Въпросът се очертава да бъде един от трудните, които естонското председателство да прехвърли на българското в края на тази година. Държавите членки не могат да постигнат съгласие по предложен от Европейската комисия постоянен механизъм за преразпределение на мигранти, който тя ще има право да задейства в случай на криза и който включва финансови санкции за страните отказали да приемат своя дял. В същото време, през юни, Комисията започна процедури за нарушение срещу Полша, Чехия и Унгария за това, че не изпълняват квотите си, приети с решенията на Съвета на ЕС за временните схеми. ЕК започна процедури за нарушение срещу Полша, Унгария и Чехия Зиле е заявил, че за него е чест да е в София, а Каракачанов го е запознал с приоритетите на страната ни за предстоящото предедателство на Съвета на ЕС:  В тази група са българските евродепутати Ангел Джамбазки и Николай Бареков. Джамбазки пък обясни днес, че приоритет за него е да защитава българските превозвачи и на техните колеги от Източна Европа от законодателството срещу т.нар. \"социален дъмпинг\", което ограничава възможностите им да работят в Западна Европа.", "date": "2017.11.20", "title": "Каракачанов се обяви против европейските квоти за мигранти"}
{"url": "http://clubz.bg/60912-ubeden_ste_che_zemqta_e_ploska_vie_ste_v_severna_karolina", "text": "Време беше – в САЩ се състоя първата международна сбирка на вярващите в теорията за плоската Земя, съобщава Би Би Си. Организаторите на „Международната конференция Плоска Земя“ в Северна Каролина се надяват оттук нататък събитието да се провежда всяка година. Участниците в мероприятието са обединени около убеждението, че нашата планета е плоска. Те отхвърлят хелиоцентричната система и не вярват, че Слънцето се явява централно небесно тяло в нашата планетна система, около което се въртят Земята и останалите планети. Контрааргументите на НАСА и други учени за тях са лъжи. На въпроса „Откъде знаете, че Земята е плоска?“ една от участничките в конференцията отговаря: В страницата Flat Earth   на Марк Сарджънт в YouTube вече са се записали над 40 000 абонати. Друг участник – Крис Понтиус, след като „почувствал с червата си“, че Земята е плоска, и потърсил, но не намерил никъде нейни модели, започнал сам да ги изготвя. Последният пирон в теорията за кълбовидната форма на Земята забива Мерилин Тид, жената, гледала 50 часа видео. Тя решила сама да провери, като застанала на брега на океана в Ню Джърси и видяла, че хоризонтът е права линия, а не извита, както би било, ако Земята наистина беше кълбо. Допускането, че Земята е плоска, повдига въпроса каква ли е Луната? И ако тя е плоска като чинийка, то защо понякога изглежда като сърп? И къде точно са кацнали космонавтите: в средата или близо до ръба – разбира се, ако въобще са ходили на Луната.", "date": "2017.11.20", "title": "Убеден сте, че Земята е плоска? Вие сте в Северна Каролина"}
{"url": "http://clubz.bg/60924-lukarski_za_bzns_syjalqvam_rb_vodi_razgovori_i_s_drugi_zemedelci", "text": "Така лидерът на СДС Божидар Лукарски коментира новината от събота, че БЗНС с лидер бившия военен министър Николай Ненчев напуска Реформаторския блок. А формацията има намерение да се присъедини към ДСБ и \"Да, България\", които неотдавна обявиха курс към общи действия, а през уикенда дадоха старт на проекта \"Български манифест за Европа\". ДСБ, \"Да, България\" и компания с \"Български манифест за Европа\" Ненчев пред Клуб Z: Решихме единодушно - предпочитаме новия проект вдясно Ненчев пред Клуб Z: Решихме единодушно - предпочитаме новия проект вдясно", "date": "2017.11.20", "title": "Лукарски за БЗНС: Съжалявам. РБ води разговори и с други земеделци"}
{"url": "http://clubz.bg/60929-nova_ideq_ogledalnata_zala_v_su_zala_kristian_takov", "text": "Двама членове на Академичния съвет на Софийския университет - Симеон Георгиев и Стефан Радов, на написали писмо до колегите си с ново предложение -зала в университета да бъде кръстена на покойния доц. Кристиян Таков. Идеята идва, след като Юридическия факултет отказа да кръсти аудитория на юриста и преподавател. Там, където една изключителност не може да бъде разпозната Ето и пълния текст на предложението:", "date": "2017.11.20", "title": "Нова идея - Огледалната зала в СУ - зала \"Кристиан Таков\""}
{"url": "http://clubz.bg/60928-shefyt_na_sydiite_se_izvini_na_cska_sofiq_nakazva_sgreshil_refer", "text": "Шефът на съдийската комисия на БФС Петър Петров публично се извини на ЦСКА-София заради грешка, която допусна реферът Волен Чинков по време домакинския мач на \"червените\" срещу \"Ботев\" (Пловдив) - 1:1 от Първа лига, в събота. Столичният арбитър отсъди дузпа за \"канарчетата\", каквато нямаше - нападател на гостите симулира нарушение. \"Ботев\" отрезви ЦСКА, \"червените\" зоват за оставка Чинков е изваден от нарядите за неопределено време - най-малко до края на есенния полусезон. След срещата ЦСКА-София официално поиска оставката на Петър Петров. Клубът недоволстваше и от съдийството в срещата с \"Лудогорец\" кръг по-рано. В присъствието на французина Марк Бата, който е наблюдател на родните рефери, Петър Петров изтъкна на среща с журналисти, че нашите съдии са \"отлепили от дъното\". Признак за това било, че българските \"мъже в черно\" отново почнали да получават наряди за мачове на европейско ниво. Търновецът е твърдо за въвеждане на видеоповторения. Те се използват вече в елитните дивизии на Италия, Германия и Полша, предстои да почне използването им в Испания. Догодина на световното съдиите ще имат на разположение видеоасистент за спорните ситуации. Технологията обаче е много скъпа за България, изтъкна Петров - струва 2,5 милиона евро. ", "date": "2017.11.20", "title": "Шефът на съдиите се извини на ЦСКА-София, наказва сгрешил рефер"}
{"url": "http://clubz.bg/60931-amsterdam_i_parij_priemat_dve_agencii_na_es_ot_london_sled_brekzit", "text": "Амстердам получи правото да бъде следващото седалище на Европейската агенция по лекарствата (ЕАЛ) след \"Брекзит\", след като получи равен брой гласове с Милано на съвет на министрите на ЕС днес и след това спечели при теглене на жребий, предаде Ройтерс. Също с жребий Париж спечели домакинството на Европейския банков орган в съперничество с Дъблин. Амстердам и Милано имаха предварително силното одобрение на персонала на ЕАЛ. Той предупреди, че много от служителите му могат да напуснат, вероятно създавайки смущения в европейското здравеопазване, ако правителствата изберат по-непривлекателно седалище в Източна Европа за базираната сега в Лондон агенция. Ройтерс се позова на източници, запознати със срещата на министрите на европейските въпроси на 27 държави членки без Великобритания, които казаха, че на Милано не са достигнали два гласа за победа още в първия тур на гласуването, която предполага 14 гласа. Италианският град е получил 12 гласа срещу 9 за Амстердам и 5 за Копенхаген, който е отпаднал. Въздържането на една страна е довело до равен резултат от 13 на 13 в третия кръг на гласуването. При това положение водещият заседанието, естонският зам. министър по европейските въпроси Мати Маасикас, чиято страна сега председателства ЕС, е трябвало да се намеси според правилата и да пристъпи към теглене на жребий за определяне на победителя. Деветнадесет града кандидатстваха за престижа и икономическите ползи от домакинството на агенцията с персонал от близо 900 служители, пише Ройтерс. Според нея словашката столица Братислава е била водещата претендентка в Източна Европа и се е класирала четвърта в първия кръг на гласуването. Според дипломатически източник, на когото се позова АФП, френската столица е спечелила също след теглене на жребий срещу ирландската Дъблин. И двата града са получили един и същ брой гласове след третия кръг на гласуването.  В първия кръг Париж е получил 34 точки, срещу 32 за Франкфурт, където е седалището на Европейската централна банка и 28 за Дъблин. Франкфурт е бил елиминиран във втория кръг, след като е получил само 4 гласа срещу 10 за Париж и 13  за Дъблин. За седалище на Европейския банков орган, агенция със 170 служители, имаше общо осем кандидати, които включваха още Люксембург, Брюксел, Варшава и Виена.", "date": "2017.11.20", "title": "Амстердам и Париж приемат две агенции на ЕС  от Лондон след \"Брекзит\""}
{"url": "http://clubz.bg/60930-merkel_predpochita_novi_izbori_pred_kabinet_na_malcinstvoto", "text": "Германската канцлерка Ангела Меркел каза днес, че би предпочела нови избори вместо да оглави правителство на малцинството, предаде Ройтерс.  Тя говори, след като преговорите за съставяне на трипартийна коалиция се провалиха снощи.  Тя добави, че в плановете й не влиза да бъде канцлер в правителство на малцинството.  Трите сценария пред Германия Меркел отбеляза, че не вижда причина да подава оставка и вместо това е съсредоточена върху формирането на стабилно управляващо мнозинство. По-рано през деня лидерът на социалдемокпратите Мартин Шулц потвърди, че партията му не на разположение за нова голяма коалиция като сегашната и твърдо е решена да мине в опозиция. Президентът Франк-Валтер Щайнмайер призова партиите да продължат усилията да намерят мнозинство.", "date": "2017.11.20", "title": "Меркел предпочита нови избори пред кабинет на малцинството"}
