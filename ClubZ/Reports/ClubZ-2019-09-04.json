{"url": "https://clubz.bg/87437-kak_kuneva_popadna_v_iniciativniq_komitet_na_manolova", "text": "И Меглена Кунева ли е част от Инициативния комитет, който обяви днес номинацията на Мая Манолова за кмет на София? Сериозният отговор на въпроса е \"Не\". Но името на бившата еврокомисарка и бивш партиен лидер в ДБГ изненадващо се появява в метаданните на файла, пратен до медиите, който представя декларацията на гражданите, подкрепящи бившия от днес омбудсман за изборите... Щом файлът, който е в PDF формат, бъде отворен и запазен на компютър с операционна система Windows, в горния ляв ъгъл се появява надпис \"Меглена Кунева - президент\". Въпреки че самият файл не е кръстен така - казва си се \"Deklaracia-IK\". При проверка на метаданните на файла се разбира, че по всяка вероятност някой, който е обработвал текста на декларацията за публикуване, е ползвал стар образец на документ. Шаблонът явно е бил създаден и е бил актуален в далечната вече 2011 г. Тогава Кунева наистина беше кандидат за президент, издигнат от Инициативен комитет.  И дори впечатли с резултат на въпросния вот.  Ето кой издига Манолова В комитета зад Мая Манолова има имена, които присъстват и в комитета, издигнал Кунева преди 8 години за независим кандидат за държавен глава - като певицата Мариана Попова, бившия депутат от НДСВ  Минчо Спасов. Но едва ли това има нещо общо с недоглеждането, заради което Кунева се \"появи\" в декларацията за подкрепа на Манолова. По-скоро гафът е на някой от PR екипа, който е работил с Кунева, а сега е в този на Манолова. Интригата не е политическа.", "date": "2019.09.04", "title": "Как Кунева \"попадна\" в Инициативния комитет на Манолова"}
{"url": "https://clubz.bg/87417-i_nikakva_evropejska_sperma_za_britancite", "text": "Британският премиер Борис Джонсън е решен Великобритания да излезе от Европейския съюз на 31 октомври с или без сделка. Дясната му ръка Майкъл Гоув, натоварен с подготовката за евентуален Брекзит без сделка, уверява, че Великобритания ще е готова. Последиците на Брекзит без сделка обаче може да се окажат катастрофални за британската икономика, твърдят експерти, цитирани от Франс прес, пише БТА.. Излизане без сделка ще коства на Великобритания 14,6 милиарда евро от износа за Европейския съюз и още няколко милиарда от износа за други страни, сочи оповестено вчера проучване на ООН. Джонсън предлага предсрочни избори на 15 октомври Великобритания рискува да се сблъска с недостиг на хранителни стоки, стоки от първа необходимост и лекарства, с блокиране на пристанищата и с възстановяване на физическата граница между двете Ирландии, както признава самото правителство в проучване, оповестено миналия месец от вестник \"Сънди таймс\". ЕК приравнява \"Брекзит без сделка\" към трусовете и наводненията Същото важи и за платежните карти, при чиято употреба също ще се начисляват допълнителни такси, а банковите услуги ще станат по-бавни. В Европейския съюз клиентите на базирани във Великобритания инвестиционни банки вече няма да могат да се ползват от финансовите им услуги. Голям брой такива институции създадоха свои филиали на континента, за да избегнат затрудненията. Депутатите консерватори, които се опълчиха на Джонсън, вън от партията В сектора на потребителските стоки много компании продължават да са изправени пред заплахата от Брекзит без сделка, като с приближаването на Коледа запасяването със стоки става по-трудно, казват от Конфедерацията на британската промишленост (КБП - CBI). \n\tВ сектора на услугите с европейските държави бяха сключени предпазни споразумения, сред които едногодишна сделка с цел предпазване на пазара за деривативни финансови продукти в Лондон. Джонсън загуби контрола върху Брекзит, иска предсрочни избори Европейският съюз подчерта, че веднага ще задейства по границите с Великобритания митнически пунктове, инспекции за безопасност на храните и за проверки за спазване на европейските норми. \n\tОпасявайки се от сериозни забавяния на най-натоварените в момента пропускателни пунктове, най-вече на този в Дувър, Лондон положи усилия за отварянето на нови пунктове и за засилване на активността на други пристанища в страната. ЕС прие да удължи автоматично правото на британските компании да извършват полети за 27-те страни членки, но само до март 2020 година. \n\tЖелезопътната линия под Ла Манша (Евростар) също ще продължи да действа без промяна в рамките на три месеца. Великобритания, която обикновено разполага със запаси от лекарства за три месеца напред, увеличи резервите си, за да гарантира шест допълнителни седмици. \n\tСтраната ще напусне Европейската агенция по лекарствата, но ще продължи временно да признава европейските тестове и удостоверения, за да не се стигне до дублиране на процедурите и скъсване на снабдителската верига. \n\tЛондон обаче няма да може да се ползва от европейските банки за сперма: британските институции ще трябва да сключат нови споразумения и да използват внос от трети страни. Потребителите, които пазаруват онлайн, ще плащат повече, тъй като за идващите от континента доставки вече ще се плаща ДДС в пълен размер. \n\tБританците на почивка в Европа ще трябва да имат международна шофьорска книжка. \n\tЗа пренасянето на домашни животни от британци в ЕС ще се прилагат по-строги санитарни правила. Брекзит без сделка няма да означава край на сагата с Брекзит. Великобритания и ЕС ще трябва да договорят бъдещите си отношения, което означава още изтощителни преговори, написа вчера във вестник \"Файненшъл таймс\" преподавателката по европейско право Катрин Барнард. Според нея \"нито една голяма страна не базира търговските си отношения само на правилата на Световната търговска организация\". ЕК приравнява \"Брекзит без сделка\" към трусовете и наводненията Депутатите консерватори, които се опълчиха на Джонсън, вън от партията Джонсън загуби контрола върху Брекзит, иска предсрочни избори", "date": "2019.09.04", "title": "И никаква европейска сперма за британците..."}
{"url": "https://clubz.bg/87436-nameriha_myrtyv_v_doma_mu_prokuror_ot_vkp", "text": "Прокурорът от Върховната касационна прокуратура Васил Миков е открит мъртъв в дома му, съобщиха от пресцентъра на държавното обвинение. По първоначални данни смъртта е настъпила след самопрострелване със законно притежаван от прокурор Миков пистолет. В жилището се извършва оглед, като на място са изпратени служители на прокуратурата.. Сигналът е получен в 15:35 ч. на тел. 112. Подал го е член на семейството на Миков. Mиĸoв e пъpвият aдминиcтpaтивeн pъĸoвoдитeл нa Aпeлaтивнaтa пpoĸypaтypa във Bapнa, напомня .  Дo cвoятa cмъpт e пpoĸypop във Bъpxoвнaтa ĸacaциoннa пpoĸypaтypa.  Πpeз   пpeз 1998/1999 г. нa двa пъти бeшe ĸaндидaт зa глaвeн пpoĸypop cлeд ĸaтo изтeчe мaнaдaтa Ивaн Taтapчeв, нo нe бe избpaн oт  Bиcшия cъдeбeн cъвeт. Beднъж зaгyби избopa в ĸoнĸypнeция c  тoгaвaшния шeф нa cпeцcлeдcтвиeтo Бoйĸo Paшĸoв, a втopия път –  oт пoлзвaщият  ce c пpoтeĸциятa нa cиния ĸaбинeт (тoгaвa)  зaм.- миниcтъp нa пpaвocъдиeтo  Hиĸoлa Филчeв. Cлeд ĸaтo вcтъпи в длъжнocт,  Филчeв ĸoмaндиpoвa  Mиĸoв в Kъpджaлийcĸaтa oĸpъжнa пpoĸypaтypa.  Πo oнoвa вpeмe Bacил Mиĸoв cтaнa извecтeн c ĸpитиĸите си cpeщy yпpaвлeнcĸия cтил нa Филчeв ĸaтo глaвeн пpoĸypop. Ha двa пъти, пpeз 2000 г. бe  aтaĸyвaнa ĸaнтopaтa  в Дoбpич нa cъпpyгaтa мy  Aнeтa Mиĸoвa.  Нa  22 мapт 2000 г. Bиcшият cъдeбeн cъвeт peши, чe въpxy пpoĸypopa Bacил Mиĸoв e oĸaзвaн нeдoпycтим пcиxoлoгичecĸи нaтиcĸ oт глaвния пpoĸypop Hиĸoлa Филчeв дa пoдaдe ocтaвĸa, отбелязва Дефакто. Миков бе популярен като компетентен прокурор, който не се поддава на влияния, извън закона.", "date": "2019.09.04", "title": "Намериха мъртъв в дома му прокурор от ВКП"}
{"url": "https://clubz.bg/87428-djonsyn_predlaga_predsrochni_izbori_na_15_oktomvri", "text": "След като снощи загуби гласуване в Камарата на общините, британският министър-председател Борис Джонсън предложи днес дата за предсрочни избори - 15 октомври - в случай на нова загуба при насроченото за късно в сряда вечер гласуване по законопроект, изключващ \"Брекзит без споразумение\", предаде Франс прес. Така предсрочните общи избори биха се състояли две седмици преди актуалния краен срок за Обединеното кралство да напусне ЕС -  полунощ на 31 октомври срещу 1 ноември.  Джонсън загуби контрола върху Брекзит, иска предсрочни избори За да свика изборите, на Джонсън е нужно одобрението на две трети от депутатите в камарата. По време на острите дебати снощи Джонсън предизвика лидера на лейбъристката опозиция Джереми Корбин да подкрепи предсрочните избори, \"за да позволи на народа на страната да изрази мнението си\". Корбин отговори, че не възразява срещу предсрочен вот, стига възможността за напускане без сделка да бъде определено махната от масата. Британският министър на финансите Саджид Джавид потвърди днес отпускането на 2 милиарда лири за Брекзит догодина чрез назначаване на митничари, оборудване на пристанищата и подкрепа за компаниите, предаде Франс прес, цитирана от БТА. \n\tВеликобритания \"обръща страницата на драстичните икономии\", заяви пред парламента Джавид, изтъквайки в същото време увеличение на разходите за обществени услуги и инфраструктури. Джавид обеща повече пари за приоритетите на хората - образование, здравеопазване и полиция, съобщи Ройтерс. \n\tТой обеща също така \"инфраструктурна революция\", като посочи, че ще бъдат добавени 13 милиона британски лири към публичните разходи през следващата финансова година - първата след насроченото за 31 октомври излизане на Великобритания от Европейския съюз. Освен това Джавид обеща бързо решение за изграждането на много скъпата високоскоростна жп линия Ейч Ес 2 (HS2), както и инвестиции във високоскоростен интернет за цялата територия на страната. \n\tМинистърът обаче подчерта, че няма да издава никакви чекове без покритие.  \n\tДжавид, бивш управляващ директор на Дойче банк (Deutsche Bank), беше заявил, че ще поддържа съществуващите фискални правила поне до днешното обявяване на едногодишния разходен план, отбелязва Ройтерс. \n\tТези правила, изготвени от неговия предшественик Филип Хамънд, изискват правителството да поддържа държавните заеми под 2 процента от БВП и всяка година да намалява дълга като част от БВП. \n\tСпоред изследователската група Фондация за преструктуриране (Resolution Foundation) слабата британска икономика, увеличаването на държавните заеми в последно време и дългият списък с разходи, обещани от Джонсън, вече са напът да нарушат правилото за дефицит от 2 на сто през следващата година.", "date": "2019.09.04", "title": "Джонсън предлага предсрочни избори на 15 октомври"}
{"url": "https://clubz.bg/87425-kabinetyt_vadi_500_mln_lv_za_pytishta_ot_bydeshti_prihodi_ot_tol_taksi", "text": "Правителството днес планира как ще харчи приходи от тол таксите, които тепърва ще събира, стана ясно от две решение на Министерския съвет. Разчетените разходи от събирането на таксите в бъдеще време възлизат на отоло половин милиард лева.  В следващите 3 години регионалното министерство , става ясно от първото решение. Първите до 31 млн. лв. ще са от бюджета на ведомството за тази година. Разходите от бъдещи приходи от тол-таксите са планирани за 2020 и 2021 г. и ще са за сума от над 400 хил. лв. Сумата ще отиде за геодезически измервания, инженерно-геоложки и хидрогеоложки проучвания, изготвяне на технически проекти и изпълнение на трайни укрепителни и обезопасителни дейности по 74 участъка от републиканската пътна мрежа, гласи решението на кабинета. Мотивът - \"гравитационните склонови явления и процеси са едни от най-опасните стихийни бедствия, свързани не само с нанасянето на огромни щети, но са и потенциална опасност, застрашаваща живота и здравето на хората\" Затова и са обявени за приоритет от МРРБ, твърдят оттам.  Властта планира и изграждане на около 6 км от Софийския околовръстен път - връзката с магистрала \"Тракия\" до пътен възел \"Младост\". Според изчисленията инвестицията за 4 г. ще е 144,6 млн. лв.,  . На първо време пак от бюджета на МРРБ за 2019 г. ще бъдат пренасочени 14 млн. лв. за целта, става ясно от правителственото решение. Парите ще се усвояват на база фактически извършени разходи. В резултат на инвестицията отсечката между пътен възел \"Младост\" и изхода за \"Тракия\" ще бъде с по 3 ленти за движение в посока, средна разделителна ивица, разделителни ивици между локалите и директното трасе, 2 локални платна и тротоари към тях, обясняват от регионалното ведомство. Според плановете изграждането на пътни възли при улиците \"Стар Лозенски път\", \"Патриарх Герман\", \"Самоковско шосе\" и \"ул. 406\" в \"Младост\" ще реши проблемите със задръстванията по тях в пиковите часове. Ще има и три пешеходни надлеза и мостови съоръжения на реките Искър и Кална.  Срокът за изграждането на шесткилометровата отсечка е 910 календарни дни, от които 180 дни за проектиране, а 730 дни - за строителство. Кметицата и кандидат за нов мандат Йорданка Фандъкова дори коментира правителственото решение, малко след като бе обявено.  По думите ѝ столицата \"успя да защити проекта за разширение на Южната дъга – от кв. “Младост” до автомагистрала „Тракия“, строителството ще започне до 2 октомври, а до две години вече няма да има задръствания в този участък.", "date": "2019.09.04", "title": "Кабинетът вади 500 млн. лв за пътища. От бъдещи приходи от тол такси"}
{"url": "https://clubz.bg/87426-eto_koj_izdiga_manolova", "text": "65 души, обединени в Инициативен комитет, издигнаха днес кандидатурата на вече бившия омбудсман Мая Манолова за кмет на София. Както от екипа на Манолова обясниха преди няколко дни - става въпрос за хора, с които тя е работила съвместно, защитавайки различни каузи. В списъка обаче има не само медицински работници и майки на деца с увреждания - които Манолова подкрепи като обществен защитник, а и популярни лица от киното, театъра , музикалната сцена и спорта, както и бивши политици.  Манолова: Каузата ми е София, не правя политически проект Председател на ИК е юристът , един от двигателите на протеста срещу небостъргача \"Златен век\" в квартал \"Лозенец\". Сградата е на строителната компания \"Артекс\", която бе замесена в скандала с евтините жилища за властимащи, по-популярен като \"Апартаментгейт\". Заради публичните му изяви, сега \"Артекс\" си търси по съдебен път 100 000 лева от Вапцаров за \"непозволено увреждане\".  Манолова: Каузата ми е София, не правя политически проект Впечатление направиха и имената на  . Ето и още някои от по-любопитните лица, издигнали номинацията на Мая Манолова за кмет: Мая Манолова подаде оставка като омбудсман (МОТИВИ)  - Легендарен състезател и настоящ треньор по борба - класически стил. Извоювал два олимпийски медала за родната школа - златен от летните олимпийски игри в Сидни през 2000 г. и бронзов от летните олимпийски игри в Атина през 2004 г. Той е единственият борец в света, печелил всички шампионати в две поредни години - 2002 и 2003 г. През 2013 г. става Треньор No1 на България.  - Известен като \"бащата на инвитрото\" в България. Основател на Медицински комплекс \"Д-р Щерев\" – едно от авторитетните лечебни заведения за женско и семейно здраве в България. Бивш народен представител в 36, 39 и 40–ото Народно събрание, председател на Парламентарната комисия по здравеопазване (39 НС) и заместник-председател на същата (40 НС). В парламента влиза с листата на НДСВ.  - Режисьор с 35-годишна професионална практика и над 90 постановки .В момента е артистичен директор и ръководител на програмите за Мюзикъл и английска драма на Американския колеж в София. От 2017 година е член на Broadway Teaching Group – професионалната асоциация на преподавателите по музикален театър в училищата и колежите в САЩ  Актьор, завършил ВИТИЗ през 2003 г. в класа на проф. Димитрина Гюрова. След това работи в Драматично- куклен театър „Иван Радоев“ – Плевен. Има над 100 представления. Ролите му в киното са в „Краят на 20- ти век“, „Забранена любов“, „Дякон Левски“, „Васил Левски“, „Викинги“, в който участва като каскадьор, „Дамасцена“ и др.  - Певица. Партньор в живота на Плачков. През 2006 г. представя България на Евровизия в Атина с песента си „Let Me Cry”. Мая Манолова търси подкрепа вдясно   - Музикант, поп изпълнител, автор на десетки хитове, които нямат нужда от представяне.  - През последните 25 години работи в областта на медиите като журналист, водещ, продуцент и издател. В момента е заместник-председател на Националния борд по туризъм. Бивш депутат от БСП в 42-рото НС.  - Български актьор и режисьор, има над 60 театрални роли, с три национални награди, през 1984 г., 1987 г., 1989 г., и номинация за Аскеер през 1998 г. С над 25 роли в чуждестранни игрални филми и български телевизионни сериали.  - Юрист, бивш депутат от НДСВ и бивш областен управител на Ямбол.  - Бивш депутат от НДСВ, защитник на хората в неравностойно положение и първият член на НС в инвалидна количка.  - Общински съветник от АБВ  -  Кандидат за евродепутат от \"Път на младите\" тази пролет, бивш председател на клуба на младите българи в чужбина \"Милениум\"  - Легендарен български спортист - стрелец с пистолет. Единственият, спечелил олимпийски златни медали в 50-метровата стрелба с малокалибрен пистолет и в 10- метровата стрелба с пневматичен пистолет. Олимпийски шампион от летните игри в Сеул през 1988 г. в дисциплината 10 м въздушен пистолет. Олимпийски шампион от летните игри в Сидни през 2000 г. в дисциплина пистолет на 50 м. Бронзов медалист в дисциплината 10 м въздушен пистолет от летните олимпийски игри в Атланта през 1996 г. Бивш депутат от БСП.  - Български актьор с близо 30-годишна кариера в Народния театър „Иван Вазов“.  В инициативния комитет има и много граждански активисти, зад чиито каузи Манолова е заставала като омбудсман. Сред тях са уволнената от болница \"Токуда\" Мая Илиева, лице на протеста на медсестрите, една от организаторките на протеста \"Системата ни убива\" Вера Иванова, както и други майки на деца с увреждания, които бяха на палатков лагер месеци наред пред парламента. Сред заявилите подкрепа за Манолова е и адвокат Златина Хаджипанайотова - вдовица с три деца. В инициативния комитет са бившият конституционен съдия Красен Стойчев, журналистът Невена Андонова, доц. д-р Теофил Седлоев - специалист в областта на хирургичното лечение на рака на гърдата, Йордан Ибришимов - основател на Българското кемпер общество и  т. н. Манолова: Каузата ми е София, не правя политически проект Мая Манолова подаде оставка като омбудсман (МОТИВИ) Мая Манолова търси подкрепа вдясно ", "date": "2019.09.04", "title": "Ето кой издига Манолова"}
{"url": "https://clubz.bg/87424-kitaj_prizova_sasht_da_sprat_natiska_huavej_se_gotvi_za_dylga_bitka", "text": "Китайското правителство настоява американските власти да престанат да оказват едностранен натиск на китайски компании. Това заяви днес говорителят на китайското външно министерство Гън Шуан, цитиран от ТАСС, предава БТА. По думите на дипломата Вашингтон е заел крайно несправедлива позиция спрямо предприятията, най-вече телекомуникационните компании и конкретно \"Хуавей\" (Huawei). Продажбите на \"Хуавей\" скочили с 23% напук на американските санкции В същото време председателят на технологичния гигант Ерик Сю каза в интервю за германския всекидневник Handelsblatt, че компанията е приела, че дълго ще живее с натиска на САЩ. Той твърди, че никой в \"Хуавей\" не си прави илюзии, че конфликтът ще бъде решен през следващите седмици или месеци.  Това е поредната размяна на реплики между представители на две от най-силните икономики в света по повод практическата търговка война, която двете страни водят. Преди дни Китай депозира в Световната търговска организация жалба срещу САЩ заради вносните мита.  От 1 септември Съединените щати започнаха да облагат с 15 процента вноса на китайски стоки, сред които обувки, смарт часовници и телевизори с плоски екрани. Това стана, след като Пекин наложи нови мита върху американския суров петрол като поредна ескалация на двустранната търговска война. Международните инвеститори са в непрекъснато напрежение и очакват скоро все пак да  бъде сключена търговска сделка между двете страни. Американският президент обаче предупреди в Туитър, че ако сделката не бъде сключена преди края на мандата му, то тя ще бъде много по-трудна за реализиране, ако бъде преизбран през 2020 година. ", "date": "2019.09.04", "title": "Китай призова САЩ да спрат натиска, \"Хуавей\" се готви за дълга битка"}
{"url": "https://clubz.bg/87427-kat_shte_globqva_ako_karate_trotinetka_po_pytnoto_platno_v_sofiq", "text": "Електрическите тротинетки нямат право да се движат по пътищата в София, съобщи зам.- началникът на „Пътна полиция“ в столицата комисар Любомир Костадинов пред БНР. Той обясни, че  \"София прибърза с тротинетките. Животът и здравето на хората са застрашени\" Той апелира към водачите да са много внимателни. Комисар Костадинов обаче не е отговорил дали е незаконно тротинетките да се движат по тротоарите, отбелязва БНР. Мъж и жена загинаха с мотор в София Заради инцидента отпреди ден, когато мъж и жена загинаха при тежка катастрофа с мотор на бул. \"Цар Борис III\", Пътна полиция е засилила и вниманието си към поведението на мотористите. Само за последното денонощие от 50 проверени водачи на мотор 30 са били нарушители, допълва националното радио.. Мъж и жена загинаха с мотор в София", "date": "2019.09.04", "title": "КАТ ще глобява, ако карате тротинетка по пътното платно в София"}
{"url": "https://clubz.bg/87434-fifa_i_katar_predstaviha_logoto_na_mondial_2022_snimki", "text": "ФИФА и домакинът Катар показаха официалната емблема на Световното през 2022 г. Логото грейна едновременно в Доха и на други знакови забелижителности из целия свят. В Доха имаше церемония по представянето, а хиляди станаха свидетели на синхронизираната прожекция на някои от най-емблематичните сгради на планетата. Плъзгащите се криви на логото представляват вълнообразните движения на пустинните дюни, като непрекъснатият цикъл отразява числото осем - напомняне за броя стадиони, които ще приемат мачовете от Мондиала. И предвид провеждането на първенството от ноември до декември за първи път в историята на световните финали, централната форма на емблемата е вдъхновена от идеята за традиционния вълнен шал. Шрифтът също преобразява традиционната арабска калиграфия в нов, съвременен шрифт, който черпи вдъхновение от региона, свързвайки традицията с модерността. Катар е напът да завърши втория от осемте стадиона - „Ал Януб“. На първия вече се играят мачове. Останалите шест съоръжения се очаква да бъдат готови до края на 2020-а, включително и ст. „Лусайл“, който ще бъде домакин на откриването 21 ноември и на финала на 18 декември.  ", "date": "2019.09.04", "title": "ФИФА и Катар представиха логото на Мондиал 2022 (СНИМКИ)"}
{"url": "https://clubz.bg/87438-komisiq_odobri_kristin_lagard_za_predsedatel_na_evropejskata_centralna_banka", "text": "Комисията по икономически и парични въпроси в Европарламента одобри с голямо мнозинство тази вечер Кристин Лагард за бъдещ председател на Европейската централна банка (ЕЦБ). За французойката, която доскоро оглавяваше Международния валутен фонд(МВФ), гласуваха 37 депутати. Четирима се въздържаха, а 1 беше против. Сега предстои кандидатурата на Лагард да бъде гласувана на сесията на ЕП в Страсбург, която започва на 16 септември. Кристин Лагард предупреди за икономическа буря  Сутринта в продължение на два часа и половина Кристин Лагард изложи пред Комисията визията си за ролята на ЕЦБ под нейно ръководство и отговори на няколко десетки въпроси. Трите основни стълба принципа на Банката ще бъдат ангажираност, дееспособност и приобщаване, увери кандидатката. Тя смята да ги пренесе в институцията от МВФ. А като основни предизвикателства пред институцията бившата френска финансова министърка определи климатичните промени, технологиите и фрагментацията на многонационалния ред. Тя бе попитана подготвена ли е ЕЦБ и еврозоната са готови за евентуална търговска война със САЩ и набиращите сила популисти в Европа, чиито действия могат да доведат до нова рецесия. Тя защити рекордно ниските лихви на институцията и извънредните мерки за стимулиране на икономиката, въведени след голямата рецесия и дълговата криза в еврозоната, И изрази подкрепата си за новите инструменти на ЕЦБ като купуване на облигации и отрицателни лихви, като изтъкна, че те са помогнали за създаването на 11 милиона нови работни места след 2013 г., без които кризата е щяла да бъде много по-лоша. ЕЦБ понижава прогнозата за растежа, планира подкрепа за икономиката Със забавянето на растежа и поддържане на ниска инфлация е възможно инфлацията да бъде върната на нивото от 2 на сто,каквато ецелта на ЕЦБ. И така ще бъде гарантирана акомодативна парична политика     смята Лагард. Според нея е необходимо е повече сътрудничество на националните банки с депутатите и с обществото. Тези институции не могат да работят във ввакуум. На няколко пъти Лагард изтъкна важността от адресиране на климатичните промени от страна на националните банки. Ако ЕЦБ не може да инвестира своите 2,6 трилиона евро изключително в „зелени бонове“ (пазарът не е достатъчно голям), тя при всички положения ще закупува повече от тези „авоари“. И така ще бъде изпратен сигнал до пазарите да направят същото. А на въпроса дали ще продължи да бъде кралица на ниските лихви или щестане магьосница тя отговори така: ЕЦБ понижава прогнозата за растежа, планира подкрепа за икономиката", "date": "2019.09.04", "title": "Комисия одобри Кристин Лагард за председател на Европейската централна банка"}
{"url": "https://clubz.bg/87435-syrvyrite_na_nap_bili_na_nivo_ot_2008_g", "text": "Сървърната система на Националната агенция на приходите е остаряла и липсват всякакви конкретни правила за защита на личните данни.  НАП оспорва глобата за теча на лични данни. Щяла да съди... хакерите Това е основната констатация от доклада на Комисията на защита на личните данни, който бе представен днес на заседание на парламентарната временна анкетна комисия за теча в НАП.  Клуб Z научи, че става дума за системата за бази данни SQL Server 2000. Тя е дело на Microsoft, и макар на преклонна възраст, е в поддръжка до 2020 г. - именно заради употребата си от много държавни институции по света.  Няма и наблюдение на системата в реално време, нито паралелен сървър, който да може да замени основния и всички услуги, които той поддържа, моментално в случай на хакване или атака.  Според КЗЛД приходната агенция е поставила като приоритет обслужването на граждани чрез електронни услуги, което е попречило на развитието на сигурността на сървърите ѝ.  Другият ключов пропуск, който пряко е довел до възможността да бъде хакната базата данни на НАП, е: Новоназначените в НАП са получавали кратко обучение за защита на личните данни. Според КЗЛД то е трябвало да бъде регулярно, не еднократно.  В добавка, различните потребители - които са както физически лица, така и приложения, свързани с електронни услуги - са имали необичайно високо ниво на права да влизат в системата, което значително е увеличавало шанса, ако някой получи достъп, той да е до изключително голяма част от базата данни.  Още по-притеснително е, че сървърите на НАП въобще не записват кой е влязъл в тях, кой е поискал данни, т. е. не се води никакъв хронологичен дневник за достъп.  Така не се е и записала информация кога е влязъл хакерът, какви данни е видял.  Липсват и правила за контрол на риска и оценка на въздействието при въвеждане на нови функции. Тоест при всяко въвеждане на нова електронна услуга от НАП реално не са взимали мерки за сигурността и са правили системата по-уязвима.  От КЗЛД казаха още, че няма никакви данни какви препоръки и предложения за подобряване на ситуацията са дадени от ИТ специалистите на НАП, които бяха уволнени.  И обобщи, че санкция има, защото по преценка на КЗЛД, от НАП са наблегнали на въвеждането на множество електронни услуги за сметка на сигурността на личните данни на гражданите. Докладът предизвика спор между депутати на БСП и ГЕРБ, след като червеният народен представител Румен Гечев постави под въпрос защо в НАП е пълно с хора с образование, което не влиза в рамките на работата им - магистри по металообработване, геодезия, картография, аграрни технологии, хранително-вкусова промишленост...  Без да отчете, че специалисти по компютърна и информационна сигурност у нас не липсват.  Емил Димитров-Ревизоро от \"Обединени патриоти\" пък направи сравнение между касовите апарати и компютрите и защити НАП, като заяви, че ако от Агенцията сложат по-нови компютри, бизнесът ще се оплаче, че трябва да купува нови машини. Аналогията би била вярна, ако допуснем, че масово бизнесът в България ползва компютри на над 10 години.  В крайна сметка комисията прие доклада и реши, че следващия път ще изслушва ръководството на Държавна агенция \"Електронно управление\", а по-нататък - и шефовете от НАП. ", "date": "2019.09.04", "title": "Сървърите на НАП били на ниво от 2008 г"}
{"url": "https://clubz.bg/87407-britanskata_policiq_zadyrja_13_tona_heroin", "text": "Британската полиция е задържала близо 1,3 тона хероин, скрит между кърпи и хавлии в контейнер на товарен кораб на пристанището Феликстоу в югоизточната част на Великобритания, предадоха ДПА и Франс прес, цитирани от БТА. Агенцията се позовава на днешно изявление на британската Национална служба за борба с организираната престъпност. Нейни служители и служители на британските гранични служби са открили в петък рекордното количество хероин на кораб, който се е планирало да замине за белгийския пристанищен град Антверпен. След като дрогата е била задържана, контейнерът е бил върнат на кораба, който е потеглил за Антверпен и е акостирал в белгийския град в неделя. Впоследствие контейнерът е бил откаран в холандския град Ротердам, където  , които са имали за задача да разтоварят съдържанието на контейнера. Предполага се, че задържаният хероин има продажна цена около 145 милиона долара, заяви британската полиция.", "date": "2019.09.04", "title": "Британската полиция задържа 1,3 тона хероин"}
{"url": "https://clubz.bg/87412-medvedev_grigor_igrae_neveroqtno_v_nyu_jork", "text": "Руският тенисист Данийл Медведев се изказа ласкаво за Григор Димитров, след като двамата се класираха на полуфинал на US Open. Медведев победи Стан Вавринка с 3:1 сета, а след това Димитров се наложи над Роджър Федерер с 3:2 на централния корт \"Артър Аш\" в \"Куинс\". Двубоят ще е в нощта на петък срещу събота, но точният час още не е ясен - двата полуфинала ще се играят един след друг. Случи се - Григор би Федерер и е на полуфинал (СНИМКИ) Няма да е пресилено да се каже, че Медведев е най-силно представящият се тенисист от \"Уимбълдън\" насам. Той спечели Мастърса в Синсинати и игра на финали във Вашингтон и Монреал, където загуби съответно от Ник Кириос и Рафаел Надал. Данийл Медведев спечели Мастърса в Синсинати В понеделник ще е под №4 в ранглистата. Това е причината да е считан за тотален фаворит срещу Димитров, но българинът вече беше в тази позиция в Ню Йорк. Медведев си осигури и участие на финалите на ATP в Лондон. Той се представя много успешно още от началото на годината, когато стана №1 на турнира в София. Григор Димитров: Отново съм тук Двамата с най-добрия ни тенисист са разменили по една победа - през 2017 г. Данийл Медведев спечели Мастърса в Синсинати Григор Димитров: Отново съм тук", "date": "2019.09.04", "title": "Медведев: Григор играе невероятно в Ню Йорк"}
{"url": "https://clubz.bg/87410-%E2%80%9Etelenor%E2%80%9D_predlaga_bezjichen_internet_chrez_5g_v_novoto_izdanie_na_svoq_park_ofis", "text": "„Теленор” отново ще отвори Парк офис за всички, които искат да се насладят на възможността да поработят на открито в приятната обстановка на един от най-популярните столични паркове. Този път безплатната безжична интернет връзка ще бъде осигурена чрез технологията 5G от „Теленор”, като част от практическите тестове на оператора. Креативното офис пространство ще „отвори врати“ на вече   от 9 до 13 септември и ще посреща гости от 9:00 до 18:00 ч. Парк офисът от „Теленор” ще предлага 30 работни места, както и всичко необходимо за успешната работа – креативно пространство и бърза интернет ръзка. Операторът ще се погрижи посещенията в Парк офиса да са не само приятни, но и полезни, като организира и серия от безплатни уъркшопи и презентации. Посетителите ще могат да се запознаят с редица новости и успешни практики в дигиталната среда. Подробна информация за есенната програма на събитията в #ПаркОфис от „Теленор” ще бъде публикувана в страницата на специално създаденото  . \"Теленор\" открива нови позиции за хора с увреждания Инициативата Парк офис от „Теленор” се организира за втора поредна година и е насочена към т. нар. дигитални номади, които искат да развиват своята кариера, без това да им пречи да имат свободата да работят от различни места. Откритите работни пространства и споделените офиси привличат все повече млади хора със свободни професии или работещи за компании, които дават възможност за дистанционна работа. Като традиционен новатор на пазара, „Теленор” следи последните тенденции и се грижи да отговори на нуждите на потребителите, като им осигури възможността да работят ефективно отвсякъде, откъдето пожелаят. Това издание на Парк Офис ще е част от 5G тестовете на „Теленор”. Заедно с партньорите си компанията тества различни приложения на 5G технологията в сферата на здравеопазването, менторството и забавленията. Компанията планира да продължи тестовете си в следващите месеци, с което ще изследва възможносите на новото поколение мобилна технология. Тези 5G експерименти ще са специално насочени към конкретни нужди в сфертите на производството, образованието, менторството, развлекателната индустрия и изкуството.", "date": "2019.09.04", "title": "„Теленор” предлага безжичен интернет чрез 5G в новото издание на своя Парк офис"}
{"url": "https://clubz.bg/87404-senator_zukyrbyrg_moje_da_leji_v_zatvora_za_lyja", "text": "Американският сенатор Рон Уайдън - демократ от Орегон - поиска изпълнителният директор на \"Фейсбук\" Марк Зукърбърг да понесе наказателна отговорност заради това, че е излъгал американските граждани относно пропуските в поверителността на личните данни на потребителите в социалната мрежа. През 2018 г. сенаторът внесе законопроект, наречен  който дава на Федералната комисия по търговия на САЩ по-голяма възможност да се меси на компаниите, които нарушават поверителността на потребителите. Законопроектът на Уайдън предлага ръководителите на такива фирми да бъдат преследвани от закона и да могат да получат до 20 години затвор и до 5 милиона долара глоба.  Зукърбърг не иска Фейсбук да бъде разделян През юли именно Федералната комисия по търговия глоби \"Фейсбук\" с 5 милиарда долара - най-големия акт, налаган някога срещу технологична компания, след като през 2018 г. започна разследване за практиките на платформата в опазването на личните данни. Конкретната причина за разследването беше огромен теч на данни, който даде достъп на консултантската компания \"Кеймбридж аналитика\" до частната информация на над 87 милиона потебители на фейсбук. Фирмата е работила изключително с насоченост към президентските избори в САЩ и се смята за близка до бившия съветник на президента Тръмп и тогавашен главен редактор на десноконсервативния сайт \"Брайтбарт\". Според Федералната комисия социалната мрежа е трябвало поне да предупреди потребителите, че техните данни се ползват от трети страни. \"Кембридж Аналитика\" обяви банкрут и спря работа Американската комисия по ценни книжа и борси също глоби \"Фейсбук\" със 100 милиона долара за заблуждаване на инвеститорите относно рисковете, пред които компанията е изправена от злоупотреба с лични данни. Това е поредна атака срещу Марк Зукърбърг и неговата компания през последните 18 месеца. Един от основателите на социалната мрежа - Крис Хюз, дори предложи \"Фейсбук\" да бъде разделена на няколко отделни компании, тъй като в момента Зукърбърг има прекалено голямо влияние, включително върху настроенията на избирателите.  \"Кембридж Аналитика\" обяви банкрут и спря работа", "date": "2019.09.04", "title": "Сенатор: Зукърбърг може да лежи в затвора за лъжа"}
{"url": "https://clubz.bg/87433-kyshtata_muzej_na_pencho_slavejkov_veche_chista_ot_draskanici", "text": "Къщата музей на писателя Пенчо Славейков в самия център на София, която допреди дни беше надраскана с грозни графити от незнайни \"автори\", вече е изчистена. Работата е свършена от служители на Столичния инспекторат, който се е самосезирал заради вида на фасадата.  Пред Клуб Z Пенев уточни, че инициативата е на институцията. За да изглежда съвсем като нова външната част на сградата откъм ул. \"Г.С. Раковски\", от инспектората са пребоядисали и вратата, улуците, както и ел. таблото. За каменната част е ползвана специална екологосъобразна система за почистване на графити - „Ghibli skib silent”, а боята е също специално изготвена и на български производител.  София е почистила 2000 кв. м свастики, обиди и подписи през 2019 г.  По случай наближаващия ден на Съединението на България, Столичен инспекторат ще дари и един брой български трибагреник на Националния литературен музей, с който да се подмени похабеното от атмосферните условия налично знаме към момента.  От началото на годината Столичният инспекторат е почистил от свастики и обидни думи и знаци над 2000 кв.м. стени.  ​​Столичен инспекторат, вече е организирал и следващо място, което ще бъде почистено и ще добие изцяло нов облик. Това е оградата на посолството на Словашката Република в България на адрес – ъгъла на ул. „Кракра“ и бул. „Янко Сакъзов“, където със специално съобразени с цвета на оградата бои, ще бъдат заличени над 25кв.м. графити. ", "date": "2019.09.04", "title": "Къщата музей на Пенчо Славейков - вече чиста от драсканици"}
{"url": "https://clubz.bg/87416-fandykova_moga_da_pokaja_na_maq_manolova_edna_po_edna_novite_100_detski_gradini", "text": ", обяви кметът Йорданка Фандъкова малко след като Манолова представи своя инициативен комитет. Тя добави, че до края на годината се очаква още няколко детски градини да бъдат завършени. Манолова: Каузата ми е София, не правя политически проект По думите ѝ развитието на София не е лесно. „Развитието на София изисква работа. И аз съм срещала много трудности по пътя си, но не съм се отказвала, защото съм поела ясен ангажимент“, каза още Фандъкова, цитирана от „Фокус“. Според нея,  . И отново посочи, че приоритетите на нейния екип са: „развитието на София като зелен и чист град, работа в кварталите, а новият ни приоритет - от 2 години можем да си позволим да влезем активно и целенасочено в кварталите, след като реконструирахме и подобрихме базовата инфраструктура“. Мая Манолова подаде оставка като омбудсман (МОТИВИ) Тя посочи, че хората помнят дупките по бул. „Цариградско шосе“ и бул. „Ботевградско шосе“, които е трябвало да бъдат оправени и след това Столична община е започнала работа в кварталите. Мая Манолова подаде оставка като омбудсман (МОТИВИ)", "date": "2019.09.04", "title": "Фандъкова: Мога да покажа на Мая Манолова една по една новите 100 детски градини"}
{"url": "https://clubz.bg/87421-aec_kozloduj_na_45_g_s_premiera_na_onzi_klip_snimka", "text": "Първата и засега единствена българска атомна електроцентрала навършва днес, на 4 септември, 45 години от откриването си. Ръководството на централата реши да отпразнува по необичаен начин датата - като направи песен и клип към нея, с който поздрави всички настоящи, бивши и бъдещи служители. Това е част от текста на песента. Във видеото на \"Усмивка за мен\" участват както редови служители на централата, така и хора от ръководството на АЕЦ. 5-минутното парче вероятно е било за вътрешна употреба и забавление на работещите там, но след като изтече в интернет, стана обект на полемики относно цената на видеоклипа и кой го е платил.     Според изпълнителния директор на централата клипът е платен с парите на дружеството, но той така и не посочи точна сума. По неофициална инсформация става дума за 30 хил. лева. Експерт: Държавата е загубила общественото мнение за АЕЦ \"Белене\" Празникът продължава освен с домашна песен и с празнична програма - официална церемония с присъствието на министъра на енергетиката Теменужка Петкова, както и концерт с участието на БТР и Джон Лоутън. АЕЦ \"Козлодуй\" е открита на 4 септември 1974 година и до момента остава най-голямата в региона. Днес в централата работят само 5-и и 6-и реактор с общ капацитет малко над 2000 MW. Мощностите на централата започват да бъдат изключвани малко по малко още от 1991 година, когато мисия на Международната агенция за атомна електроенергия открива много оперативни проблеми като липса на култура на безопасност, слаба радиационна защита и непълни оперативни процедури. България започва процедура по спиране на четирите реактора с мощност до 440 MW, тъй като те не отговарят на стандартите на блока. През 2004 г. са затворени 1-ви и 2-ри блок на АЕЦ „Козлодуй“, а в началото на 2007 г. са затворени и 3-ти и 4-ти блок. Пети и шести блок на АЕЦ „Козлодуй“ все още работят. Затворените досега мощности са 1760 MW, а работещите са 2000 MW.  ", "date": "2019.09.04", "title": "АЕЦ \"Козлодуй\" на 45 г.: с премиера на онзи клип (СНИМКА)"}
{"url": "https://clubz.bg/87422-ot_rusiq_s_lyubov_neblagodarnost_ako_sssr_beshe_zagubil_vojnata_nqmashe_da_ima_bylgariq_na", "text": "Позицията на България е неморална, това е част от голямата кампания на Запада срещу Русия за очерняне на историята, има неблагодарност в България. Това са част от коментарите в Москва след позицията на външното министерство на България относно изложба, която се организира в Руския културно-информационен център в София - „75 години от освобождението на Източна Европа от нацизма“. Така председателят на Комисията по външни работи на Съвета на федерациите Владимир Джабаров коментира пред телевизионния канал     изявлението на българското външно министерство за ролята на СССР в освобождението на Европа от нацизма. Във вторник   разпространи официална остра позиция по повод организираната от посолството на Руската федерация изложба „75 години от освобождението на Източна Европа от нацизма“. От МВнР заявиха: Реакциите в руските медии не закъсняха. Така той коментира изявлението на българското външно министерство, че войната на СССР срещу нацистка Германия не е освобождение на Европа. В ефира на радио   политологът и кандидат на историческите науки Михаил Смолин коментира позицията на българската страна така:  Според Смолин с подобни изявления България отхвърля собствената си история. „България обяви война на Германия, когато нашите войски се приближиха към нейна територия. Следователно тук те могат да бъдат възприети като съюзници, участвали в разгрома на Германия в последния етап на войната. И странно е, че те забравят историята си, този период на съвместната борба с нацистка Германия за тяхната свобода. Още по-странно е, че съвременното ръководство на България не помни, че това не е първото освобождение на страната - ние също я освободихме от османското иго, имаме вековни връзки\", отбеляза политологът. Според него София се опитва да следва западноевропейската тенденция. „Изпълнението на българското ръководство е в западноевропейската тенденция, която цели да пренапише историята на Втората световна война, да зачеркнат победителите СССР и да омаловажат основната му тежест в тази обща победа, така че СССР да бъде възприет като същия агресор като националсоциалистическа Германия“, твърди Михаил Смолин. \n\t \n\tРадио   написа на интернет изданието си: „МВнР на България нарече „съмнителна\" тезата, че СССР е освободил Източна Европа от нацизма.“ \n\t \n\t„София осъди руската изложба за „освобождението“ на България от нацизма“, предаде   в московската си редакция. \n\t \n\t . Под това заглавие телевизионният канал „Царьград“ публикува статия за последните събития в отношенията между София и Москва. След кратко обобщение на това как се стигна до скандала медията привежда цяла поредица от коментари в социалните мрежи, в които страната ни е критикувана заради разпространената позиция на МВнР. Водещата информационна агенция   публикува реакцията на руското посолство в България по повод разпространената от МВнР в София позиция, като не пропусна да припомни, че редица западни лидери се изказват негативно за ролята на СССР в победата над нацизма през Втората световна война. \n\t \n\tКоментарите на посолството на Москва в София са предадени от печатния орган на руското правителство – вестник „ както и от изданията и  \n\t \n\t„Посолството на РФ в България отговори на съмненията на София за освобождението на Европа от Червената армия“, предаде на свой ред информационната агенция  . \n\t \n\tМедийната група   отбелязва: „МВнР на България помоли освобождението на Европа от нацизма да не се приравнява с борбата на СССР срещу нацизма“. Под същото заглавие излизат статии и в  . \n\t \n\t„София определи като намеса на Русия изложбата „75 години от освобождението на Европа от нацизма“, предаде информационната агенция  .", "date": "2019.09.04", "title": "От Русия с \"любов\": Неблагодарност. Ако СССР беше загубил войната, нямаше да има България на картата"}
{"url": "https://clubz.bg/87409-ima_li_polza_ot_elektricheskite_trotinetki", "text": "Все повече хора ги използват в Париж, Лос Анджелис и Москва. И в София електрическите скутери стават все по-популярни, а в Германия беше по различно – съвсем доскоро бяха забранени. Миналата година в германската столица полицията е конфискувала 70 тротинетки. Но от средата на юни 2019 г. в Германия бе позволено електрическите скутери да се движат по пътното платно. Веднага се появиха компании, които задръстиха центровете на германските градове със скутери под наем. В Берлин вече има пет такива фирми. И още една се готви за старт – италианска, пише „Дойче Веле”. Електрически скутери, наводнили центъра на Берлин, докарват шофьорите до ярост – защото трябва да бъдат особено внимателни, когато човекът на скутера – по една или друга причина – вдигне едната си ръка от кормилото и превозното му средство започне да криволичи опасно на малките си колела, заплашвайки да пресече пътя на автомобила. Връщат с полиция отвлечени електрически тротинетки В Берлин изглежда все повече хора започват да ги смятат за напаст. Според германски експерти, електрическите тротинетки не допринасят нито за опазването на околната среда, нито за облекчаването на градския трафик. Най-често се превръщат в забавление за пешеходци, а не в алтернатива на автомобила. Но не само автомобилистите и младите майки с детски колички, които трудно маневрират по тротоарите, задръстени с електрически скутери, негодуват от новото увлечение, пише „Дойче Веле”. Федералната агенция за опазване на околната среда (UBA) беше принудена да разочарова всички, които вярват, че с използването на електрически скутери в града допринасят за опазването на климата. \"София прибърза с тротинетките. Животът и здравето на хората са застрашени\" Причината според експертите е, че електрическите скутери най-често не заменят пътуване с автомобила, а пътувания с обикновен велосипед или просто ходене пеш. А когато вместо да походим пеш или да покараме велосипед, се качим на скутер, това не е добре нито за околната среда, нито за здравето ни. В Германия все още не са провеждани анкети сред потребителите на тротинетки по тази тема, но такива бяха проведени в Париж. От 4000 анкетирани парижани, които наемат електрически скутери, почти половината (47%) казват, че ако няма такава услуга, ще ходят пеша, 29% ще пътуват с градски транспорт, а 9% ще карат колело. Електрическият скутер се е превърнал в алтернатива на автомобила или таксито само за 8% от анкетираните. Електрическият скутер със сигурност има по-добър екологичен баланс от автомобила, но... Експертите на UBA обясняват подробно рисковете за природата и човека, свързани с добива на   които се използват при производството на електрически скутери и батерии за тях. Проблемът е, че зоната, в която се предлагат електрически скутери под наем, е ограничена до центъра на града. В покрайнините ги няма. Ако компаниите за отдаване на под наем разположат своите тротинетки не само в центъра на града, но и в по-отдалечените квартали, изтъква Мария Краутцбергер, това ще е различно. Тогава би имало смисъл хората бързо да изминат поне част от твърде дългия път на електрически скутер, вместо с автомобил. Асоциацията на германските градове (Deutscher Städtetag) също обръща внимание на проблемните тенденции в масовото увлечение по електрическите скутери. В препоръките си към общинските власти Асоциацията съветва да се търси интеграция между обществения транспорт и системата за наемане на скутери в една обща мрежа. \"София прибърза с тротинетките. Животът и здравето на хората са застрашени\"", "date": "2019.09.04", "title": "Има ли полза от електрическите тротинетки?"}
{"url": "https://clubz.bg/87413-shotlandski_syd_othvyrli_isk_sreshtu_prekysvaneto_na_parlamentarnata_sesiq", "text": "Най-висшият граждански съд в Шотландия обяви в сряда за законно временното прекратяване на сесията на британския парламент, поискано от министър-председателя Борис Джонсън, предаде АФП. Съдията Реймънд Дохърти отхвърли иска, подаден от 75 проевропейски парламентаристи, да блокира суспендирането. То беше определено от противниците му като маневра на шефа на правителството, целяща да осуети блокирането на \"Брекзит без споразумение\".  Британски съдилища предстои да се произнесат по още два подобни иска. Брекзит без сделка ще тласне Обединеното кралство към рецесия чрез комбинация от бариери пред търговията с Европейския съюз, падане не обменната стойност на лирата стерлинг и повишена инфлация, прогнозираха в публикуван днес   учени, цитирани от \"Политико\". Според изследователите ЕС няма да започне преговори за бъдещите отношения с Британия, докато трите основни въпроса на развода - правата на гражданите, плащанията към ЕС и как да бъде избегната физическа граница между Ирландия и Северна Ирландия - не бъдат разрешени. Според доклада бъдещи търговски отношения между Обединеното кралство и ЕС по правилата на Световната търговска организация след Брекзит без сделка биха забавили \"значително\" растежа на британската икономика, а доходът на глава от населението би бил от 4 до 10 процента по-нисък през идните 10 години.", "date": "2019.09.04", "title": "Шотландски съд отхвърли иск срещу прекъсването на парламентарната сесия"}
{"url": "https://clubz.bg/87334-idva_li_nova_ikonomicheska_kriza", "text": "Именно тази проблематика обсъждаха топ централните банкери през изминалата седмица на най-големия си  , Уайоминг. В допълнение на вече наличните данни за забавяне на световната икономика, страхът от задаваща се или дори ескалираща търговска война между САЩ и Китай засилва икономическата несигурност, води до намаляване на инвестициите, поставя пазарните участници в режим на изчакване, а домакинствата пред уплаха дали влошаващата се среда ще се отрази и върху тях. Не може ясно да се предскаже какво ще се случи дори в краткосрочен план - пазарите често са ирационални, водят се от много емоции и могат бързо да се обърнат в негативна посока. Световната икономическа криза от 2008-а беше резултат от някои неправомерни и неустойчиви пратики във финансовия сектор, както и последвалите от това сериозни дисбаланси на имотния пазар. Десет години по-късно институциите много по-добре осъзнават нуждата от сериозни и всеобхватни регулации на финансовия сектор срещу неустойчиви кредитни практики. По този начин макар да не може да се гарантира, че дисбаланси няма да се натрупват от страна на банките, то поне те би трябвало да са по-лимитирани. Икономическият шок обаче може да дойде от друга страна. Със сигурност обаче при евентуална рецесия институциите ще са изправени пред тежък избор как да действат. Техният инструментариум е относително ограничен – централните банки използваха голяма част от потенциалните си инструменти в последните 10 години и в момента в повечето развити страни нямат пространство за намаляване на лихвените проценти – тъй като те и без това са около или дори под 0 %. Eфективността на допълнителните политики по количествени облекчения (QE) и други нетрадиционни мерки все още се обсъждат от акакадемичните икономисти. В този смисъл в материал за Project Syndicate Лари Съмърс и Анна Стансбъри изразиха скептицизъм, че паричната политика вече често не може да изпълни ролята си, да засили съвкупното търсене и по този начин да даде нужния стимул на икономиката да се възстанови. Техните притеснения, споделени и от други икономисти, насочват към нуждата от по-активно участие на фискалната политика за омекотяване на последиците от една евентуална рецесия. Относително силен е консенсусът сред известните европейски макроикономисти, че при забавяне на икономиката в момента, експанзивната фискална политика – т.е. използването на бюджета за подпомагане на икономиката, би имала значителен позитивен ефект върху БВП и заетостта. Както показа скорошно допитване, мнозинството водещи европейски икономисти смята, че   за да намали щетите от евентуално следваща рецесия.   В този смисъл, изглежда са взети правилните поуки от последната криза - да не се правят отново експерименти с благосъстоянието на хората – като фискални рестрикции по време на криза, бюджети „на постната пица“ и други нестандартни опити да се излекува болната икономика чрез гладуване. Последната криза ни показа, че консервативните фискални политики и мерките за икономии във времена на рецесия са контрапродуктивни. Още през 2016-а   в речта си в Джаксън Хол добре описа как липсата на активна фискална подкрепа от страна на правителствата в ЕС задълбочава рецесията в Европа и пречи на централната банка да изпълни мандата си. А   на форума на ЕЦБ в Синтра през юни добре резюмира текущото доминиращо мнение сред макроикономистите, че при забавяне на икономиката, правителствата, които могат да си го позволят, трябва да използват бюджета, за да омекотят икономическия шок. Има страни, които в момента могат да задлъжняват с почти нулеви лихви – напр. Германия и Австрия, и съответно могат да правят така нужните инвестиции в инфраструктра, в образование и в мерки срещу климатичните промени, които ще дадат и позитивен икономически импулс. В такава среда за някои страни буквално съществува безплатен обяд, от който те могат да се възползват, за да инвестират – и то в мерки, които освен крактосрочен стимул за икономиката, могат да имат и положителен дългосрочен ефект върху производителността. В средата, в която паричната политика е вече на ръба на възможностите, се чуват дори по-радикални възможности. В широко дискутиран пейпър, трима бивши централни банкери, сега работещи за най-големия финансов мениджър в света - BlackRock, посочват, че при идващата рецесия трябва сериозно да се замислим за   – мерки, при които централните банки вместо улеснени кредитни условия, да дават директно кеш трансфери на гражданите.  Докато напрежението в световната икономика се покачва, Европейският съюз ще има най-големи трудности да намери правилните решения, тъй като отделните му икономики все още са изправени през различни изпитания – докато Италия например продължава да се бори с нисък дългосрочен растеж и високи нива на безработица, в Германия избирателите обвиняват Европейската централна банка за ниските лихвени проценти. Дебатите в някои от страни в центъра на Еврозоната съответно се насочват погрешно, често от медиите, към ролята на ЕЦБ за тази ситуация. Централната банка обаче има един ясно определен мандат – да постигне нива на инфлация в Еврозоната от близо до, но под 2 %. В този смисъл, тя няма друг избор освен да следва експанзивна политика в опит да повиши инфлацията до желаните нива – и често бива обвинявана за текущата конюктурна ситуация и за различни провали на икономическата политика, като прекалено рестриктивната фискална политика, които са извън нейния контрол и на които тя само реагира. Дебатът около това как по най-ефикасен начин да се задвижи отново европейската икономика при евентуална рецесия показва ясно доколко ограничени са инструментите пред институциите. Миналата икономическа криза донесе политическо недоволство, което ескалира в гласуването за излизането на Великобритания от ЕС, както и в изборните резултати в някои страни, като резултат от негодуванието на средната класа от икономическото ѝ състояние и несигурност. Затова и взимащите решения политици и лидери няма да могат отново да стоят със скръстени ръце и не бива да позволяват при нови икономически трудности отново да има социализация на загубите - влошеното състояние на икономиката да бъде прехвърлено на плещите на обикновения човек, тъй като резултатите от това вече са не само икономически, но могат да носят и дългосрочни политически щети.   „Генерация Z“ – с подкрепата на „Америка за България“", "date": "2019.09.04", "title": "Идва ли нова икономическа криза?"}
{"url": "https://clubz.bg/87405-kupuvame_vse_po_malko_dizeli_idva_li_kraqt_im", "text": "Продажбите на нови дизелови автомобили в ЕС са намалели с 16,4% до 1,3 милиона автомобила през периода април-юни тази година. Това сочат публикуваните днес данни на Европейската асоциация на автомобилните производители (ACEA), цитирани от ДПА, предава БТА. Пазарният дял на дизеловите коли също е спаднал - с 5 процентни пункта спрямо същия период преди година, уточняват от асоциацията. Еврокомисията: Мръсните дизели не бива да отиват в Източна Европа Тенденцията е очаквана с оглед на все повечето рестрикции на правителствените и общински администрации за влизане на дизеловите коли в определени зони и заявените намерения за все по-голям обхват на регулируемите места в градовете.  Единствената страна в блока, която регистрира повишение в търсенето е Германия с 3,5 на сто. В България, през разглежданото второ тримесечие, има спад от 26% на продадените нови дизелови автомобили до едва 3992 бройки, се посочва в съобщението на сайта на асоциацията. В целия ЕС понижението е 16 на сто до 1 286 404 бройки. Близо две трети от продадените нови коли в ЕС през тримесечието април-юни са били бензинови. Около 2,4 милиона нови бензинови автомобила са регистрирани в блока, което е увеличение на годишна основа с 1,7 на сто. Италия отчита най-голямото увеличение на годишна основа - 27,4%. В България през второто тримесечие на годината са регистрирани 6018 нови бензинови автомобила или с 8,5 процента повече спрямо същия период миналата година.  Обратна е тенденцията при модерните електромбили - колите, които се зареждат с електричество (ECV), представляват 2,4 % от новите продажби на коли в ЕС, а всички автомобили с алтернативно захранване (APV) са 9,2 % от пазара на ЕС.  За второто тримесечие на годината новите регистрирани коли с алтернативно захранване в България са били 1378 - огромно повишение спрямо 396 през същия период на миналата година. В целия ЕС продадените нови автомобили от този тип са били 379 796 или цели с 28,5% повече на годишна основа. В България през второто тримесечие на годината са продадени 55 автомобила, които се зареждат с електричество, спрямо 24 през второто тримесечие миналата година.  ", "date": "2019.09.04", "title": "Купуваме все по-малко дизели, идва ли краят им?"}
{"url": "https://clubz.bg/87415-cheshkiqt_premier_prati_s_golqma_ubedenost_folksvagen_v_turciq", "text": "\"Фолксваген\" планира голяма инвестиция в Турция, заяви чешкият министър-председател Андрей Бабиш, визирайки бъдещия завод на автомобилната компания, за който и България се бори. Той направи това изявление на вчерашната пресконференция след срещата си с турския президент Ердоган в Истанбул, съобщава  . \"Фолксваген\" избира Турция за завода си? Но така и не стана ясно откъде черпи такава увереност, че немският концерн е избрал Турция за новите си производствени мощности. Тези дни агенция Ройтерс съобщи, позовавайки се на вътрешни източници във \"Фолксваген\", че Турция има добри шансове да получи новия завод на германския автомобилен гигант. Автомобилният концерн от Волфсбург вече е почти готов да инвестира 1 милиард евро в тази страна, заявиха цитираните вътрешни източници. Те поясниха, че в момента с властите се водят разговори около един специален данък за автомобилите, който е валиден в Турция. Борисов: България дава всичко от себе си, за да спечели \"Фолксваген\" \"Фолксваген\" вече от месеци търси площадка за новия си завод, а България дълго време беше смятана за една от дестинациите с най-големи шансове за успех. Решението да се строи в Турция е политически оспорвано. ЕС обвинява турския президент Реджеп Ердоган, че орязва свободата на словото и правото на демонстрации. \"Фолксваген\" знае за тези недостатъци, но възразява с аргумента, че Турция вече от години е кандидат за членство в ЕС. В средата на юли Ройтерс съобщи, че на заседание на надзорния съвет на компанията е било взето неформално решение да бъде избрана Турция. Неофициално, че решението клони в тази посока, бе потвърдено и от българското правителство с уговорката, че официално решение не е обявено. В Министерството на икономиката няма съобщение за избора на компанията, коментираха тогава оттам пред Клуб Z. За България процесът по привличане на инвестиция от \"Фолксваген\" не е приключил, докато няма подписан договор, заявяват българските власти. И лично премиерът Бойко Борисов пое задачата да лобира за страната ни. В това число при вчерашните си срещи в Берлин. Борисов разговаря в германската столица с председателя на Групата на Християнсоциалния съюз (ХСС) Александер Добринд, като от изявленията им след срещата стана ясно, че бъдещият завод в Източна Европа е бил сред основните обсъдени теми. Министърът на икономиката: България остава в състезанието за завода на \"Фолксваген\" В отговор на журналистически въпрос Добринд отбеляза, че разполагането на един голям автомобилен завод в България на германски производител все още се дискутира. Но даде да се разбере, че България има \"политическо рамо\" от ХСС. Борисов: България дава всичко от себе си, за да спечели \"Фолксваген\" Министърът на икономиката: България остава в състезанието за завода на \"Фолксваген\"", "date": "2019.09.04", "title": "Чешкият премиер прати с голяма убеденост \"Фолксваген\" в Турция"}
{"url": "https://clubz.bg/87403-unizitelno_porajenie_za_djonsyn_nevijdan_prevrat", "text": "Британският министър-председател Борис Джонсън обяви, че ще поиска парламентът да подкрепи планове за предсрочни избори през октомври, след като претърпя унизително поражение при първото си гласуване в Камарата на общините, откакто е премиер, пише в.  . Бивши министри като Филип Хамънд и Дейвид Гок бяха сред 21 разбунтували се консерватори, които се съюзиха с опозиционните депутати, за да установят контрол върху графика на парламента, отбелязва британското издание. Целта бе да се даде възможност да бъде приет законопроект, който да спре Брекзит без сделка, принуждавайки Джонсън да поиска удължаване на срока за излизане на Великобритания от Европейския съюз, ако не може да договори преработено споразумение с общността. Според британския в.   Джонсън е загубил контрол върху Брекзит. След поражението при вчерашното гласуване премиерът освен това може и да не е в състояние да изпълни заплахата си за свикване на предсрочни избори, пише вестникът. Джонсън беше принуден да иска предсрочни избори, след като стана жертва на невиждан парламентарен преврат с цел отлагане на Брекзит, коментира британският в.  Джонсън загуби контрола върху Брекзит, иска предсрочни избори Стратегията на Джонсън за Брекзит е изправена пред провал, след като разбунтували се консерватори му нанесоха поражение в парламента. Сега Великобритания е пред прага на общи избори, а Консервативната партия - в състояние на разпадане, изтъква британският в.  . Общо 21 депутати консерватори на практика пожертваха политическите си кариери, като се опълчиха на премиера и подкрепиха ходове, насочени към приемане на спешно законодателство за спиране на Брекзит без сделка, посочва изданието. Джонсън е изправен пред нова тежка загуба днес в Камарата на общините при опита си да получи подкрепа за предсрочни избори, пише британският в.  . След поражението си при снощното гласуване разгневеният премиер заяви, че ще свика общи избори, поставяйки бъдещето на Брекзит отново в ръцете на обществото. Очаква го обаче тежка битка, за да прокара своя план в Камарата на общините, защото за свикване на избори е необходима подкрепата на две трети от депутатите, отбелязва изданието. Британският в.   критикува разбунтувалите се консерватори и парламента като цяло, като ги обвинява, че са \"предали Брекзит\". \n\tПарламентът се противопоставя на Джонсън, извежда в заглавие германският  . \n\tХоландският в.   сравнява борбите на Джонсън и тези на неговата предшественичка Тереза Мей, като заявява: Вчерашният ден беше критичен момент за мъчителните тригодишни усилия на Великобритания да излезе от ЕС. Сагата раздели британците, разкъса управляващата Консервативна партия и породи упреци, че Джонсън потъпква установената практика на неписаната британска конституция, коментира в.  . Повечето депутати са решени да не позволят излизане от ЕС без сделка, което според тях би имало катастрофални последици за икономиката на Великобритания. Случилото се вчера в парламента навежда на мисълта, че те имат достатъчно гласове, за да успеят, отбелязва американското издание. В коментарна статия в.   пише, че популистката стратегия на Джонсън рухва. След всички напразни заплахи обществото вижда, че премиерът е \"некомпетентен шарлатанин\", изтъква американското издание, цитирано от БТА.", "date": "2019.09.04", "title": "Унизително поражение за Джонсън, невиждан преврат"}
{"url": "https://clubz.bg/87400-borisov_otvryshta_na_radev_nqkoi_se_napochivaha_prez_avgust_sega_govorqt_gluposti", "text": "Така премиерът Бойко Борисов коментира задочно днешната реч на президента пред Народното събрание по повод новата пленарна сесия. Радев говори от трибуната на парламента, като отправи поредна порция критики към властта и очерта план за промени в начина на управление. От партията му ГЕРБ обаче не бяха така лаконични. Президентът Радев може да остане в историята като \"най-провокативния, отправил най-много заплахи към обществения ред\", заяви в първото си изказване от трибуна за новия политически сезон председателката на парламентарната група на партията -   Традиционните за старта на новата сесия програмни речи на партиите, този път бяха своеобразен отговор на речта на държавния глава. Президентът: Или апатията ще продължи да опразва България, или улицата ще помете статуквото Тя намекна и че Радев не е запознат с управленската програма на кабинета, \"която е публична\", в отговор на предложението му програмата да се одобрява след дебат от Народното събрание Докато Радев предложи и кабинетът да се отчита всяка година за изпълнение на програмата си пред НС, Дариткова обеща, че ще \"пращаме на президентството\". Но все пак призна, че част от проблемите, посочени от държавния глава, са валидни. Те обаче били заложени като приоритет за следващите години на управление.  Председателката на ГЕРБ в парламента призова депутатите да не превръщат институцията в поле за предизборна агитация. И призова за \"високо ниво на политическа култура\".  Тя маркира като основни приоритети на управляващите образованието, отбраната и икономическия растеж. Обеща да продължи увеличаването на учителските заплати, модернизацията на българската армия - с фокус върху сухопътните и военноморски сили, и икономическата политика.  И поздрави председателката на БСП Корнелия Нинова за репликата ѝ, че агресивният подход в политиката не е не \"продуктивен\".  Според Нинова тази \"порочна практика\" на Борисов \"ще се засили с наближаването на местните избори\".", "date": "2019.09.04", "title": "Борисов отвръща на Радев: Някои се напочиваха през август, сега говорят глупости"}
{"url": "https://clubz.bg/87391-djonsyn_zagubi_kontrola_vyrhu_brekzit_iska_predsrochni_izbori", "text": "Боят настана: Джонсън срещу парламента Джонсън: Шансовете за сделка с ЕС растат, не искам избори Джонсън: Шансовете за сделка с ЕС растат, не искам избори", "date": "2019.09.04", "title": "Джонсън загуби контрола върху Брекзит, иска предсрочни избори"}
{"url": "https://clubz.bg/87414-ek_priravnqva_brekzit_bez_sdelka_kym_trusovete_i_navodneniqta", "text": "Еврокомисията приравнява \"Брекзит без споразумение\" към голямо природно бедствие. С това заглавие излезе британският вестник „Гардиън“ броени часове преди днешния Колегиум на комисарите. На брифинга след заседанието новината на практика бе потвърдена. Джонсън загуби контрола върху Брекзит, иска предсрочни избори ЕК предложи  . Европарламентът и Съветът на ЕС трябва да постигнат съгласие по тези предложения. Комисията разпространи днес своето шесто съобщение относно готовността за \"Брекзит\". Брюксел повтори призива си към всички заинтересовани страни от ЕС да се подготвят Великобритания да напусне Съюза без споразумение. Причината е, че такова излизане става все по-вероятно само 8 седмици преди крайния му срок – 31 октомври. Тази възможност остава реална, макар и нежелана, изтъкват от ЕК. Предложенията за предоставяне на финансова помощ за най-тежко засегнатите от \"Брекзит без споразумение\" са следните: Как могат да спрат Брекзит без сделка? Комисията публикува подробен , за да помогне на търгуващите с Великобритания предприятия да извършат последните си приготовления. За да се сведат до минимум смущенията в търговията, всички участници във вериги на доставки с Великобритания - независимо от това къде се намират - трябва да са наясно с отговорностите си и с необходимите формалности в трансграничната търговия. Освен това ЕК предложи на Европарламента и Съвета на ЕС да бъдат направени целенасочени технически корекции в продължителността на извънредните мерки в областта на транспорта в случай на \"Брекзит без споразумение\". Брюксел предложи също да бъдат повторени и през 2020 г. съществуващите договорености при извънредни ситуации за 2019 г. по отношение на сектора на рибарството и на евентуалното участие на Лондон в бюджета на Съюза за 2020 г. Тези мерки са необходими с оглед на решението за удължаване на срока на \"Брекзит\" до 31 октомври т.г. Като се има предвид, че \"Брекзит без споразумение\" продължава да бъде реална възможност, ЕК насърчава заинтересованите страни да се възползват от допълнителното време, с което разполагат заради удължаването на срока по член 50. Така ще бъде гарантирано, че страните са предприели всички необходими действия да се подготвят за излизането на Обединеното кралство от ЕС.  Техническите корекции са в три основни области. \n\t За периода непосредствено след евентуално оттегляне без споразумение Комисията създаде център за контакт за администрациите на държавите членки, който им дава бърз достъп до експертния опит на ведомствата на Комисията, като установява директен канал за комуникация, а освен това служи за улесняване на необходимата координация между националните органи. За да научат повече за начините, по които могат да се подготвят за сценарий без споразумение, гражданите на ЕС могат да се свържат с   по всякакви въпроси. Обадете се безплатно на номер   от всяка точка в ЕС на който и да е от официалните езици на Съюза. Как могат да спрат Брекзит без сделка?", "date": "2019.09.04", "title": "ЕК приравнява \"Брекзит без сделка\" към трусовете и наводненията"}
{"url": "https://clubz.bg/87399-ekoministerstvoto_razporedi_spiraneto_na_dva_generatora_na_toplofikaciq_pernik", "text": "Регионалната инспекция по околната среда и водите (РИОСВ) - Перник в сряда издаде принудителна административна мярка за спиране на дейността на парогенератори 4 и 5 на \"Топлофикация - Перник\", контролирана от бизнесмена Христо Ковачки. Мярката е наложена заради установено използване на неразрешен вид гориво – биомаса, в нарушение на издаденото комплексно разрешително на дружеството, съобщават от екоминистерството. Спирането ще бъде извършено, като се преустанови подаването на горива към котлите с цел принудително извеждане от експлоатация. Срокът на действие на мярката е до изпълнение на условията на действащото комплексно разрешително, се посочва още в съобщението. Физическа проверка от екип на община Перник преди ден не откри никакви причини за задушливия въздух След вчерашната информация, че ДАНС проверява свързания с Христо Ковачки пернишки ТЕЦ, рано тази сутрин от прокуратурата обявиха, че пращат проверки в още 3 дружества, свързани с енергийния бос. Разпореждането е лично на главния прокурор Сотир Цацаров, който нарежда на Министерство на околната среда и водите незабавни проверки, а на МВР - да им съдейства. Става въпрос за зачестилите информации, че Ковачки гори отпадъци от Западна Европа. ДАНС влиза в ТЕЦ-а в Перник \"По повод постъпил сигнал от ДАНС за застрашаване на екологичната сигурност на страната при изгаряне на отпадъци от топлофикационни дружества, главният прокурор Сотир Цацаров разпореди на министъра на околната среда и водите извършване на незабавна проверка в  съобщиха до медиите от прокуратурата. И четирите са в патримониума на самоковския бизнесмен. Доган и Ковачки си делят над 50 млн. лв. за студен резерв Цацаров разпореди на МОСВ установяване на: Главният прокурор е указал на министъра на вътрешните работи оказване на съдействие на органите на МОСВ при извършването на проверка на място и е определил срок от 1 месец за изпълнение на възложената проверка, се казваши още в съобщението от прокуратурата. Румен Овчаров на съд за мини, харизани на Ковачки - епизод 2 Интересно е, че дело за приватизация на мина \"Ораново\", дадена незаконно (според обвинението) на Христо Ковачки, тече от няколко години срещу бившия енергиен министър Румен Овчаров. Самият Ковачки обаче не е сред обвиняемите. Доган и Ковачки си делят над 50 млн. лв. за студен резерв Румен Овчаров на съд за мини, харизани на Ковачки - епизод 2", "date": "2019.09.04", "title": "Екоминистерството разпореди спирането на два генератора на \"Топлофикация-Перник\""}
{"url": "https://clubz.bg/87406-iran_osvobojdava_7_morqci_ot_ekipaja_na_zadyrjaniq_tanker", "text": "Иран ще освободи седем от членовете на екипажа на задържания британски танкер \"Стена Имперо\", предаде Ройтерс, като се позовава на иранската държавна телевизия. Седмината моряци са освободени по хуманитарни съображения и скоро ще могат да напуснат Иран, заяви говорителят на иранското външно министерство Абас Мусави. \"Стена Имперо\" бе задържан от иранските власти на 19 юли, две седмици след задържането на ирански петролен танкер близо до Гибралтар, припомня Ройтерс. Според компанията собственик на кораба екипажът се състои от 23-ма души от Индия, Литва, Русия и Филипините. В същото време иранският президент Хасан Рохани даде на европейските сили още два месеца, за да спасят ядреното споразумение от 2015 г., но предупреди, че Техеран все пак се готви за по-нататъшни значителни нарушения на сделката, които могат да имат \"извънредни последици\", предаде Ройтерс, като се позова на държавната телевизия. Преди това ирански служители дадоха смесени сигнали в отговор на френско предложение за спасяване на споразумението чрез предоставяне на кредитни линии за 15 милиарда долара на Иран до края на годината, ако той напълно се върне към изпълнение на сделката. Висш ирански служител каза, че Техеран ще се върне към изпълнение на сделката, ако получи парите под формата на кредитни линии или продажби на петрол, а иранската телевизия Прес Ти Ви заяви, че Техеран е отхвърлил предложение за подобен европейски заем. По думите му Иран ще продължи с плановете за по-нататъшно нарушаване на споразумението и ускоряване на своята ядрена дейност. По-рано Рохани заплаши с по-нататъшни стъпки до 5 септември, ако Франция и другите европейски държави, участващи в сделката, не направят повече за защита на Иран от въздействието на санкциите на САЩ.", "date": "2019.09.04", "title": "Иран освобождава 7 моряци от екипажа на задържания танкер"}
{"url": "https://clubz.bg/87401-za_vtora_poredna_godina_viena_e_naj_dobriqt_grad_za_jiveene", "text": "За втора поредна година Виена е обявена за най-добрият град за живеене в света в класацията на \"The Economist Intelligence Unit\", предава БТА. Австрийската столица привлича туристи с концертите с класическа музика и имперската си история, но наред с това има множество зелени пространства, отлични обществени услуги и по-сигурна среда, поради което миналата година измести Мелбърн от върха на класацията на 140 града в света, който австралийският град заемаше в продължение на седем години. #Hubavoe в достъпна Виена Така австралийският град остава втори в класацията, въпреки че разликата между двата мегаполиса е минимална - едва 0,7 пункта от 100 възможни.  Виена получава 99,1 точки в класацията за 2019 година, публикувана днес, също колкото е имала и миналата година. Мелбърн получава 98,4 точки, а Сидни - 98,1. В първата десетка доминират Австралия и Канада, всяка от двете страни с по три града. Япония също е в тази група с Токио и Осака. Девети град в класацията е Копенхаген. Париж губи пет позиции и се класира 25-и заради въздействието на протестите на \"жълтите жилетки\". Най-ниските позиции в класацията заемат най-непривлекателните градове в света - последен е Дамаск, зад Лагос, Дака, Триполи и Карачи.  Сред градовете от Източна Европа си струва да се отбележи силното представяне Белград, пишат изследователите. През последната година сръбската столица е подобрила своята инфраструктура и нивото на здравеопазването и ако през 2018 г. е заемала 82 място, то тази е на 77-мо. Класацията на 140-те града се съставя въз основа на критерии, включващи жизнения стандарт, престъпността, инфраструктурата, транспортната мрежа, достъпа до образование и медицински грижи, икономическата политическата стабилност.  За първи път е отразено и влиянието на климатичните промени върху качеството на живота: в това отношение Кайро и Делхи са санкционирани заради лошото качество на въздуха и недостатъчното водоснабдяване.", "date": "2019.09.04", "title": "За втора поредна година: Виена е най-добрият град за живеене"}
{"url": "https://clubz.bg/87393-sluchi_se_grigor_bi_federer_i_e_na_polufinal_snimki", "text": "В осмия мач помежду им Григор Димитров за първи път победи Роджър Федерер - 3:6, 6:4, 3:6, 6:4, 6:2. Успехът е с цената на достигане до полуфинал на US Open. Българинът за първи път е в тази фаза в Ню Йорк и за трети в кариерата си в турнир от Големия шлем след \"Уимбълдън 2014\" и \"Аустрелиън оупън 2017\". Прави го от позиция №78 в световната ранглиста в сезон, който до Откритото първенство на САЩ може да се нарече кошмарен. На полуфинала Димитров ще спори с руснака Данийл Медведев, който се намира във великолепна форма. По-рано 22-годишният московчанин срази Стан Вавринка - 7:6(6), 6:3, 3:6, 6:1. Битката с Роджър Федерер продължи три часа пред пълните трибуни на \"Артър Аш стейдиъм\".  Първият сет започна с ранен пробив на швейцареца за 2:0. Той влезе в мача далеч по-спокоен от своя съперник. Григор се овладя и напипа ритъм, но не успя да върне брейка и загуби с 3:6. Във втория сет Димитров започна по-добре и се справяше с повече лекота на своя начален удар. Същевременно сервис геймовете на швейцареца бяха по-оспорвани. И Гришо дочака момента си - пробив за 4:2, затвърден бързо - 5:2. Краят на сета бе вълнуващ. Маестрото върна брейка в момент, в който българинът сервираше за изравняване на резултата при 5:3. В следващия гейм швейцарецът набързо поведе с 30:0 и се зададе изравняване, но Гришо направи впечатляваща серия с обрат и грабна сета - 6:4. В третия сет Федерер вдигна темпото и качеството на играта си. Той притискаше Григор в неговите сервис геймове. Пробивът стана факт за 4:3. Рекордьорът по титли от Шлема придоби увереност и набързо приключи сета с 6:3 (втори брейк), като записа серия от четири поредни гейма. В четвъртата част Димитров даде отличен отговор - той прекъсна серията на съперника си при това на неговия сервис. Пробив, затвърден за 2:0. Това върна самочувствието на първата ни ракета. При 3:2 той трябваше да спасява точка за проби и го направи със здрави нерви. А следващият гейм не беше за хора със слаби нерви. Той продължи 12 минути и Федерер спаси цели седем (!) точки за пробив, като това започна от 0:40. Жалко за Григор. Личеше, че Роджър не е в най-добрата си форма днес. Маестрото губеше повечето дълги разигравания, опитваше да търси бърза развръзка с излизане на мрежата. След размяна се стигна до нов маратонски гейм - десетият, с почти огледална ситуация на седмия. Този път Григор трябваше да наваксва от 0:40. Пред Федерер се откриха общо пет брейк пойнта, но Димитров се справи с много стабилна игра. 6:4, 2:2 и пети сет!  Преди началото му 5-кратният шампион на US Open поиска физиотерапевт и двамата влязоха в съблекалнята. Изглежда, че величието не искаше да покаже къде е проблемът му. А може и причината да е била друга. След медицинския таймаут Димитров стигна до точка за пробив още в първия гейм и успя да се възползва от колебанието на фамозния си съперник. Последва гейм на нула за хасковлията - 2:0. Невероятно - нов пробив и 3:0 за българина! Федерер имаше проблем и Григор не му прощаваше. Най-големият корт на света - \"Артър Аш\", бе почти смълчан. Почти, защото десетки българи ликуваха. И стана 4:0 с гейм на нула. Все пак Роджър записа гейм - 4:1. Григор не трепна - 5:1. Набързо стана 5:2. И 6:2 - Григор най-сетне победи човека, с когото дълги години бе сравняван и неочаквано за никого е на полуфинал срещу Медведев. След Новак Джокович още един фаворит за титлата преклони глава. Пред Григор този път.  ", "date": "2019.09.04", "title": "Случи се - Григор би Федерер и е на полуфинал (СНИМКИ)"}
{"url": "https://clubz.bg/87396-korneliq_ninova_na_borisov_nqma_da_mu_e_lesno_ako_dvete_s_maq_atakuvame_sofiq", "text": "Градската конференция на БСП в София ще реши дали да подкрепи Мая Манолова в битката ѝ за кмет на столицата, заяви соцлидерката Корнелия Нинова по бТв в сряда сутрин. Вчера Манолова подаде оставка като омбудсман, а днес представя Инициативния комитет, който издига кандидатурата ѝ. Мая Манолова подаде оставка като омбудсман (МОТИВИ) „На Бойко Борисов няма да му е лесно, ако двете с Манолова атакуваме София. Основната ни цел е промяна на модела на управление на общините\", посочи Нинова. По думите на соцлидерката никога не е имало конфликт между нея и Мая Манолова, като един път са разменили различни мнения публично и това е било по темата за Истанбулската конвенция. „Никоя партия не е излязла с платформа какво ще прави в общините. Само БСП и то още преди месец - в началото на август. Тогава ги предизвиквам – дайте идеите, дайте платформите си”, каза още социлдерката. Според нея кандидатите, които БСП издига, макар и с инициативни комитети, нямат идейно разминаване с левицата. Нинова коментира и въпроса за подкрепата на БСП за небезизвестния кмет на Симитли Апостол Апостолов. \"Местната организация на БСП подкрепи кмета на Симитли, но Националният съвет отхвърли това. Апостол Апостолов е кандидат на ГЕРБ, няма как, ние сме заявили общ фронт срещу ГЕРБ. Той се е явявал от всякакви партии и нашите структури са го подкрепяли, което е довело до обезличаването им. Имаме принципи, те трябва да се спазват\", каза още Нинова. БСП подкрепяла отново знаковите си и успешни кметове.  А какво направи етичната комисия в ГЕРБ, създадена, за да разглежда сигнали за злоупотреби и корупция по места. Да кажат защо се отказват от знакови кметове досега. Защо? Ние потвърждаваме кандидатурите на наши успешни кметове и пак ги издигаме\", добави Нинова. Според нея в БСП разделение няма, \"разделен е елитът, в Националния съвет имаме своите разделения, споровете са на върха\". Тя призна, че \"за съжаление това демобилизира нашите хора, но се надявам, че сме го преодолели\". По места сега нямало разделение, алтернативни кандидатури на отхвърлени кандидати не се издигали. По повод на напрежението между нея и Георги Гергов за Пловдив, Нинова каза: \"Партията не е Гергов и аз не съм, да не пренасяме личните конфликти\". Беквокал ли е Румен Радев - Твърде елементарно, за да го коментирам. \"Борисов си подхожда по неговия начин, интригантски, с намеци, че в президентство има скандали. Президентът Радев никога няма да стигн до това ниво\", коментира Нинова изказване на премиера Борисов след оставката на шефа на НСО. Според нея думите на председателката на НС Цвета Караянчева, че Радев е беквокал на БСП било \"твърде елементарно, за да го коментирам\".", "date": "2019.09.04", "title": "Корнелия Нинова: На Борисов няма да му е лесно, ако двете с Мая атакуваме София"}
{"url": "https://clubz.bg/87390-nov_sezon_v_parlamenta_prezidentyt_s_obryshtenie_glasuvat_dve_ostavki", "text": "Новият парламентарен сезон започва днес -  с обръщение на президента Румен Радев към Народното събрание. Това стана ясно във вторник, след като парламентът обяви проекта си за дневен ред на първата пленарна седмица от есенната сесия. Държавният глава ще се обърне към нацията от трибуната точно в 9,10 ч по план.  По традиция на старта на сезона се очаква лидерите на парламентарните групи да излязат с декларации, заявка за приоритети и вероятно за предстоящите местни избори. Този път ДПС ще има право на думата преди \"Обединени патриоти\". Причината е, че парламентарната им група вече е по-малобройна от тази на движението - заради изключването на лидера на \"Атака\" Волен Сидеров и съпартийците му Десислав Чуколов и Павел Шопов от обединението. Ще е интересно как ще се развият и отношенията сред \"патриотите\" в новия сезон, както и как те ще повлияят на отношенията с ГЕРБ в рамките на управляващата коалиция.. Сидеров е част от управлението, обяви премиерът В дневния ред се очаква да е и гласуването на две оставки. Първата стана известна във вторник - избраната с таен вот за омбудсман пред 2015 г. Мая Манолова депозира отказа си от поста. В мотивите за оставката ѝ, внесена в НС, не присъства това, че реши да се кандидатира за кмет на София.  Мая Манолова подаде оставка като омбудсман (МОТИВИ) Кои са българските компании с интерес към АЕЦ \"Белене\" БСП \"спира\" по-леките наказания след самопризнания, иска да е със задна дата Ново вето. Радев не е съгласен шефът на военното разузнаване да е цивилен Мая Манолова подаде оставка като омбудсман (МОТИВИ) Кои са българските компании с интерес към АЕЦ \"Белене\" БСП \"спира\" по-леките наказания след самопризнания, иска да е със задна дата Ново вето. Радев не е съгласен шефът на военното разузнаване да е цивилен", "date": "2019.09.04", "title": "Нов сезон в парламента: президентът с обръщение, гласуват две оставки"}
{"url": "https://clubz.bg/87408-vsichki_ot_ataka_napusnaha_obedinenite_patrioti", "text": "Коалицията Обединени патриоти официално и напълно се разцепи и в парламента днес. И последните представители на \"Атака\" в малката коалиция обявиха на брифинг, че напускат групата.  Позицията на четиримата депутати обяви Явор Нотев, който заяви, че това,  А всичко се случило... Според него основната причина за това развитие е \"позорното\" завръщане на Валери Симеонов, \"прогонен от изпълнителната власт\".  Симеонов седнал на мястото на Сидеров и почнал да следи присъствието в зала, \"като че ли това е най-важното\".  Сидеров и още двама от \"Атака\" вече са независими депутати С изявлението на четиримата депутати на \"Атака\" от днес на практика всички представители на партията в групата Обединени патриоти вече са извън нея. Нотев обаче не спомена пряко ВМРО, като само отбеляза: Той добави и че ОП сега е четвъртата група в парламента. Нотев разкри и че четиримата останали от \"Атака\" са получили предложение да се представят като част от гражданската квота на ОП, но това било \"неприемливо\" и \"нелогично\". \"Атака\" щяла да стои зад лидера и да следва програмата, която ОП са предали, а по отношение на управлението... Това означава, че официално управляващите вече са правителство на малцинството. Волен Сидеров и \"Атака\" обаче имат дългогодишна практика в това да подкрепят ГЕРБ, без да са официално част от властта.  \"Не е приятно третата парламентарна група в парламента да стане четвърта, но беше неизбежно\", коментира в кулоарите лидерът на НФСБ и настоящ председател на ПГ на ОП Валери Симеонов.  За това, че той е посочен като основна причина за напускането на атакистите, Симеонов каза: Това нямало да наруши коалиционната стабилност, отсече и той. ", "date": "2019.09.04", "title": "Всички от \"Атака\" напуснаха Обединените патриоти"}
{"url": "https://clubz.bg/87392-%E2%80%9Estara_hartiq_za_nova_kniga%E2%80%9C_e_za_chetvyrti_pyt_v_haskovo", "text": "Навръх празника на града   за четвърта поредна година посреща националната инициатива „Стара хартия за нова книга“. Всички малки екоактивисти могат да се включат в събитието  , като с помощта на възрастен придружител предадат 5 кг хартия за рециклиране. В замяна децата ще се сдобият с нова детска книжка по избор, както и с подаръци, осигурени от партньорите на празника. Инициативата се провежда с подкрепата на Община Хасково и Регионалната библиотека „Христо Смирненски“. За трите години до момента децата от града на Богородица са се доказали като истински екоактивисти – в кампанията там са участвали 2630 малчугани, които са предали 16,4 тона стара хартия и така са спасили от изсичане 213 дървета. В замяна са получили повече от 3150 нови книги. По време на празничната програма за настроението на присъстващите ще се погрижат детски и тийнейджърски вокални групи и танцови състави, сред които спортните клубове „Мега спорт“, „Юнак“, „Тангра“, „Хасково 1996“, балетна формация „Рона“, клуб по аеробика „Виолена“, талантите от ОП „Младежки център“ и др. \"Стара хартия за нова книга\" 2019 - в 5 града през септември Ековикторина и литературна викторина, вдъхновена от героите талисмани на тазгодишната инициатива – детективите Агата и Лари, ще предизвикат най-знаещите. А в трета игра на въпроси и отговори малчуганите ще имат възможност да спечелят книжката „Да уловиш остров“ – продължението на великанската книга, която ще превърне всяко дете в неин приказен герой. Двете произведения са изработени по дипломен проект на студент от НХА и ще бъдат представени от „ЕКОПАК България“. Освен Хасково националната екоинициатива „Стара хартия за нова книга“ ще се проведе още в Бургас на 7 септември, в София на 15 септември, в Русе на 28 септември и във Велико Търново на 29 септември. Бургас - първата спирка на „Стара хартия за нова книга“ 2019 За да има достатъчно книги, всеки, който изпълни условието да донесе 5 кг стара хартия за рециклиране, ще може да получи само една книга, но не повече. Децата, донесли допълнителни 5 кг хартия, ще получат втора книжка на екотематика – едно от двете специални издания на „ЕКОПАК България“ „Грийн тийн“ и „Ти можеш да спасиш планетата“. Така в рамките на празничния ден децата могат да получат максимален брой две книги. Клуб Z и тази година е медиен партньор на националната кампания \"Стара хартия за нова книга\".   Бургас - първата спирка на „Стара хартия за нова книга“ 2019", "date": "2019.09.04", "title": "„Стара хартия за нова книга“ e за четвърти път в Хасково"}
{"url": "https://clubz.bg/87367-pojarite_v_amazoniq_sa_obichajna_praktika", "text": "Еваристо Алвес де Соуза, дребен земеделски стопанин в северния бразилски щат Рондония, е запалил нивата си, за да я освободи от плевели и растителни отпадъци. Когато обаче вятърът се обърнал, огънят излязъл извън контрол и той бил принуден да се обади в полицията, пише ДПА. Докато пожарникарите гасят пламъците на нивата му, която се намира в околностите на столицата на Рондония Порто Вельо, Алвес слуша инструктаж по безопасност от Жоелма Ферейра Безера, инспектор от ековластите. Стискайки зъби, той слуша как тя му обяснява да внимава. На Алвес е наложена глоба, но го пускат да си ходи. Понастоящем Бразилия става свидетел на едни от най-многобройните пожари на територията си от години. От януари са регистрирани над 87 000 пожара - със 76 процента повече в сравнение със същия период на миналата година. Много от тях са запалени от фермери в райони, които вече са били обезлесени, за да се освободят нови площи за пасища за добитъка и нови обработваеми земи за отглеждане на соя. Но критици обвиняват президента Жаир Болсонаро, че създава политически климат, поощряващ фермерите безнаказано да използват подсечно-огнево земеделие. Болсонаро дойде на власт с подкрепата на така наречения надпартиен блок в парламента БББ (\"boi, bala e Biblia\" - \"говеждо, куршуми и Библия\"), обединяващ фермери, хардлайнери по въпросите на сигурността и евангелисти. Бразилските собственици на едър рогат добитък и соевите барони гледат на бившия военен като на свой естествен съюзник, който сега си затваря очите за случващото се в региона на Амазония. Заради пожарите в Амазония бразилски министър обижда Макрон Откакто беше избран през октомври миналата година, Болсонаро назначи бившия главен юрисконсулт на агробизнес група за министър на земеделието, ограничи правомощията на службите по околната среда и се усъмни в нуждата от защита на районите с общности от коренното население. \n\tВ деня когато нивата му горяла, Клеосон Рамос Лима не си бил вкъщи. Зидар, който работел в дома му, му се обадил да му каже, че наблизо е избухнал пожар. Рамос седи на терасата на дома си в Комунидаде Тера Санта недалеч от Порто Вельо и се взира в опустошенията. Но не само дребните земеделски стопани предизвикват пожари в Амазония. Към огромния и слабо населен регион от дълго време интерес проявяват едри земевладелци, минни и дърводобивни компании, златотърсачи, енергийни компании и агро-промишлени конгломерати. В Бразилия винаги е имало пожари през сухия сезон, който продължава няколко месеца, до септември. Имало е години с дори по-голямо разпространение на огъня от сегашното и затова сега много бразилци не могат да разберат световното възмущение от пожарите в района на Амазонка.  Бразилия праща армията да гаси пожара в Амазония Един от тях е Луиз Карлос Естравиз Родригез, преподавател по управление на горите в Университета на Сао Пауло, който заяви, че международната реакция на пожарите е била несъразмерна. Дебатите за пожарите в дъждовните гори са силно емоционални, отбеляза Илдо Луис Зауер, преподавател и бивш директор на Института за енергетика и околна среда към Университета на Сао Пауло.  Клеосон Рамос Лима, фермерът, който отглежда маниока, догодина няма да сади, защото го е страх, че огънят отново може да унищожи реколтата му. Новият му план е да изкарва пари от слънчева енергия.  казва той.  Бразилия праща армията да гаси пожара в Амазония", "date": "2019.09.04", "title": "Пожарите в Амазония са \"обичайна практика\""}
{"url": "https://clubz.bg/87397-prezidentyt_ili_apatiqta_shte_prodylji_da_oprazva_bylgariq_ili_ulicata_shte_pomete_statukvoto", "text": "Народното събрание да започне да определя програмата на правителството, да се възстанови пълноценният парламентарен контрол и да се пресече \"порочната практика на безконтролно харчене на изкуствено създавания от правителството излишък без обосновка и без санкции на парламента\", защото \"това е в разрез с добрите практики и генерира условия за корупция\". С тези няколко предпоръки президентът Румен Радев се обърна към народните представители в първия ден от новия политически сезон на законодателната институция в страната. Радев направи това от парламентарната трибуна.  В словото си държавният глава рамкира проблеми като борбата с корупцията по високите етажи на властта, законодателния процес, който \"води до непредвидимост и елиминира гражданското участие\", призова за повече децентрализация и финансова независимост за общините. Той призова за въвеждане на машинно и електронно гласуване, за въвеждане на мерки за справяне с бедността и демографската криза. \"Упорито отклоняваната през годините тема за въвеждането на индивидуална конституционна жалба следва да бъде внимателно обмислена\", посочи Радев, визирайки един от малкото инструменти за граждански контрол.  Цвета Караянчева: Радев непрекъснато се заяжда, говори като беквокал на Нинова И накрая предупреди: Държавният глава описа подробно идеите са за реформи в самата власт. Наред с по-голяма финансова децентрализация, децентрализацията на местната власт, той поиска още българите, живеещи в чужбина и имащи двойно гражданство, да могат да се кандидатират за управленски постове, за да се черпи от техния опит. А в заключение посочи:", "date": "2019.09.04", "title": "Президентът: Или апатията ще продължи да опразва България, или улицата ще помете статуквото"}
{"url": "https://clubz.bg/87394-deputatite_konservatori_koito_se_opylchiha_na_djonsyn_vyn_ot_partiqta", "text": "Всичките 21 депутати консерватори, които гласуваха против правителството на премиера Борис Джонсън и подкрепиха предложението за установяване на контрол над работата на парламента, за да се опитат да блокират Брекзит без сделка, са изключени от партията. Джонсън загуби контрола върху Брекзит, иска предсрочни избори Това предаде Ройтерс, като се позова на цитирани от Би Би Си правителствени източници. Боят настана: Джонсън срещу парламента Боят настана: Джонсън срещу парламента", "date": "2019.09.04", "title": "Депутатите консерватори, които се опълчиха на Джонсън, вън от партията"}
{"url": "https://clubz.bg/87395-grigor_dimitrov_otnovo_sym_tuk", "text": "Това бяха последните думи в първото изявление на Григор Димитров на корта след победата му над Роджър Федерер в четвъртфинал на Откритото първенство на САЩ. Българинът надви Маестрото с 3:2 сета за три часа - първата му победа над най-успелия в тениса. И в петък ще играе на полуфинал срещу Данийл Медведев, с когото са разменили по една победа. Случи се - Григор би Федерер и е на полуфинал (СНИМКИ) Историческата победа на Григор Димитров над Роджър Федерер (СНИМКИ) Интервюиращият нямаше как да спести един от въпросите, които превръщат американското лято на Григор в приказка - той е в Ню Йорк почти без щаб. Треньорите му Радек Щепанек и Андре Агаси не са там, а само физиотерапевт и мениджъра Георги Стоименов. По съвсем друг начин стоят нещата при останалите от елита. Малко по-късно Григор добави следното на пресконференцията: Федерер отново се прояви като спортсмен и джентълмен: Историческата победа на Григор Димитров над Роджър Федерер (СНИМКИ)", "date": "2019.09.04", "title": "Григор Димитров: Отново съм тук"}
{"url": "https://clubz.bg/87398-istoricheskata_pobeda_na_grigor_dimitrov_nad_rodjyr_federer_snimki", "text": "Григор Димитров победи Роджър Федерер с 3:2 сета (3:6, 6:4, 3:6, 6:4, 6:2) в четвъртфинал на Откритото първенство на САЩ по тенис и за първи път в кариерата си ще спори на полуфинал в комплекса \"Флашинг Медоус\" в \"Куинс\", Ню Йорк. Случи се - Григор би Федерер и е на полуфинал (СНИМКИ) Съперник за място на финала е руснакът Данийл Медведев, който надви Стан Вавринка с 3:1 сета. Григор Димитров: Отново съм тук Вижте снимки от успеха на Григор над Маестрото - първи за българина в съперничеството между двамата, от общо осем сблъсъка.   Григор Димитров: Отново съм тук", "date": "2019.09.04", "title": "Историческата победа на Григор Димитров над Роджър Федерер (СНИМКИ)"}
{"url": "https://clubz.bg/87361-katolichesko_uchilishte_premahna_hari_potyr_sled_konsultaciq_s_ekzorsisti", "text": "Частно католическо училише в Нашвил, Тенеси, премахна книгите за „Хари Потър“ от библиотеката си, защото съдържали „истински проклятия и заклинания, които създават риск от привличането на зли духове“. Пасторът на училището „Сейнт Едуард“, където учат деца от предучилищна възраст до осми клас, е изпратил мейл до родителите на учениците, съобщава местният вестник Tennessean. В него се съобщава, че училището се е свързало с „няколко“ екзорсисти и всички препоръчали книгите да бъдат премахнати от библиотеката, пише „Гардиън“. Заклинанията, включени в романите бестселъри, включвали забраненото „авада кедавра“ (използвано за умъртвяване), „круцио“ (използвано при мъчения) и „империо“, което позволява на магьосниците да контролират действията на други. Книга за Хари Потър продадена 28 500 пъти по-скъпо Рихийл поискал компетенцията на екзорсистите, щом получил запитване от родител, а ръководството на учебното заведение застава зад неговите действия. В библиотеката през новия семестър не могат да се намерят и още няколко тома, които обаче не са споменати в публикацията на местния вестник. Изборът на четива се прави съвместно с родителите и тези от тях, които са сметнати за „подходящи“, „наставляват синовете и дъщерите им да разберат съдържанието по-добре през призмата на нашата вяра“, казват от ръководството. Поредицата за момчето магьосник среща отпора на християните още от публикуването на първия том „Хари Потър и философският камък“ през 1997 г. Най-често критиката е, че романите на Дж. К. Роулинг величаят магията и окултното, объркват децата и ги карат да опитват да извършат заклинанията, за които четат. Има и няколко случая на публично изгаряне на книгите – през 2001 г. пастор от Аламогордо, Ню Мексико, направи клада от томовете, но местната библиотека организира специална изложба, посветена на поредицата, защото „Хари е жив и здрав в тяхната библиотека“. През април полски свещеници също хвърлиха книгите в пламъците. Папа Бенедикт XVI коментира по времето, когато все още бе кардинал, че романите на Роулинг са „тънко изкушение, което действа незабелязано и с това дълбоко изкривява християнството в душата, преди тя да е успяла да порасне правилно“. \" \"", "date": "2019.09.04", "title": "Католическо училище премахна \"Хари Потър\" след консултация с... екзорсисти"}
{"url": "https://clubz.bg/87402-manolova_kauzata_mi_e_sofiq_ne_pravq_politicheski_proekt", "text": "Така Мая Манолова отговори на медийни публикации, че освен че е кандидат за кмет на столицата, издигнат от Инициативен комитет, тя подготвя и нов политически проект. Манолова и комитетът днес официално заявиха кметската номинация. Начело на обединението ог граждани е Никола Вапцаров - юристът, който оглави и протестите срещу строежа \"Златен век\" в квартал \"Лозенец\". След 65-имата граждани в ИК са още певецът Криско, спортистът Армен Назарян, бившият народен представител и шеф на вътрешната комисия Минчо Спасов, Вяра Иванова, която поведе протеста на майките на деца с увреждания. В списъка с граждани е и медицинската сестра Мая Илиева, която бе уволнена от болницата, в която работи, след като поведе протести за по-добри условия на труд.     Мая Манолова подаде оставка като омбудсман (МОТИВИ) Вчера Манолова подаде оставка като омбудсман, а днес парламентът набързо я одобри - без изказвания и дебати. Тя обясни и защо е подала тази оставка и влиза в кметската битка така:  По думите ѝ София няма кмет от години, има изпълнителен директор.  Манолова скоро обеща да представи управленска програма. Но добави, че си представя София прозрачна, с участието на софиянци в управлението ѝ и с услуги на едно гише, което \"всеки столичанин носи в джоба си\". Обясни, че няма как да спре партийните централи да я подкрепят, но не дели гражданите на столицата на леви и десни, сини и червени и очаква подкрепа от всеки. Сред приоритетите й е още София да е зелена, а не презастроена, Витоша да е достъпна за всички, градът да не е разделен на център и периферия от крайни квартали.  По думите на Манолова кампанията ѝ ще бъде финансирана с дарения, а сметката за тях ще бъде обявена, след като Инициативният комитет бъде регистриран в Общинската избирателна комисия. Манолова няма да има собствена листа за Общинския съвет.", "date": "2019.09.04", "title": "Манолова: Каузата ми е София, не правя политически проект"}
