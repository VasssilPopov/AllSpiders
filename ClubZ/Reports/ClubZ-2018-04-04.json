{"url": "http://clubz.bg/66292-djordj_kluni_rejisira_miniserial_po_%E2%80%9Eparagraf_22%E2%80%9C_na_djouzef_helyr", "text": "Хю Лори ще влезе в ролята на майор Де Къвърли в телевизионна адаптация на историята на Джоузеф Хелър „Параграф 22“. Той ще си партнира с Джордж Клуни, който е и режисьор на сериала, съобщава „Дедлайн“. Лори вече има опит в работата си със стрийминг платформата „Хулу“ – и двата сезона на „Шанс“, където актьорът е в главната роля, бяха излъчени именно там. Действието се развива по време на Втората световна война в Италия. Сюжетът разказва за хитреца Йосарян (Кристофър Абът), пилот на американски бомбардировач, вбесен от факта, че хиляди войници от вражеската армия се опитват да го убият. Но истинският му проблем всъщност не е врагът, а по-скоро армията, към която самият той принадлежи – американците непрекъснато увеличават броя на въздушните нападения, които един летец трябва да осъществи преди да бъде освободен от служба. Ако Йосарян обаче направи опит да избяга от военните си задължения, ще е в нарушение на параграф 22 – смешно, но и зловещо бюрократично правило, според което тревогата за собственото оцеляване в лицето на реална опасност е израз на здравомислие. Парадоксът се поражда от това, че ако летецът реши, че има психически пролеми, и на тази база подаде молба за освобождаване от полети, опитът му да избегне опасността се приема за свиделство, че е психически здрав. По този начин той не може да напусне, бюрократичният кръг се затваря и не позволява изключения. Хю Лори ще се превъплъти в благородния майор Де Къвърли, който има собствена линия на действие и се ползва с уважението на войниците. Прекарва времето си в мятане на подкови, слушане на джаз, правене на мартинита и наемането на апартаменти за офицерите във всеки следващ окупиран град. Клуни пък ще играе полковник Каткарт и в същото време ще режисира продукцията заедно с Елън Курас („Блясъкът на чистия ум“) и Грант Хеслов („Арго“). Сценарият е дело на Дейвид Мишод и Люк Дейвис. Според IMDb, минисериалът ще бъде от 6 епизода, а премиерата му е насрачена за тази година.", "date": "2018.04.04", "title": "Джордж Клуни режисира минисериал по „Параграф 22“ на Джоузеф Хелър"}
{"url": "http://clubz.bg/66290-boqn_petrov_otnovo_poema_kym_vyrhovete_ediniqt_e_everest", "text": "Боян Петров тръгва на нова експедиция на 10 април, разкри самият той на пресконференция. Поредните върхове са част от проекта му \"Българин на 14х8000\". Това е броят на всичките 8-хилядници и алпинистът трябва да покори само още четири, за да стане първият българин, записал постижението. И 30-и в света. Първи в плановете на Петров е най-ниският сред осемхилядниците - Шиша Пангма (8027). Той е и единственият от кота 8000, който е изцяло в Тибет. За последен път е атакуван от българи през пролетта на 1999 г., когато го изкачват Дойчин Василев и Карина Сълова. В рамките на същата експедиции Боян Петров планира да изкачи и най-високия връх на планетата - Еверест (8848 м), откъм Тибет. След това преборилият два пъти рака и тежка катастрофа алпинист възнамерява да атува два 7-хилядника (Кан Тенгри в Киргизия и Победа в Тяншан) с цел да не губи аклиматизация. Това ще стане през лятото, а есента Боян се завръща в Тибет, за да катери Чо Ойо (8201 м). Така ще му остане само един 8-хилядник, Лхотце (8516 м), който е на мушката на Боян Петров за 2019 г. Днес Петров е минал функционални изследвания, които са показали, че състоянието му е отлично и сравнимо с това през миналата година, когато той имаше доста успехи. ", "date": "2018.04.04", "title": "Боян Петров отново поема към върховете, единият е Еверест"}
{"url": "http://clubz.bg/66288-pochina_bivshiqt_anglijski_nacional_rej_uilkins", "text": "Рей Уилкинс, бившият футболист на \"Манчестър Юнайтед\", \"Челси\", \"Куинс Парк Рейнджърс\" и националния отбор на Англия, почина на 61-годишна възраст от инфаркт. Няколко дни той беше в критично състояние в лондонската болница \"Сейнт Джордж\". Професионалната кариера на борбения халф, известен с прякора си Буч, продължи 24 години. Той игра за родината си на две световни първенства - \"Испания ''82\" и \"Мексико '86\", и записа общо 84 мача с екипа на \"трите лъва\". След като спря с футбола Уилкинс започна треньорска кариера, като дълги години бе в щаба на \"Челси\", а след това беше мениджър на КПР, \"Фулъм\" и националния отбор на Йордания. Своите съболезнования изказаха още Футболната асоциация на Англия, Асоциацията на професионалните футболисти, бивши съотборници в националния отбор като Питър Шилтън и Гари Линекер...", "date": "2018.04.04", "title": "Почина бившият английски национал Рей Уилкинс"}
{"url": "http://clubz.bg/66272-holandiq_shte_predloji_evropejski_zakon_magnitski", "text": "Холандските депутати приеха днес декларация, която изисква правителството да поеме инициативата за приемане на европейски Закон \"Магнитски\", съобщи EUobserver. Време е ЕС да приеме свой закон „Магнитски“ Първият такъв закон бе приет през декември 2012 г. в САЩ. Той носи името на  . Законът налага финансови и визови санкции върху отговорните за смъртта на юриста. Четири години по-късно американските конгресмени приемат закона да разшири обхвата си и да  . Генералните щати на Холадния (парламентът) предлагат европейският закон да се отнася за целия свят. Процедурата трябва да бъде задвижена в следващите пет месеца. Вносителят на предложението, депутатът Питер Омциг, коментира пред EUobserver, че   (всяка от които е приела свой Закон \"Магнитски\") в Съвета на Европейския съюз. Това е необходимо, за да се окаже достатъчен натиск върху Еврокомисията, която трябва да направи съответното законодателно предложение. В края на 2017 г. Европейският парламент призова Естония, която тогава беше председател на Съвета на ЕС да поеме инициативата, но  . Евродепутатите отправят такива призиви от години, но досега без резултат. И Рамзан Кадиров със санкции по закона \"Магнитски\" Историята на руския адвокат вдъхновява приемането на закони или поправки освен в САЩ и в Естония, Литва, Латвия, Канада и Великобритания. Европейският съюз обаче, въпреки многото призиви, все още не е приел подобен закон. През ноември 2017 г.  . Депутатите са водени от бившия премиер на Белгия и лидер на групата на либералите Ги Верхофстад и са от различни политически групи. Законодателните процедури на Европейския съюз не позволяват на евродепутатите сами да предложат проект – Европейската комисия държи монопола за подготвяне на нови закони. Европейският парламент може да приема само необвързващи резолюции, които призовават другите европейски институции към действие. През април 2014 г. Европарламентът приема такава  , свързани с убийството на Сергей Магнитски и последвалото му прикриване. Документът призовава Съвета на министрите да одобри черния списък и да забрани влизането на виновните в Евросъюза. Тогавашната върховна представителка на Европейския съюз по външна политика Катрин Аштън не предприема действия. Федерика Могерини, която сега заема същия пост, също не е изразила готовност да предложи приемането на европейски Закон \"Магнитски\". САЩ вече разглеждат жалбата на Цветан Василев по закона \"Магнитски\" През август стана ясно, че българският банкер Цветан Василев е ангажирал вашингтонската кантора JWI Inc, която трябва да му помогне да кандидатства за третиране по глобалния закон “Магнитски“.  Адвокат на банкера е американецът Джоузеф Огъстин, който работи за кантората, с която Василев е подписал шестмесечен договор за 50 000 долара. В защита на Василев действа и видният американски политик и дипломат Бил Ричардсън, който поиска   в статия, публикувана в специализираното издание The Hill, отразяващо работата на Конгреса. Срещу Василев има отправени обвинения за пране на пари и присвояване, свързано с фалита на КТБ, където той беше мажоритарен акционер. България издирва Василев с червена бюлетина на Интерпол за \"злоупотреба в особено големи размери, представляваща особено сериозен случай\". И Рамзан Кадиров със санкции по закона \"Магнитски\" САЩ вече разглеждат жалбата на Цветан Василев по закона \"Магнитски\"", "date": "2018.04.04", "title": "Холандия ще предложи eвропейски \"Закон Магнитски\""}
{"url": "http://clubz.bg/66287-dve_ostavki_zaradi_bqgstvoto_ot_sofijskiq_zatvor", "text": "Случаят с бягството на двамата рецивисти от Централния софийски затвор Владимир Пелов и Радослав Колев стигна до оставки. От Министерството на правосъдието съобщиха, че министър Цецка Цачева е поискала, получила и приела оставките на временно преназначения на длъжността главен директор на Главна дирекция \"Изпълнение на наказанията\"   и на началника на затвора в София  . Двама опасни убийци избягаха от Софийския затвор Според съобщението инициативата за кадровите смени не е била на Цачева, а е била по  Функциите на двамата отстранени началници ще бъдат поети временно от служители на Главна дирекция \"Охрана\" към Министерство на правосъдието. Имена не се съобщават засега. Идентичен случай: почти намерили Хосе Мартинез и Николай Шатката Работата на комисията по изясняване на обстоятелствата и фактите за бягството на лишените от свобода за тежки престъпления Владимир Пелов и Радослав Колев продължава, допълва ведомството. След представяне на доклада от комисията до 12 април, ще бъдат предприети дисциплинарни мерки спрямо действията на пряко отговорните служители, в резултат на които е извършен този изключително тежък инцидент, се посочва в съобщение до медиите. Имало е между 3 и 4 сигнала за подготвяно бягство на Пелов и Колев Както Клуб Z съобщи, а вътрешният министър Валентин Радев потвърди при изслушване в Народното събрание днес - МВР е имало оперативна информация за готвено бягство от затвора на Пелов. Дали и защо тези сигнали не са взети предвид, за да се осуети бягството не е ясно.  Идентичен случай: почти намерили Хосе Мартинез и Николай Шатката Имало е между 3 и 4 сигнала за подготвяно бягство на Пелов и Колев", "date": "2018.04.04", "title": "Две оставки заради бягството от Софийския затвор"}
{"url": "http://clubz.bg/66276-stanislav_todorov_shte_rykovodi_ludogorec_cska_sofiq", "text": "Станислав Тодоров от Шумен ще ръководи мача \"Лудогорец\" - ЦСКА-София от 28-ия кръг на Първа лига. Това реши съдийската комисия на БФС. Двубоят е в петък от 17:00 часа в Разград. Тодоров беше отределен за рефер №1 на 2017 г. Мачът е възлов в битката за титлата, \"орлите\" водят с три точки пред \"червените\". ЦСКА-София от вчера е на лагер в курорта \"Албена\", тимът отпътува със самолет до Варна. Треньорът Стамен Белчев няма проблеми с контузени футболисти. Очаква се в състава да се завърнат Фернандо Каранга и Кристиян Малинов, които не играха срещу \"Ботев\" в предишния кръг заради риск от наказание при получаване на жълти картони.", "date": "2018.04.04", "title": "Станислав Тодоров ще ръководи \"Лудогорец\" - ЦСКА-София"}
{"url": "http://clubz.bg/66285-agent_na_cru_li_e_putin", "text": "Категоричният отказ на президента Тръмп да каже каквото и да е негативно за Русия е толкова очевиден, че бившият директор на разузнаването Джеймс Клапър отбеляза, че Владимир Путин управлява Тръмп все едно е агент на руското разузнаване. Той може би е. Но ако бях руски гражданин, бих си задал този въпрос:  Защо ли? Защото през последните години Путин предприема толкова много действия, които допринасят за отслабването на икономиката на Русия и на човешкия потенциал, че човек започва да се чуди дали той всъщност не работи по поръчка на ЦРУ. Защо пожарът в Сибир вреди на Путин повече от аферата \"Скрипал\"? Още през 2007 г. Путин изглежда е решил, че е твърде трудно да преустрои Русия като се грижи за разкриването на таланта на гражданите й и утвърждава върховенството на закона. Това би изисквало споделяне на властта, провеждане на демократични избори и изграждане на пазарна икономика. Вместо това Путин реши издигне авторитета на Русия по всички възможни грешни начини: като избира нефтените и газовите находища пред хората; като разви армията, вместо върховенството на закона; като обогатява себе си и кръга си от олигарси, като се облича в наметалото на руското православие и руския национализъм, които се харесват на електората му. Напоследък се чуха мнения, че Путин доказва, че е създал успешен авторитарен режим. Аз обаче имам един въпрос: . Той търси бърза енергия от захарта - точно както Путин предприема прибързани ходове, за да увеличи популярността си сред електората, заплащайки за това с истинския деликатес, оставяйки Русия по-слаба в дългосрочен план. Когато анексира Крим през 2014 г. и нахлу в Източна Украйна например, той целеше да увеличи популярността си. В замяна получи икономически санкции, наложени от Запада, които забавят растежа на руската икономика. През 2015 г. Путин изпрати военни сили в Сирия, които да предотвратят свалянето от власт на съюзника на Русия още от времето на Студената война - президента Башар ал Асад. Краткосрочната цел - да докаже, че Русия все още е световна сила. В замяна Русия се оказа затънала в Близкия изток и не може да се оттегли, защото режимът на Асад ще падне, а Путин ще изглежда глупаво. Последната такава сделка на Путин очевидно е заповедта за използване на невропаралитичния газ, произвеждан само в Русия, за отравянето на бившия руски шпионин Сергей Скрипал и дъщеря му Юлия в Солсбъри. Отговорът на Запада беше, както го описа Тереза Мей,   - над 100 от над 20 държави. Независимо дали беше предвидена от Кремъл или случайна, реакцията на Запада помогна на Путин да увеличи подкрепата си при последното си шумно преизбиране - още една бучка захар. Но на следващата сутрин Русия се оказа по-изолирана отвсякога. Близките до Путин олигарси, които правят мръсните си пари в Русия и ги перат в Лондон, сега са подложени на по-сериозни проверки отвсякога от страна на британските власти. \"Ню Йорк таймс\": Путин е най-влиятелният човек в света Не се радвам на руските неприятности. Бях против експанзията на НАТО. Исках Русия да бъде интегрирана в семейството на европейските демокрации. Слаба, изолирана и унизена Русия е опасна. За да се справи с проблемите, Русия има нужда от рестартиране, което може да дойде само отвътре. Путин обаче няма да натисне бутона. Тъжно е да видиш страна, която ни е дала Чайковски, Достоевски, Толстой, Сахаров, Пушкин и дори съоснователя на Google Сергей Брин да става най-известна с газа \"Новичок\" и руските войници, които нахлуха в Източна Украйна. А това завещава Путин на Русия. \"Ню Йорк таймс\": Путин е най-влиятелният човек в света", "date": "2018.04.04", "title": "Агент на ЦРУ ли е Путин?"}
{"url": "http://clubz.bg/66277-dyrjavata_tyrsi_kupuvach_za_imot_v_haga_struva_pone_%E2%82%AC117_mln", "text": "Правителството реши да бъде продаден имот в Холандия, собственост на българската държава. Сградата на ул. \"Александър Хохелвех\" №22 в Хага е с площ от 432 кв. м и двор от половин декар и от години не се ползва за нуждите на задграничното ни представителство. Според управлявщите пазарната стойност на имота е 1 050 000 евро. След разглеждане на получените оферти правителството е решило недвижимото имущество да бъде продадено на цена не по-ниска от 1 165 165 евро. Според сайтове за недвижими имоти в Холандия, цените в Хага са следните - средната цена за апартаменти с 3 спални в центъра е 3,257.14, като варира между 2,362 и 3,900 евро, а за такива извън центъра 2,525 евро средна цена. Ако вземем средната цена за имоти извън центъра само стойността на сградата се получава 1 090 800 евро. В тази сума не влиза дворът от половин декар (500 кв.м).  Наред с това правителството се разпореди на община Тунджа да бъдат прехвърлени безвъзмездно 24 апартамента в два жилищни блока в с. Маломир. Те ще бъдат използвани за осигуряване на места за временно настаняване на останали без жилище хора и решаване на социални проблеми в района. За частна държавна собственост е обявена сграда, разположена в близост до жп гара Хисар и предоставена в управление на Национална компания \"Железопътна инфраструктура\". Тя ще бъде разрушена поради лошото й конструктивно състояние.  Освен това са приети решения за отчуждаване на имоти, необходими за изграждането на пътна инфраструктура в страната. За модернизацията на участък от пътя Мездра – Ботевград се отчуждават части от имоти – частна собственост, в землището на с. Лютидол, община Мездра, а за изграждането на Северната скоростна тангента - част от имот в Промишлена зона \"Илиянци\" София. Решенията може да бъдат обжалвани по реда на АПК пред Върховния административен съд в 14-дневен срок от съобщаването им на заинтересованите лица. С друго решение участък от републикански път Е-79 на територията на град Видин, става общински. Трасето с дължина 3 км е с променени функции след пускането в експлоатация на новия граничен комбиниран пътен и железопътен мост над река Дунав. Участъкът вече не е част от трансевропейската пътна мрежа, а осигурява транспортна връзка с предимно общинско значение. Решението за смяна на собствеността е взето по предложение от кмета на община Видин и след съгласуване с Агенция \"Пътна инфраструктура\".", "date": "2018.04.04", "title": "Държавата търси купувач за имот в Хага. Струва поне €1.17 млн."}
{"url": "http://clubz.bg/66280-jrebij_otvq_ot_kevr_polovinata_j_chlenove_dvamata_na_gerb_ostavat", "text": "Комисията по енергийно и водно регулиране (КЕВР) ще обнови 50% от състава си, след като след жребий, проведен днес, от КЕВР си отиват Александър Йорданов (Патриотичен фронт), Георги Златев (Български демократичен център), Валентин Петков (Реформаторски блок) и Ремзи Осман (ДПС). Членове на регулатора остават Владко Владимиров (Патриотичен фронт), Димитър Кочков (БСП), Евгения Харитонова (ГЕРБ) и Светла Тодорова (ГЕРБ), както и председателят Иван Иванов. Обновяването на състава чрез жребий стана след приемането на промени в закона и така мандатът на половината от регулатора беше предсрочно прекратен. Жребият проведе шефът на парламентарната енергийна комисия Делян Добрев, който обясни процедурата така: През май КЕВР ще е с 50 на сто обновен състав На въпрос дали предстои ГЕРБ да предложи свои кандидатури за овакантените постове, Делян Добрев отговори:  . По думите му през последните три години КЕВР е действала като независим регулатор, \"който вземаше решения без да се влияе от конюнктурата, политиците и т.н.\" Така съставът на КЕВР ще се обнови с двама членове със стаж в областта на енергетиката, един в областта на водоснабдяването и канализацията и един измежду членовете с юридически стаж и стаж в областта на икономиката. Бяха проведени три отделни тегления, като всяко теглене се проведе с по две кутии - една с имената на членовете на КЕВР, които участват в тегленето, а във втората - листчета с текст \"мандатът се прекратява\" и \"мандатът не се прекратява\". Гости на заседанието и журналисти теглиха листче от едната и от другата кутия и така определиха имената на членовете, чийто мандат се прекратява. Според приетите правила предложения за нови членове на КЕВР могат да се правят от народни представители или от парламентарни групи до 17 април 2018 г. След това ще бъде извършена предварителна проверка от комисията по досиетата и изслушване на кандидатите в парламентарната комисия по енергетика. Гласуването за членове на КЕВР ще се извърши явно, като за избран ще се смята кандидатът, получил повече от половината от гласовете на присъстващите народни представители в пленарна зала.", "date": "2018.04.04", "title": "Жребий отвя от КЕВР половината й членове, двамата на ГЕРБ остават"}
{"url": "http://clubz.bg/66281-borisov_podhvana_futbola_reshi_v_kolko_chasa_shte_sa_machovete_cska_sofiq_levski", "text": "Следващите два мача между ЦСКА-София и \"Левски\" са с променен начален час по желание на премиера Бойко Борисов, съобщи министърът на младежта и спорта Красен Кралев на специална пресконференция по темата. На 11 април двата тима излизат в първи полуфинал за Купата на България. А на 18-и април се срещат за първенството. Сблъсъците са на стадион \"Васил Левски\" и ще започнат от 18 часа, вместо от 19 ч и 20 ч. Третият двубой на 25 април (реваншът за Купата) остава от 18:30 ч. Идеята е срещите да завършат в светлата част на деня, за да се ограничи рискът от сблъсъци между запалянковци. Любопитно е, че вчера имаше среща в СДВР между представители на двата клуба и агитките, но след нея не се стигна до промяна. Останаха началните часове, заложени по начало от БФС. Това наложило намесата на премиера.", "date": "2018.04.04", "title": "Борисов подхвана футбола - реши в колко часа ще са мачовете  ЦСКА-София - \"Левски\""}
{"url": "http://clubz.bg/66282-futbolen_profsyyuz_iska_uefa_da_spre_cska_sofiq_za_evropa", "text": "Съюзът на професионалните футболисти (FIFPro) иска УЕФА да не допусне ЦСКА-София до евротурнирите от лятото, съобщава организацията на официалния си сайт.     Световтният футболен профсъюз твърди, че клубът дължи 1 милион евро на седмина футболисти, които са изредени заедно с датите на спечелените от тях дела във ФИФА или в Арбитражния спортен съд (КАС). Дължимото трябвало да се изплати още през 2015 г. Затова FIFPro иска ЦСКА-София да не играе в Европа, докато парите не се преведат. Както се вижда в информацията на FIFpro се казва, че ЦСКА-София е 31-кратен шампион на България и не е спазил решенията от 2015 г.  Въпросните футболисти са:  Те заведоха дела за дължимите си пари, които спечелиха. Дори се стигна дотам, че през есента на 2015 г., когато ЦСКА играеше във \"В\" група, ФИФА нареди на БФС на клуба да бъдат отнети точки. Дотам обаче не се стигна, тъй като футболната ни централа пледира, че ЦСКА е в процедура по несъстоятелност. На следващата година ЦСКА спечели купата на България, а през лятото възникна ЦСКА-София, който започна в новата Първа лига с лиценза на \"Литекс\". Миналата година УЕФА спря \"червените\" от участие в Лига Европа заради 3-годишното правило за нов клуб. През февруари УЕФА изненадващо обяви, че е преразгледала решението - ЦСКА-София може да играе в турнирите още тази година, стига да се класира по спортен път. На пресконференция адвокат Първан Първанов, който водеше делата срещу УЕФА в КАС, допусна, че причина за това може да е спечеленият търг за пасивите и активите на ЦСКА. Както е известно запалянковската организация \"Ред Енимълс\" спечели наддаването с 8 милиона лева. Друг фактор е, че Ловеч отново има отбор \"Литекс\" (бившият \"Ботев\" Луковит като регистрация). Очевидно FIFpro счита ЦСКА-София за ЦСКА (каквито претенции имат и ръководството на клуба, феновете и т.н.), поради което предявява претенции за играчи, които са имали действащи договори с ПФК ЦСКА АД и по тях се дължат суми. Това е практика на профсъюза, който често сезира ФИФА и УЕФА за подобни казуси по отношение на дългове или нарушени права.", "date": "2018.04.04", "title": "Футболен профсъюз иска УЕФА да спре ЦСКА-София за Европа"}
{"url": "http://clubz.bg/66278-nacionalizmyt_cyfti_v_iztochna_evropa", "text": "След Втората световна война подобни възгледи са табу в Европа и са изразявани от крайнодесни маргинални организации. Днес в някои части на Централна и Източна Европа те са изразявани открито от лидери от основните политически течения, нещо, което е част възхода на популизма на фона на глобализацията и масовата миграция. На много места завоят надясно включваше реабилитиране на нацистки колаборационисти, често бойци или групировки, почитани като борци срещу комунизма и бранители на националната свобода. В Унгария и Полша освен това правителствата подкопават устоите на независимостта на съдебната система и медиите, което накара правозащитни организации да отправят предупреждение, че в някои части от региона, който през 1989 г. отхвърли подкрепяните от Москва диктатури, демокрацията е под заплаха. Според някои анализатори Русия прикрито подпомага дейността на екстремистки организации, за да дестабилизира западните либерални демокрации. Макар че е трудно това твърдение да бъде доказано с конкретни факти, е видно, че възходът на радикалните организации тласна умерените консервативни партии в Европа надясно, за да запазят подкрепата на избирателите. \n\tТакъв е случаят в Унгария, където премиерът Виктор Орбан и неговата партия Фидес - фаворитът за спечелване на парламентарните избори на 8 април - привлякоха избиратели с все по-гръмка антимигрантска кампания. Представяйки се за спасител на бяла християнска Европа, завладявана от мюсюлмани и африканци, Орбан настоя, че унгарците не искат  Унгарският премиер, който се отнася приятелски към руския президент Владимир Путин, беше и първият европейски лидер, подкрепил Доналд Тръмп в предизборната надпревара в САЩ през 2016 г. През 2015 г. Орбан издигна ограда с бодлива тел по границите на Унгария, за да спре мигрантите и оттогава отправя апокалиптични предупреждения, че ако миграцията продължи, Западът ще се изправи пред расово и цивилизационно \"самоубийство\". Орбан е обсебен и от демонизирането на финансиста и филантроп Джордж Сорос - роден в Унгария оцелял от Холокоста - когото невярно представя като радетел за безконтролна имиграция към Европа. През 2017 г., в рамките на това, което критици нарекоха разпространявана под егидата на държавата конспиративна теория с антисемитски нотки, унгарското правителство е похарчило 48,5 милиона долара за реклами срещу Сорос, твърди разследващият новинарски сайт \"Алтлатсо\" (altlatszo.hu). Орбан: Брюксел и мафиотите на Сорос няма да успеят да ислямизират Европа В неотдавнашна реч Орбан заклейми Сорос с език, който повтаряше антисемитски клишета от 20 век. Той заяви, че враговете на Унгария \"не вярват в труда, а във финансовите спекулации; те нямат родина, но в същото време мислят, че целият свят е техен\". В Полша ксенофобският език също е във възход. През ноември, когато националистите се събраха на огромно шествие по случай Деня на независимостта и някои от тях носеха транспаранти с призиви за \"Бяла Европа\" и \"Чиста кръв\", полският министър на вътрешните работи нарече това \"прекрасна гледка\". Полските власти са затънали и в тежък спор с Израел и еврейските организации заради закон, криминализиращ обвиняване на Полша за престъпленията на Германия по време на Холокоста. Когато напрежението се повиши, полският премиер Матеуш Моравецки заяви, че сред виновните за Холокоста има и \"еврейски извършители\". Той също така посети в Мюнхен общ гроб на бойци от полска нелегална съпротивителна групировка, която е сътрудничила с нацистите. В същия стил Аркадиуш Карбовяк, представител на полските власти, натоварен да организира създаването на нов исторически музей във Варшава, окачестви следвоенните трибунали в Нюрнберг като  . Той заяви, че нюрнбергските процеси са станали  \" в организирането им и ги нарече  . В целия регион роми, мюсюлмани, евреи и други малцинства изразиха безпокойство за бъдещето. Но националистите настояват, че не насаждат омраза. Те твърдят, че защитават националния суверенитет и своя християнски начин на живот от глобализацията и масовия приток на мигранти, които не могат да бъдат асимилирани. На Балканите, които през 90-те години бяха окървавени от етнически военни конфликти, също има възход на национализма, особено в Сърбия и Хърватия. Политически анализатори там смятат, че руската пропаганда подклажда старите етнически напрежения. Откакто през 2013 г. се присъедини към ЕС, Хърватия трайно се движи надясно. Някои представители на властите отрекоха Холокоста и възхвалиха ролята на ултранационалистическия и пронацистки режим на хърватските усташи, при който във военновременни затворнически лагери са убити десетки хиляди евреи, сърби, роми и хървати антифашисти. При неотдавнашно посещение в Аржентина хърватският президент Колинда Грабар-Китарович благодари на Буенос Айрес за приютяването след войната на хървати, които са били представители на усташкия режим. \n\tНай-известният \"ловец\" на нацисти в света, Ефраим Зуроф от центъра \"Визентал\", нарече изказването й  . Впоследствие Грабар-Китарович заяви, че с думите си не е целяла да възхвалява тоталитарен режим. В същото време в България, която е ротационен председател на ЕС, правителството включва крайнодясна коалиция, \"Обединени патриоти\", чиито представители са отправяли нацистки поздрави и са обиждали малцинства. След \"човекоподобни\" Валери Симеонов нарече ромите \"популация\" Вицепремиерът Валери Симеонов нарече ромското малцинство в страната  , чиито жени са  Изследователят Джунс заяви, че макар и в България да има увеличение на престъпленията от омраза, проблемът не предизвиква особено безпокойство на запад, защото страната контролира публичния си дълг и за разлика от Полша и Унгария не отправя предизвикателство към фундаменталния западен консенсус. Макар че в Западна Европа популистките и крайнодесните организации също са във възход, при едни и същи предизвикателства страни като Полша и Унгария се оказват по-уязвими, каза Петер Креко, директор на Института за политически капитал в Будапеща. /БТА/ След \"човекоподобни\" Валери Симеонов нарече ромите \"популация\"", "date": "2018.04.04", "title": "Национализмът цъфти в Източна Европа"}
{"url": "http://clubz.bg/66257-sqnkata_na_borisov_sqnkata_na_arbitraja_s_chez", "text": "След като във вторник държавата обяви, че се отказва от първоначалното си намерение да участва в сделката по придобиването на активите на ЧЕЗ в България, от левицата отново привидяха сянката на премиера Бойко Борисов зад Гинка Върбакова.  И отново поиска разваляне на сделката с пазаржишката \"Инерком\" на Върбакова и рестарт на процедурата, за да участва в държавата \"на пазарен принцип\" в нея. Както Клуб Z писа, финансовият министър Владислав Горанов обяви на последното заседание на парламентарната комисия, която обследва обстоятелствата около сделката, че за държавата е \"нецелесъобразно\" да участва в нея.  , каза министърът. Нинова към Борисов за ЧЕЗ: Каква е тази метаморфоза? Оттеглянето на държавата идва след заявеното й преди малко повече от месец намерение да участва в сделката, като Върбакова бе натоварена със задачата да замине за Прага и да преговаря с чешката страна в полза на българската държава. От ЧЕЗ обаче заявиха, че не са заинтересовани от офертата на България поне докато не приключи арбитражното дело, което компанията води срещу държавата. По неофициална информация искът на чехите е за около 600 милиона евро, което е почти два пъти повече от обявената стойност на сделката за придобиването на активите на българския бизнес на компанията (около 320 милиона евро). Затова и ЧЕЗ няма да се отказва от делото. От думите на Горанов стана ясно, че именно изходът от арбитража стои в дъното на отказа на правителството от участие на сделката на този етап. \"Трябва да сме внимателни с юридическата намеса и опит за влияние по сделката. Това може да се счете като опит за експроприация на активи и забрана за разпореждане със собственост\", посочи Горанов. Това обаче не означава, че след приключването на арбитража държавата не може да поиска участие. Държавата отказа да участва в сделката за ЧЕЗ Според депутати и от ГЕРБ, и от БСП грубата намеса на държавата може сериозно да наруши интересите на държавата по арбитражното дело. Изходът му може да бъде застрашен и само от факта, че ад хок бяха внесени законодателни промени, с които се увеличават правомощията на Комисията за енергийно и водно регулиране (КЕВР) при одобряване на сделки като тази между ЧЕЗ и \"Инерком\".  И разказват как в предишен период от чешката страна са били склонни на извънсъдебно споразумение, но България е отказала заради по-силните си позиции в спора. Според депутати обаче сегашната намеса на държавата може сериозно да наклони везните в полза на ЧЕЗ. Отделно според чешки медии в договора на \"Инерком\" има клауза за съдействие в хода на делото. Т.е. създава се парадокс, в който държавата ще трябва да \"свидетелства\" срещу себе си. Томислав Дончев за ЧЕЗ: Не е безспорно, но трябваше извънредна стъпка Самият Борисов отказа да участва в заседанието на комисията за ЧЕЗ сделката във вторник с мотива, че се води арбитражно дело и изявления от страна на министър-председателя можели да повлияят на хода му. В същото време въпреки единомислието си по въпроса за това, че държавата трябва \"да ходи на пръсти\" около сделката заради изхода на арбитража, от левицата продължават да смятат, че подобна продажба - на никому известната \"Инерком\", не би могла да се осъществи без протекции на най-високо равнище в правителството. Засега от ДПС са единствените, които приветстват решението на държавата да отстъпи от намерението си за участие в сделката. Държавата отказа да участва в сделката за ЧЕЗ Томислав Дончев за ЧЕЗ: Не е безспорно, но трябваше извънредна стъпка", "date": "2018.04.04", "title": "Сянката на Борисов, сянката на арбитража с ЧЕЗ"}
{"url": "http://clubz.bg/66268-bylgariq_most_pri_konflikt_pyrvo_vzrivqvat_mostovete", "text": "В момента в Анкара се провежда тържествена среща на султаните на двете империи с най-пряко, трайно и пагубно въздействие върху историческата ни съдба през последните няколко века.  \n\tПоредно действие от постановката на сближаване между Путин и Ердоган (която все повече напомня на 30-те и 40-те години на XIX век, но това е донякъде отделна тема). На този фон, българското правителство, ротационен председател на Съвета на ЕС, прави непрекъснати демонстрации на близост с двамата султани. Демонстрации, които ни отдалечават от единствения източник на сигурност, сила и самочувствие пред лицето на подобен азиатски съюз - единството на Запада, проектирано като Шенген, обща политика по сигурност на ЕС и скрепяване на съюзническите връзки през Атлантика. Това е единствената линия на политическа идентичност, която следва да ни интересува - защита на националната сигурност чрез принадлежност към модерния западен свят и отхвърляне на агресивните попълзновения от изток. Всичко друго - леберали, консерви, досиета на видни интелектуалци, джендъри и други глупости, са куки за шарани. Ченгетата, които ни поднасят тези манджи, са същите, които говорят за България като \"мост\" между Европа и Азия. Тц, единствената смислена национална позиция е да откажем да бъдем мост. Защото при конфликт, първо взривяват мостовете... Когато руският император поздравява \"Мар'аба Аскер\" звучи смешно.  Когато обаче гледаш тържественото посрещане на императора от султана със съзнанието, че нашите управляващи току-що (пак) са прецакали доверието на западните съюзници, хич не е забавно. Едно нервно е.        ", "date": "2018.04.04", "title": "България - мост? При конфликт първо взривяват мостовете"}
{"url": "http://clubz.bg/66269-kabinetyt_odobri_eko_antracit_da_izharchi_desetki_milioni_za_ekoshteti", "text": "Държавното дружество \"Еко Антрацит\" ще изхарчи 120-те милиона от бюджетния излишък, които получи през декември м.г., за преодоляване на екощети от рудодобива и въгледобива. Правителството е приело днес постановлението за промени в нормативни актове, с които това става възможно. Сумата е спестена в правителственото прессъобщение по темата. Капиталът на \"Еко Антрацит\" беше 50 000 лева допреди няколко месеца, но с наливането на 120-те милиона фирмата, чийто персонал не надхвърля десетина души, ще \"участва в преодоляването на екологичните последствия от рудодобива и въгледодобива и със собствени средства\".  Властта дава 120 милиона лева заради обещания от миналия век Част от предвидените дейности ще са насочени и към обекти в критично състояние, обусловено от свлачищни процеси, липса на преливни съоръжения, разрушена инфраструктура. Всички проекти са с висока обществена значимост и засягат трайно обширни територии, както и населението в районите. Реализирането им гарантира както екологичните норми, така и изготвянето на оценка на рискове, свързани с управлението на съоръженията, уверяват от пресслужбата на Министерския съвет. В България има около 50 хвостохранилища и според ПМС от 1992 г., препотвърдено от 2008 г. - около 10 минни предприятия трябва да бъдат ликвидирани и хвостохранилищата да бъдат рекултивирани. Именно на база постановлението на МС от 1992 г., което сега се изменя, се отпускат милионите днес. Има поне десетина безстопанствени хвостохранилища, за които има само теоретичен план как да се действа и са опасни, защото не са под постоянен контрол, предупредиха преди години от организацията \"България без цианиди\". Едните хвостохранилища са именно в региона Златица - Пирдоп, по течението на река Тополница, както и старата мина край Елшица към Панагюрище, където ще започне сега работата, а няколко са в Родопите. Хвостохранилище \"Медет\" е конструирано като чаша, много дълбоко надолу, и долният му край е една тръба, през която минава река Тополница. Но освен хвостохранилищата другият проблем в България са рудниците, особено урановите, чиято ликвидация започна още при кабинета на Филип Димитров през 1992 г. Проблемът е с изтичането на подземните води от мините. \"Хвостохранилището „Медет” е конструирано като чаша, много дълбоко надолу, и долният му край е една тръба, през която минава река Тополница”, коментира Попов. Той обясни, че в Наредба 7 на Министерството на здравеопазването от 1992 година се посочва, че отстоянието на хвостохранилищата трябва да е поне 3 км, но това не се спазва, като понякога разстоянието се намалява на по-малко от 1 км.", "date": "2018.04.04", "title": "Кабинетът одобри \"Еко Антрацит\" да изхарчи десетки милиони за екощети"}
{"url": "http://clubz.bg/66266-anton_todorov_otkri_nov_gejt_na_bsp_tozi_pyt_v_mezdra", "text": "Нов регионален \"гейт\" - както българските политици наричат вече всеки скандал - открили депутатите на ГЕРБ в община Мездра. Това съобщи в парламента бившият народен представител от управляващата партия Антон Тодоров. \"Агентът на българската нация\" ГЕРБ с нов \"гейт\" срещу кмет на БСП ГЕРБ се разграничи от заплахите на своя депутат Антон Тодоров Неговият колега Александър Иванов представи три случая, които според ГЕРБ говорели за корупция на кмета на Мездра Генади Събков. Разкритията на ще бъдат пратени в сигнал до главния прокурор Сотир Цацаров. Първият случай е отпреди Събков да бъде избран за кмет на Мездра, но тогава е бил зам.-кмет. Това на практика е било безлихвен заем към изпълнителя, уточни депутатът. И допълни: \"Има разрешение за строителство на този обект, а нищо не се случва. В края на 2016 г. кметът издава удостоверение за отлично изпълнение на правилно изразходване на финансовия ресурс от страна на изпълнителя\".   \"Ние сезираме и изпращаме сигнал и до Комисията до КОНПИ. Сигналът се отнася до кмета от БСП на община Мездра. Неговият син е бил студент в Шотландия и получавал субсидии за десетки хиляди - през 2016 година близо 15 000 лева - за наети земи. Тези субсидии са му изплащани, когато синът му е бил студент в Шотландия\", допълни Тодоров. \"След изнесените факти за община Мездра за мен като представител на избирателите от 6-ти МИР, за нас буди притеснение оставането на кмета на поста му. Имаме основателни притеснения, че той работи във вреда на жителите на общината. Ние считаме, че е редно той да подаде оставка, а институциите да направят проверка. За нас е морално той да се оттегли от поста\", заяви представител на избирателите от 6-ти МИР. Антон Тодоров извади нов \"гейт\" на БСП Другият случай е свързан с 2,6 млн. лева от възстановено на общината ДДС по изпълнен през 2014 година проект за реконструкция на ВиК мрежа. \", каза депутатът. Отделен сигнал ще бъден пратен и във връзка със сина на Събков - Николай. Този сигнал третира има и конфрикт на интереси и деклариран ли е такъв, защото в периода 2011-2015 синът е взел под наем от общината ниви и пасища, а за обработването им е получавал европейски субсидии. По същото време Николай бил студент в Шотландия. От ГЕРБ очаквано искат оставката на кмета. И отбеляза някои от успехите - изгонването на зам.-кмета на БСП-Сопот Николай Новаков от партията и напускането на кмета Деян Дойнов, друг от \"гейтовете\" на ГЕРБ.  ГЕРБ се разграничи от заплахите на своя депутат Антон Тодоров Антон Тодоров извади нов \"гейт\" на БСП", "date": "2018.04.04", "title": "Антон Тодоров откри нов \"гейт\" на БСП - този път в Мездра"}
{"url": "http://clubz.bg/66271-200_televizii_bylvat_pod_indigo_propaganda_v_zashtita_na_trymp", "text": "Яростните атаки на Доналд Тръмп срещу журналистите не са новост. Обаче в момент, когато от търговията до имиграцията той изглежда решен да се върне към темите, които му спечелиха подкрепа в кампанията, те придобиват по-системен вид, коментира Жером Картилие от Франс прес. След като в събота се подигра на \"фалшивия Вашингтон пост\", обитателят на Белия дом се нахвърли на \"създателите на фалшиви новини\" - телевизионните канали CNN, ABC, NBC и CBS. Новата тирада от президентски туитове избликна на фона на полемиката за нарежданията, дадени на журналистите от \"Синклер броудкастинг груп\", която притежава или управлява близо 200 местни телевизии в Съединените щати. Видео, заляло интернет през уикенда, съдържа компилация от идентични фрази, повтаряни от десетки телевизионни водещи. Те са предупреждения в стил, сходен с често използвания от Доналд Тръмп, за фалшивите информации, които разпространяват от определени медии. Журналистите повтарят формулировките и осъждат  Дебатът придоби особена важност, когато \"Синклер груп\" обяви, че купува компанията \"Трибюн Мидия\", за да разшири още повече влиянието си в местната телевизия. Конгресменът демократ Дейвид Прайс от Северна Каролина подчерта необходимостта да се попречи на подобно \"мегасливане\", което би позволило на \"Синклер груп\" да обхване  Журналистът Дан Радър, който беше почти четвърт век водещ на вечерните новини на Си Би Ес, преди да бъде отстранен заради репортаж с невярна информация, също взе отношение. Ужасен от телевизионните водещи, които в един глас \"гледат камерата и предават съобщението на ръководството си\", той каза: Американският президент директно защити \"Синклер груп\". И добави иронично: Скот Ливингстън, един от ръководителите на \"Синклер груп\", смята за парадоксално да те нападат за послания \"в подкрепа на обективната и почтена журналистика и по-конкретно за насърчаването на публиката да иска обяснение от редакциите.\" Американският президент вчера се нахвърли още веднъж на Си Ен Ен и осъди \"анти-Тръмп\" позицията на телевизията. Журналистът от CNN Джим Акоста беше критикуван от някои близки на Тръмп, че се е опитал да зададе въпрос на президента за имиграцията, докато той присъстваше заедно със съпругата си Мелания на традиционното великденско търкаляне на яйца в Белия дом. Брад Парскейл, който беше натоварен с дигиталната стратегия в кампанията през 2016 г. и определен за ръководител на Комитета за преизбиране на Тръмп, осъди недопустимата \"липса на уважение\" и каза, че акредитацията на Акоста за Белия дом трябва да бъде анулирана.  Отвъд дебата за условията, в които журналистите задават въпроси на президента, тази нова полемика илюстрира един климат, който става все по-напрегнат с всеки ден и е без прецедент в съвременната американска политическа история, познаваща върхове на напрежението между изпълнителната власт и медиите. Последната пресконференция на Доналд Тръмп, изправен лице в лице пред журналисти, беше на 16 февруари 2017 г. БТА", "date": "2018.04.04", "title": "200 телевизии бълват под индиго пропаганда в защита на Тръмп"}
{"url": "http://clubz.bg/66273-kabinetyt_otchete_saniraneto_v_sgradi_ne_v_pari", "text": "Правителството отчете, че за 2017 г. са били санирани 49 699 жилища в 769 многофамилни сгради, но спести данните колко пари са били похарчени от одобрените за миналата година 2 милиарда лева за общо 2022 сгради. Националната програма за енергийна ефективност на многофамилните жилищни сгради, управлявана от МРРБ, стартира по време на втория кабинет на Бойко Борисов и днес Министерският съвет (МС) одобри доклад за напредъка по изпълнението й. Последните реновирани по нея сгради се очаква да бъдат завършени през 2019 г., когато ще са местните избори. А   на сайта на МРРБ. \"Безплатно\" саниране. Я пак?! Към средата на миналата година, според междинен отчет на МРРБ, санираните сгради бяха 515, а реновирането излизаше доста солено - средно по 1,06 милион лева, както изчисли вестник \"Сега\". А в първата година от програмата - 2015 г., бяха сключени 1731 договора за обновяване на 1007 сгради за около 12 милиона лева. Предвижда се през 2018 г. да бъдат обновени още 51 010 жилища в общо 712 сгради, от което се очаква да се възползват 109 000 души. Първа оставка в \"Столицата на санирането\" заради конфликт на интереси Към 31 декември 2017 г. са стартирали дейности по 98.5% от всички 2022 сгради със сключени договори за целево финансиране по програмата за саниране, отчитат от МС. Най-много от тях се намират в област Благоевград - 93, следвана от област Бургас - 91, Хасково - 81, и Пловдив и Стара Загора с по 47 сгради. Следват областите Кюстендил (46), Смолян и Пазарджик с по 29 сгради, Враца с 28 сгради, Габрово (23), Кърджали (22), Ямбол (20), Варна и Велико Търново с по 28 сгради, Търговище (15), Шумен (14), Силистра (13), Сливен (10), Ловеч (9), Плевен (8), София и Разград с по пет сгради, Видин и Русе с по три сгради и Добрич с две сгради. В доклада се посочва, че в края на предходната година в процес на изпълнение на строително-монтажни работи са били 528 сгради, вследствие на което ще бъдат обновени 38 643 жилища.  Реформатор vs. санирането - било \"държавна пирамида\" Предстои да бъдат приети изменения и допълнения на ПМС 18 от 2015 г., с които се предвиждат мерки за осигуряване на по-висок контрол от компетентните органи за качествено изпълнение на програмата, заявяват от правителството, добавяйки, че интересът към Националната програма продължава да бъде голям. Отбелязва се още ефектът върху заетостта - към края на 2017 г. във фирмите изпълнители на технически обследвания, обследвания за енергийна ефективност и строително-монтажни работи са заети над 70 000 лица. Клуб Z очаква отговор на запитването си към МРРБ колко са средствата, изхарчени за 2017 г.  Първа оставка в \"Столицата на санирането\" заради конфликт на интереси Реформатор vs. санирането - било \"държавна пирамида\"", "date": "2018.04.04", "title": "Кабинетът отчете санирането в сгради, не в пари"}
{"url": "http://clubz.bg/66270-sydii_komentari_na_shefa_na_konpi_zastrashavat_nezavisimostta_na_syda", "text": "Координирани анонимни медийни атаки в синхрон с новоизбрания председател на КПКОНПИ Пламен Георгиев са причина от Съюза на съдиите в България (ССБ) да напишат писмо до Народното събрание, Съдийската колегия на ВСС и Европейската комисия. Става въпрос за решение на СГС да спре делото за конфискация на КОНПИ срещу собственика на фалиралата КТБ Цветан Василев. Съдия Катерина Енчева спря делото,  , защото позволява отнемане от хора, които не са осъдени След него тя и Градският съд станаха прицел на обичайната вече \"кафява\" канонада от познатите медии и в синхрон с \"висш представител на държавната власт\", както отбелязват съдиите. А Георгиев, който е и страна по делото, даде израз на нервите си пред радикално променения сайт \"Правен свят\", ретранслиран после от нему подобните. В цялост интервюто внушава, че българският съд е  тежест на Българската държава, пишат от ССБ България нееднократно е била осъждана от Съда за правата на човека за нарушени изисквания за обезпечаване на справедлив съдебен процес вследствие изявления на представители на държавната власт, допълват още от ССБ и обясняват, че затова пращат писмото и до председателя на НС - предвид правомощията на Парламента да контролира върху комисията. Напоследък към съда се отправят откровени \"заплахи за разправа и въвеждане на \"Полския модел\", предупреждават още от ССБ. До: Председателя на Народното събрание, Членовете на Съдийската колегия на ВСС Европейската комисия Уважаеми госпожи и господа, Обръщаме се към Вас, доколкото считаме, че разполагате с компетентност да предприемете действия по повод развилата се в последните дни кампания срещу съдебно решение на Софийски градски съд, с което се отправя преюдициално запитване до Съда на ЕС, срещу съдебната система, както и срещу постановилия го съдия, която кампания се изразява в медийни атаки с участието и на ръководителя на висш държавен орган. Съдебният акт, който е обект на тази кампания, е постановен в рамките на компетентността на съд, разглеждащ възложено му гражданско дело, страни по което са Комисията за противодействието на корупцията и за отнемане на незаконно придобито имущество и лица, спрямо чието имущество е поискано отнемане. Въпросите   са от изключителната компетентност на националните съдилища на държавите членки на ЕС. Механизмът на преюдициалното запитване, предвиден в чл. 267 от Договора за функциониране на Европейския съюз обезпечава правилното функциониране на системата за съдебно сътрудничество, като от особено значение за тази система е независимостта на националните съдилища /т. 43 от Решение на Съда на ЕС по дело № С-64/2016 г./. В този смисъл и компетентните държавни власти на Република България следва да обезпечат независимостта на българските съдилища както при осъществяването на тяхната правосъдна дейност, така и в случаите, когато вземат решение за отправяне на преюдициално запитване относно тълкуването на Правото на ЕС. В публикувано на 2.04.2018 г. интервю за интернет сайта „Правен свят“ председателят на Комисията за противодействие на корупцията и за отнемане на незаконно придобито имущество господин Пламен Георгиев подробно коментира съдебното решение за отправяне на преюдициалното запитване, изразявайки своята „изненада“ от него и излагайки „факти“, които го „смущават“. Сред тези „факти“ са коментар на етапа от съдебното производство, в който е взето решението за отправяне на запитването; коментар на приложимото, според господин Георгиев, общностно право по отношение на конкретния съдебен казус; коментар на поставените до Съда на ЕС въпроси; коментар на последиците от решението да бъде отправено преюдициалното запитване както за конкретното дело, така и за други дела, по които страна е ръководената от господин Пламен Георгиев институция. Отбелязвайки, че отправянето на преюдициалното запитване е „право“ на съда, господин Георгиев съвсем еднозначно изразява своята позиция,   че също така ненужно ще го забави и ще затрудни работата на комисията му, както и изразява несъгласие със съдържанието на отправените в запитването въпроси, окачествявайки част от съдържанието им за „невярно“, „откровена лъжа“, „абсурдно твърдение“. Може да се приеме, че  , тъй като процедурите много се бавили, а конкретните национални дела били от изключителна важност. Ние считаме, че подобни изказвания поставят под съмнение принципите на които се гради Европейския съюз и върховенството на правото, една тенденция която се наблюдава и при други държави членки на ЕС от Централна и Източна Европа. Намираме, че първите крачки към подобен модел вече са направени. Така направените коментари от страна на председателя на Комисията за противодействие на корупцията и отнемане на незаконно придобито имущество представляват недопустима намеса в работата на съда. В случая следва да се има предвид, че освен представител на страна по висящото съдебно производство, господин Пламен Георгиев има качеството и на ръководител на държавен орган, който съгласно разпоредбата на чл. 4, ал. 1, т. 1 от Закона за противодействие на корупцията и отнемане на незаконно придобитото имущество следва да се ръководи от принципите на законност и обективност. В това си качество председателят на КПКОНПИ следва да се въздържа от коментари, засягащи по същество работата на съда и с които подкопава авторитета на съдебната власт. Наличието на такива коментари от страна на висш представител на държавен орган извън системата на съдебната власт   създава предпоставки за опорочаването на бъдещите процесуални действия. Република България нееднократно е била осъждана от Съда за правата на човека за нарушили изискванията за обезпечаване на справедлив съдебен процес изявления на представители на държавната власт. В този смисъл и се обръщаме към председателя на Народното събрание с молба да запознае народните представители с нашето писмо, предвид правомощията им по чл. 17 от ЗПКОНПИ да осъществяват контрол върху дейността на ръководената от господин Пламен Георгиев комисия. Отправяме настоящето писмо и до членовете на Съдийската колегия на Висшия съдебен съвет, защото считаме за наложителна тяхната реакция по отношение на направените от ръководителя на КПКОНПИ коментари на съдебното решение на СГС.  като членовете на Съдийската му колегия са тези, които следва да предприемат съответните действия, така че институционално да бъде осигурена срещу недопустима намеса дейността на съда по законосъобразно и справедливо разглеждане на делото. , както и срещу сегашното ръководство на СГС. В тези публикации се обвързва съдебното решение с факта, че в момента СГС се управлява от изпълняващ длъжността председател, атакуват се съдии само поради членството им в Съюза на съдиите в България и се отправят откровени заплахи за разправа и въвеждане на „Полския модел“ за съдебна реформа. Липсата на реакция от страна на ВСС срещу такива публикации създава благоприятна среда за оказване на нелегитимен натиск върху съда и засяга всички съдии, потенциални обекти на злонамерени атаки, които биха се оказали незащитени от органа, призван да осигурява необходимата им институционална подкрепа. Адресираме настоящето писмо и до Европейската комисия в качеството й на  . Считаме за недопустимо в  и да става обект на злонамерени медийни атаки, непоследвани от съответна реакция от страна официални държавни органи. Призоваваме за реакция от страна на ЕК и доколкото засягането на независимостта на българския съд по повод активността му да осигури спазването в страната на правния ред на Съюза, засяга и принципите, възприети и защитавани от страна на ЕС. 4 април 2018г. От името на УС на ССБ: Гр.София Атанас Атанасов", "date": "2018.04.04", "title": "Съдии: Коментари на шефа на КОНПИ застрашават независимостта на съда"}
{"url": "http://clubz.bg/66274-naj_mrysen_vyzduh_sme_dishali_na", "text": "Денят, в който българските граждани са дишали най-мръсен въздух, е бил 27 януари, когато нормата е била превишена 6.3 пъти. Това съобщиха от проекта  , които представиха днес резултатите от едногодишната си дейност. През това време са били извършени 42 милиона замервания от общо 630 станции в страната срещу скромна инвестиция от 50 000 лева, заяви Стефан Димитров. Данните показват, че за отоплителния период от октомври до март в София има общо над 70 дни с превишения на среднодневната норма за замърсяване с фини прахови частици с размер 10 микрометра, от които 12 дни с превишения два пъти над нормата, 6 дни - с превишения над три пъти над нормата и 5 дни - с превишения повече от четири пъти над нормата. \n\tВ София дневно активните сензори са над 300, което отхвърля вероятността за статистическа грешка. Станциите на AirBG са разположени на места, обявени за забележителности - в столичния център, крепостта \"Баба Вида\", в Стария град в Пловдив, Велико Търново, в Белоградчик, в природния резерват Сребърна, както и на връх Мусала. \n\tОсвен това следят въздуха и в много курорти като Велинград, Банско, Хисаря, Гоце Делчев и Смолян.", "date": "2018.04.04", "title": "Най-мръсен въздух сме дишали на..."}
{"url": "http://clubz.bg/66275-tyrgovskata_vojna_mejdu_vashington_i_pekin_eskalira", "text": "Администрацията на президента на САЩ Доналд Тръмп публикува вчера списък с 1300 китайски продукта, на които възнамерява да наложи 25-процентови вносни мита, съобщи Асошиейтед прес. Годишният внос на тези продукти, включително индустриални роботи и телекомуникационно оборудване, възлиза на около 50 милиарда щатски долара.  В отговор Държавният съвет (правителството) на Китай утвърди 25-процентови налози за 106 американски стоки, включително автомобили, нефтохимически продукти и бобови култури като соя на обща стойност 50 млрд. долара, съобщи агенция Синхуа.  Китай налага мита за 3 милиарда долара върху 128 американски стоки  Предложените от САЩ мита са поредното от серия агресивни действия, които администрацията предприе в борба срещу т.нар. от нея \"нечестни търговски практики\" на Китай и други страни. Те обаче няма да влязат в сила преди да изтече срокът за публично обсъждане на 11 май. Влизането в сила на китайското решение пък зависи пряко от това кога правителството на САЩ ще наложи планираните мита срещу китайски внос. Той заяви още, че споровете по търговски въпроси между Китай и САЩ трябва да бъдат разрешени чрез преговори.", "date": "2018.04.04", "title": "Търговската война между Вашингтон и Пекин ескалира"}
{"url": "http://clubz.bg/66289-otkriha_s_dron_33_konq_na_petyr_pishtalov_video", "text": "Нови 33 живи коня от изчезналите животни на  Петър Пищалов бяха открити в Осоговската планина, съобщи \"Дарик\". Животните са в добро състояние, като има и 3 новородени и се намират в областта на резервата Църна река. Конете са заснети от дрон от човек, който правил оглед на планината. Десетки коне измират от студ и глад в Осоговската планина Собственикът на конете: \"Ако аз съм препъникамъкът на земеделието - убийте ме!\" След откритието днес от изчезналите около 70 коня на Пищалов са намерени 62 до момента, а по неофициални данни умрелите са 6, твърди \"Дарик\". Ето и видеото от дрон, публикувано от медията:   . Собственикът на конете: \"Ако аз съм препъникамъкът на земеделието - убийте ме!\"", "date": "2018.04.04", "title": "Откриха с дрон 33 коня на Петър Пищалов (ВИДЕО)"}
{"url": "http://clubz.bg/66284-resheno_trygva_vtori_opit_za_kupuvane_na_iztrebiteli_i_bojna_tehnika", "text": "Два от трите проекта за модернизация на армията - на обща стойност от близо 3 милиарда лева - получиха днес официално зелена светлина от Съвета по отбрана. Ресорният министър и вицепремиер Красимир Каракачанов стартира процедурата за представянето на инвестиционните проекти за разглеждане в Министерския съвет и за приемането им след това от Народното събрание. Става въпрос за процедурите за придобиване на нов тип боен самолет за Военновъздушните сили и на нови бойни машини за пехотата. Третият проект - този за модернизация на Военноморските сили и закупуване на нови кораби обаче не влиза в пакета, въпреки първоначалните намерения трите проекта да вървят паралелно.  Проектът за придобиване на основна бойна техника за Сухопътните войски включва придобиването на бойна и специална техника, допълнително оборудване и обучение на персонала, който ще експлоатира техниката. Предстои закупуването на 150 броя машини за пехотата за три батальонни бойни групи, на системи и допълнително оборудване. Срокът за изпълнение е 12 години. Прогнозната стойност е в размер на 1 милиард и 220 милиона лева (без ДДС, мита, данъци и други държавни вземания и финансови тежести). От тези средства за бойните машини за пехотата ще отидат 1 милиард и 20 милиона лева, а за придобиване на системи и допълнително оборудване – 200 милиона лева.  Как една изпусната бележка \"потвърди\" нова оферта за изтребители от САЩ Проектът за нови изтребители предвижда придобиването на 16 броя самолети на два етапа по осем самолета. Първите изтребители следва да бъдат доставени до две години от сключване на договора. Цялата процедура на практита тръгна от нулата - след одобрение на инвестиционния проект от правителството и Народното събрание ще започне отначало събирането на оферти. Според източници на Клуб Z обхватът на потенциалните кандидати е доста разширен. При предишната поръчка, която бе прекратена по желание на ГЕРБв началото на този им управленски мандат, имаше три оферти -  за нови самолети \"Грипен\" от шведската компания \"Сааб\",  за италианската \"Юрофайтър\" - втора употреба, както и за употребявани американски F-16. По време на служебното правителство, назначено от президента Румен Радев привърши процедурата по класиране на офертите - първи бяха \"Грипен\". Сега при новите запитвания се очаква България да потърси варианти за закупуване на нови американски изтребители (F-16, а може би ще се отправи питане и за F-18), на френски самолети \"Рафал\", искания за оферта може би ще бъде отправена и към Израел.  Очаквано: ГЕРБ върнаха покупката за изтребители в изходна позиция През първия етап, който е финансово осигурен с 1 милиард и 500 милиона лева (без ДДС, мита, данъци и пр.), е предвидено да се придобият не по-малко от 8 броя бойни самолети. С тези средства се предвижда придобиването на летателните апарати, средствата за наземно обслужване, за обучение, първоначалната логистична поддръжка (за период от 3 години) и въоръжение. Третият инвестиционен проект - този за нови военни патрулни кораби за Военноморските сили, се провали в края на миналата година. Поръчката бе за 820 млн. лв. и бе спечелена от българската компания  МТГ \"Делфин\" (в качеството си на депутат настоящият министър Каракачанов даже бе предвил, че именно тази фирма ще е изпълнител - б.р.) Това бе и единствената подадена оферта. Компанията обаче се отказа от поръчката в последния момент. Официалният мотив, споделен от Министерството на отбраната тогава бе начисляването на ДДС върху военните проекти, което не устойвало компанията. Още тогава беше ясно, че цената е занижена спрямо цените на този вид техника с параметрите и бойните способности, заложени в проекта. Според запознати в момента по този проект се променят техническите характеристики, на които трябва да отговарят новите военни патрулни кораби. Очакванията са Военноморските сили да намалят изискванията, за да се вместят в заложения бюджет за модернизацията. Има вариант и военното министерство да предпочете да инвестира в ремонт на старите белгийски фрегати. Междувременно стана ясно, че министър Каракачанов е взел решение за   за доставка на лек витлов учебно-тренировъчен самолет. Мотивът е: \"установени нарушения при откриването й, които не могат да бъдат отстранени без това да промени условията, при които е обявена процедурата\". Открити са неточности в техническата спецификация към поръчката, заради която министърът е разпоредил проверка -  . Проектът е за над 2,5 милиона лева и е за четири учебни самолета и симулатор, на които трябва да бъдат обучени четирима инструктори и 20 инжинери. Ремонтът на \"Спартан\"-ите тръгва на по-ниска цена Очаквано: ГЕРБ върнаха покупката за изтребители в изходна позиция Ремонтът на \"Спартан\"-ите тръгва на по-ниска цена", "date": "2018.04.04", "title": "Решено: тръгва втори опит за купуване на изтребители и бойна техника"}
{"url": "http://clubz.bg/66286-shpigel_dyrjavi_ot_es_otkazvat_pari_za_turciq_po_sporazumenieto_za_bejancite", "text": "Шест страни членки на ЕС не са съгласни да участват в следващи етапи на финансирането на споразумението между ЕС и Турция за бежанците, твърди във своя публикация германското издание \"Шпигел\". Статията се позовава на документи, с които редакцията твърди, че разполага. В тях се казва, че Германия, Австрия, Франция, Дания, Швеция и Финландия настояват вторият транш от плащането към Анкара да бъде финансиран изцяло от бюджета на ЕС. Председателят на ЕК Жан Клод Юнкер обаче отказва, твърди още \"Шпигел\". След срещата във Варна: ЕС ще преведе и останалите €1.2 млрд. за бежанците ЕС и Турция подписаха споразумението за бежанците през 2016 г. То включва помощ от 3 млрд. евро от страна на ЕС. На срещата между лидерите на Съюза и турския президент Реджеп Ердоган във Варна последният отново повдигна темата, тъй като страната все още не е получила пълната сума. Юнкер на свой ред обеща това да се случи скоро. и ЕС да преведе останалите 1,2 млрд. евро. От изплатените до момента средства по споразумението 1/3 бяха поети от бюджета на ЕС. Останалото се разпредели пропорционално между страните членки. Най-голяма тежест се падна на Германия - близо половин милиард евро. Според \"Шпигел\" Еврокомисията настоява досегашният начин на плащане да се запази, но изброените държави не са съгласни. \"Недоволните\" страни се оплакват от липса на прозрачност при разпределението на средствата от Турция. ЕС отпуска втори транш от  €3 милиарда за бежанците в Турция Сделката бе постигната през 2016 г., когато Ердоган се съгласи да задържи сирийски и иракски бежанци на територията на Турция. Преди да се постигне споразумението Ердоган използваше темата с бежанците като заплаха за сигурността на ЕС. Според публикацията в \"Шпигел\" въпреки задълженията на турското правителство да инвестира средставата в изграждането на болници и училища, по-голямата част от 26-те дългосрочни проектa остават незавършени. Редица други не са започнати все още. Същевременно, Турция отказвала да осведоми ЕС за разпределението на първия транш по споразумението, което допринасяло за покачване на напрежението между Ердоган и страните членки. Пак днес по темата се появи информация в турското издание \"World bulletin\", в която е цитирана заместник-говорителката на немското правителство Улрике Демер с думите: Демер е допълнила, че на 14 март ЕК е представила предложение за финансирането на споразумението и следващия транш от парите за Турция трябва да бъде изплатен до края на 2018 г. ЕС отпуска втори транш от  €3 милиарда за бежанците в Турция", "date": "2018.04.04", "title": "\"Шпигел\": Държави от ЕС отказват пари за Турция по споразумението за бежанците"}
{"url": "http://clubz.bg/66267-chovek_zagina_pri_pojar_v_detski_mol_v_moskva_video", "text": "Един човек загина, а трима са ранени при пожар в търговския център \"Персей за деца\", съобщи Би Би Си. Починалият човек е бил служител в мола. Той е издъхнал в линейката на път за болницата. Пострадали са и трима огнеборци.  Над 120 души са евакуирани. Пожарът избухна само няколко дни след трагедията в Кемерово. Тогава в мол \"Зимна вишна\" изгоряха 64 души, от които 41 деца - по официални данни. Беше наредена проверка на всички подобни търговски центрове в цяла Русия. Алчност, корупция и безотговорност - другото име на Кемерово Магазинът в Москва предлага всякакви детски стоки, а на последния етаж има и клуб за развлечение на деца. Горели са плюшени играчки, съобщават от разследването. Общо огънят е обхванал 80 кв. метра. Смята се, че пламъците са тръгнали от складово помещение на 4-тия етаж.     ", "date": "2018.04.04", "title": "Човек загина при пожар в детски мол в Москва (ВИДЕО)"}
{"url": "http://clubz.bg/66261-razsledvan_belgijski_evrodeputat_e_otkrit_v_bezsyznanie", "text": "Белгийският евродепутат Марк Дьомесмакер е бил откаран в болница, след като е бил открит в безсъзнание в хотел в Брюксел през уикенда, съобщават медии в Белгия. Той е от групата на Европейските консерватори и реформатори и представлява сепаратисткия Нов фламандски алианс (НФА) в Европарламента. Това е най-голямата парламентарна сила в Белгия, която се бори за постепенното отцепване на Фландрия. Същевременно тя е проевропейска партия. Срещу Дьомесмакер се води дело за укриване на данъци в размер на 540 000 евро.  Данъчните власти са му наложили глоба. Синът на депутата уточнява, че баща му има проблеми със здравето и е в труден период, но ще съдейства на разследването, за да може ситуацията да се изясни възможно най-бързо. Полицията в Германия арестува Карлес Пучдемон НФА застана категорично зад лидера на каталунския сепаратистки лидер Карлес Пучдемон. Самият Дьомесмакер определи процеса срещу него като политически. Пучдемон отиде в доброволно изгнание в Белгия през есента на 2017 г., след като парламентът в Каталуня обяви едностранно независимост и централното правителство в Мадрид отне автономията й. В момента сепаратисткият лидер е в германски арест. Германската прокуратура иска Пучдемон да бъде върнат в Испания Германската прокуратура иска Пучдемон да бъде върнат в Испания", "date": "2018.04.04", "title": "Разследван белгийски евродепутат е открит в безсъзнание"}
{"url": "http://clubz.bg/66255-za_kakvo_da_vnimavate_ako_shofirate_v_syrbiq", "text": "Ако ви предстои пътуване с автомобил до или през съседна Сърбия - то трябва да знаете, че от 3 април са в сила промени в Закона за движение по пътищата, които затягат контрола за нарушения на пътя. За това предупредиха от Министерството на външните работи (МВнР) в специално съобщение. Ето и какви са промените: Допустимото количество алкохол в кръвта при управление на МПС е 0,2 промила (в предишния текст на закона то беше 0,3 промила). - при управление на МПС в зони с обозначителен знак 30 км/ч, със скорост от 20 до 30 км/ч над разрешената; - при управление на МПС със замърсени регистрационни табели, непозволяващи разчитането на съответните символи; - при управление на МПС без поставен предпазен колан; - при шофиране в населени места със скорост, по-висока с 20 до 30 км/ч от разрешената; - когато се използва мобилен телефон или други уреди за комуникация без помощни средства (hands free).  - при управление на МПС под въздействие на алкохол в кръвта от 1,21 до 2,0 промила. В случай че количеството е от 1,21 до 1,6 промила, се отнемат девет точки; - при управление на МПС в населено място със скорост от 71 до 90 км в час над максимално разрешената (т.е. реално шофиране със скорост от 121 до 140 км в час); - при шофиране на автомагистрала със скорост, надвишаваща максимално позволената с 81 до 100 км в час (реално 201 до 220 км час); - при возене на дете под 12 г. на шофьорската седалка или на непредвидените за тази цел места; - при превоз на дете с ръст под 135 см на седалка, която не е специално предназначена за тази цел; - при бягство на водач от мястото на ПТП; - при управление на МПС без включени светлини в тъмната част на деня; - при управление на МПС с липсваща в СУМПС категория или без наличието на СУМПС; - при изпреварване на МПС, което е спряло на пешеходна пътека за пропускане на преминаващите граждани; - при изпреварване на колона от автомобили, придвижващи се с полицейски ескорт; - при управление на МПС през времетраенето на наложено наказание за управление и/или с отнето СУМПС; - при случай, в който водачът на МПС откаже да бъде подложен на тест за алкохол или наличие на психоактивни вещества в кръвта; - при скриване на самоличността на водача на МПС. При тази хипотеза се има предвид управление на автомобил от лице, което не е негов собственик, но е нарушило правилата за движение, което е документирано с технически средства от органите на Пътна полиция. В случай че собственикът на автомобила направи опит за умишлено скриване самоличността на лицето, управлявало автомобила, същият се наказва само с финансова глоба, без да му се отнемат контролни точки и да му бъде налагана санкция за управление на МПС.", "date": "2018.04.04", "title": "За какво да внимавате, ако шофирате в Сърбия"}
{"url": "http://clubz.bg/66262-stypki_na_dinozavri_na_170_mln_godini_v_shotlandiq", "text": "Петдесет праисторически отпечатъка от стъпки на динозаври бяха намерени на остров Скай в Северозападна Шотландия, съобщи CNN. Изследователите от Единбургския университет и Китайската академия на науките са открили, че следите са на 170 милиона години и принадлежат на двата вида   – \"роднини\" на  . Учените се надяват, че находките могат да разкрият допълнителна информация за еволюционния процес по време на средната юра - втория период от ерата на динозаврите. Палеонтологът Стийв Брусат, един от ръководителите на проучването, поясни, че следите са били намерени около лагуна в североизточната част на острова. Това е знак, че когато терподите не са ловували, са обитавали океанската местност. Единият от отпечатъците e широк 70 сантиметра и е бил оставен от 15-метров зеврод, тежащ повече от 10 тона, допълни Брусат. Размерът на стъпките е индикатор, че двата вида са едни от най-големите динозаври, обитавали Земята. Ученият също така обясни, че находките са били намерени през 2016 г. от студент, който е бил на екскурзия на остров Скай. Той допълва: Изследователите са убедени, че скоро ще намерят още от изключително редките фосили на острова. Те продължават своята научноизследователска дейност в региона.", "date": "2018.04.04", "title": "Стъпки на динозаври на 170 млн. години в Шотландия"}
{"url": "http://clubz.bg/66259-napadatelkata_na_centralata_na_youtube_se_oplakvala_ot_cenzura", "text": "Нападателката, която простреля трима души в централата на YouTube в Сан Бруно снощи, е била ядосана, защото платформата ограничавала достъпа до видеоклиповете й. Полицията в Калифорния я идентифицира като 39-годишната Насим Агдам. Тя рани мъж и две жени, след което се самоуби. Разследването продължава и все още не са потвърдени мотивите за атаката. Пострадалите са 36-годишен мъж, който е в критично състояние, и две жени - на 32 и 27 години, които са стабилизирани, заяви говорител на болницата в Сан Франциско. Трима ранени при стрелба в централата на YouTube Агдам многократно се е оплаквала на сайта си, че YouTube ограничава достъпа на потребители до каналите й и така намалява печалбите й. Бащата на Агдам Исмаил разказва пред Си Ен Би Си, че тя е изчезнала през уикенда и е обявена за издирване в понеделник. Полицията я открила същия ден заспала в колата й близо до централата на YouTube. Насим Агдам е от персийски произход и е живеела в Сан Диего, Калифорния. Полицията разкрива малко детайли за нея, но според американски медии тя е имала канал в YouTube, който е изтрит от компанията след нападението. Агдам е качвала клипове, които \"се противопоставят на насилието над животните\", както ги описва самата тя. През последните месеци тя е била обсебена от факта, че броят на зрителите на клиповете й е намалявал, разказват нейни близки пред американски медии. Агдам е обвинявала за това политиката на онлайн платформата. Агдам публикува клипове на английски и на фарси и твърди, че последните й публикации са цензурирани от \"тесногръдите служители на YouTube\".", "date": "2018.04.04", "title": "Нападателката на централата на YouTube се оплаквала от цензура"}
{"url": "http://clubz.bg/66260-bild_po_sledite_na_qdrenite_raketi_na_putin", "text": "Руският президент Владимир Путин се фука с нови супероръжия, с ядрени оръжия с обсег на действие над 11 000 км, с крилати ракети с атомни двигатели, със свръхзвукови оръжия и мегаторпеда. В повечето случаи става дума за научна фантастика, пропаганда или за нещо извън реалността. За Европа това е второстепен въпрос. За Централна Европа обаче е съвсем реално, опасността е близо. Това пише в. “Билд” в своя публикация под заглавие  Авторът на репортажа Петер Тиде уточнява: В Черняховск, намиращ се на час с автомобил от Солдатово, е разположена 152-ра ракетна бригада на руската армия. Уточнява се, че ракетите “Искандер” са от най-съвременен тип и високоманеврени. Путин: Ракетите ни пробиват щита на САЩ, хвърлихте си парите на вятъра", "date": "2018.04.04", "title": "\"Билд\" по следите на ядрените ракети на Путин"}
{"url": "http://clubz.bg/66254-parlamentyt_prie_bezsporna_chast_ot_istanbulskata_konvenciq", "text": "Парламентът прие единодушно на първо четене промени в Наказателния кодекс, свързани с домашното насилие. Те бяха предложени от БСП и бяха промотирани като текстове, които въвеждат в българското законодателство \"безспорната част\" от т.нар. Истанбулска конвенция. С промените умишлено причинена телесна повреда на близък роднина или съпруг стават престъпление от общ характер. В тези случаи наказателното производство ще се образува по тъжба на пострадалия, подадена до прокуратурата, а не до съда, като тя няма да може да бъде оттегляна. Предвижда се и по-тежко наказание при осуетяване на изпълнението на съдебно решение или заповед за защита от домашно насилие. Депутатът от БСП Тодор Байчев обясни, че с промените се цели премахването на чувството на недосегаемост на физически по-силния и ще се наложи върховенството на закона в семейните отношения. Колегата му Филип Попов изтъкна, че промените са първата стъпка в защита на жените и децата от домашно насилие. И допълни, че с тези промени в НК влиза \"безспорната част от Истанбулската конвенция\". Георги Гьоков (БСП) изтъкна, че всяка четвърта жена е жертва на насилие. Шефът на правната комисия Данаил Кирилов (ГЕРБ) заяви, че ГЕРБ ще подкрепи предложенията на БСП. Той определи промените като положителни, независимо дали Истанбулската конвенция ще бъде ратифицирана. Според Кирилов обаче има какво да се работи между първо и второ четене. Християн Митев (\"Обединени патриоти\") изтъкна, че инициативата за приемане на наказателноправна санкция по отношение на борбата с домашното насилие и насилието над жени е похвална.", "date": "2018.04.04", "title": "Парламентът прие \"безспорна част от Истанбулската конвенция\""}
{"url": "http://clubz.bg/66263-pylnqt_ni_glavite_s_gluposti_a_nie_im_vqrvame", "text": "Хиляди са се подписали в петиция против изграждането на джамия пред НДК в София. В същото време значителен брой сънародници четат, възмущават се и споделят как една министърка щяла да строи мюсюлмански храм пред Националния дворец на културата. Няма значение, че нито министрите разрешават строежите, нито мюсюлманското изповедание има такова желание, нито пък някаква частица от тази история е истина. Лъжата хваща дикиш, а вярващи винаги се намират. Кой пълни главите на хората с тези глупости? Отговора получих от един таксиметров шофьор. Прочел в един от кафявите вестници, че  . И в този случай нито някой ще сменя нотариалните актове на имотите, нито някой смее да планира толкова безумно висок данък, а още по-малко едното зависи от другото. Успокоих мъжа, че не ни искат в Шенген и няма да го сполети всичко това. Много издания тиражират глупости, защото много хора вярват в тези глупости. И не е известно засега кое е яйцето и кое е кокошката - дали много хора вярват, защото се тиражират много лъжи, или пък се тиражират много лъжи, защото много хора им вярват? Доказателството дойде черно на бяло. Изследователският център „Тренд“ публикува национално представително проучване, според което две трети от българите вярват, че някакви организации нарочно създават болести, за да продават лекарства. Този сюжет е популярен в литературата и в киното, но не е радващо да научим, че 66% от българите вярват в нещо, за което няма никакви доказателства. 40% пък вярват, че светът се управлява от тайно общество, тип илюминати, масони и т.н. Успокоението е, че „само“ 25% вярват, че същите тези тайни общества и организации пръскат населението с отрова с помощта на самолети – т.нар. химически следи,  . По този показател България не се различава от САЩ според данните от широко отразено изследване в американските медии в края на 2017 г. Но пък има едно нещо, по което българите са на първо място – вярата, че Ванга е предсказала вече всичко. Цитираното проучване на „Тренд“ казва, че 75% вярват в пророческите способности на Петричката врачка. Всъщност българите не са сами тук – в руските медии Ванга е не по-малко тачена и популярна. Покойната Баба Ванга, както е наричана, е безспорен феномен. Но склонността към всяко събитие да се нагаждат нейни препредадени думи вече е придобила пародийни размери. Над половината българи също така вярват, че има хора, които могат да лекуват с техните свръхспособности - няма медицина, няма наука. При такова състояние на обществото напълно обяснимо е защо търговски медии експлоатират суеверията и вярванията, за да печелят от това. Но дали пък обществото не е в това състояние заради глупостите в медиите? Защо българите да не вярват в свръхестествени „лечители“, след като в национален ефир им разказват колко са опасни ваксините и им показват усмихнати хора, които се били излекували от смъртоносни болести, без да ходят на лекар? Защо да вярват, че животът им зависи от тях самите, след като най-големите телевизии им прожектират хороскопи и дават трибуна на „гадателката“ на този или онзи? И защо да не вярват хората в съществуването на тайни общества, които управляват света и мразят всички човеци, след като   дава думата и на онези, които обясняват как „американците сами си направиха 11 септември“? Лъжата не само разчита на глупостта, лъжата произвежда още глупост. Затова в случая не е толкова важно кое е първото – лъжата или глупостта. По-важно е, че по-малко лъжи в медиите е нещо реално постижимо, докато по-малко глупост сред населението е нещо по-скоро пожелателно. И дългосрочно лъжата може да се окаже преди глупостта, колкото и двете да се възпроизвеждат. Затова данните от изследването на „Тренд“ са тревожен знак, а не повод за шеги и вицове сред информираното малцинство. Това е и пореден повод медиите да си припомнят отговорността, с която са натоварени. Днес излъчват безкритичен репортаж за кмет, който ръси със захар срещу катастрофите. Утре обаче някой ще изфабрикува теория как телевизията облъчва с хепатит от екрана и зрителите няма да повярват на опроверженията в ефир. Просто ще бъде късно.", "date": "2018.04.04", "title": "Пълнят ни главите с глупости. А ние им вярваме"}
{"url": "http://clubz.bg/66264-frenskata_stachka_sblysyci_i_400_km_zadrystvane", "text": "Транспортен хаос настъпи във Франция ден след началото на стачките срещу подготвяните от правителството на президента Еманюел Макрон реформи в сектора. Световните агенции съобщават за сблъсъци между полиция и демонстранти в Париж. \"Черен вторник\" във Франция Предвижа се стачката, която започна вчера, да продължи поне три месеца. Служителите на френските железници, които водят действията, ще спират работата си за два на всеки пет дни. Към тях се присъединиха работници от енергийния сектор и сметоизвозването. Километрични задръствания се образуваха в Париж заради блокирането на градския транспорт. По данни на столичното издание \"Паризиен\" около 8 часа местно време задръстванията в Париж са били над 400 км. Протестира и персоналът в авиокомпанията \"Еър Франс\" (Air France). Служителите искат увеличение на заплатите с 6% и стачкуваха за четвърти път вчера. Още три стачки в \"Ер Франс\" са предвидени за 7, 10 и 11 април. Тези стачни действия не са свързани пряко с реформите на Макрон, но ще допринесат за увеличаване на редиците на недоволните и за засилване на натиска над правителството. По данни на синдикатите на работещите в железопътните мрежи, 77% от служителите на държавната железопътна компания Ес Ен Се Еф (SNCF) стачкуват. Представители на компанията обаче признават едва за 34%. Предвижда се един от осем високоскоростни влака (TGV) да се движи по разписание. Международните услуги са по-слабо засегнати. 75% от влаковете \"Евростар\" се движат по разписание. Железопътният транспорт до Белгия, Холандия и Германия е редовен, но са прекъснати линиите до Испания, Швейцария или Италия. Протестите са насочени срещу премахването на специалния железничарски статут при новоназначените, условията за отваряне към конкуренцията и превръщането на компанията в дружество с ограничена отговорност, което според тях открива пътя за бъдеща приватизация - нещо, което правителството отрича. Премиерът Едуар Филип заяви, че стачките затрудняват много 4.5-те милиона пътници, които дневно ползват държавните железници. Въпреки всички неудобства 46% от французите смятат, че исканията на стачкуващите са справедливи. 51% от хората обаче се обявяват за необходимите реформи.", "date": "2018.04.04", "title": "Френската стачка: сблъсъци и 400 км задръстване"}
{"url": "http://clubz.bg/66242-ako_naprejenieto_mejdu_rusiq_i_zapada_narasne_shte_e_poslednata_vojna_za_chovechestvoto", "text": "Дипломатическите отношения между Великобритания и Русия днес са по-обтегнати, отколкото по време на студената война. Това констатира шефът на московския тинк-танк PIR Center Евгений Бужински в интервю пред BBC Radio 4. Според него, ако напрежението между двете държави продължава да расте, то ще ескалира в \"последната война за човечеството\". Два самолета прибраха изгонените руски дипломати от САЩ Коментарът му идва месец след като бившият руски шпионин Сергей Скрипал и дъщеря му Юлия бяха отровени с нервнопаралитичното вещество новичок в британския град Солсбъри. След шпионската размяна през 2010 г., когато четирима британци и Скрипал бяха разменени за група от 10 руснаци, разкрита в САЩ, бившият полковник от ГРУ, станал агент на британското разузнаване, живее в южния британски град.  Британският външен министър Борис Джонсън заяви през миналата седмица в парламента:  Тази гледна точка обаче бе възприета от Евгений Бужински като индикатор, че Великобритания настоява за пълна смяна на властта в Русия. По тази тема той бе категоричен: Затова Бужински е сигурен, че евентуална война между двете държави би била предизвикана не от отравянето в Солсбъри, а от тежките дипломатически мерки, които Великобритания предприе - екстрадирането на 23 руски дипломати на 14 март. Последва вълна от експулсирани дипломати от цял свят, в т.ч. и повечето държави от ЕС, но не и от България. Бужински поддържа мнението, че Путин е \"последният човек на света\", който би извлякъл полза от отравянето на Скрипал. Русия гони дипломати от 22 европейски страни Мистерията около Скрипал и дъщеря му расте, след като бе разкрито, че нападението с новичок е било извършено само дни след като Юлия е получила достъп до тайна банкова сметка със 150 000 паунда. Парите са постъпили в банката след продажбата на къщата на брат й - Александър Скрипал, починал в Санкт Петербург през миналата година. Официално обявената причина е тежка чернодробна недостатъчност.  Междувременно ръководителят на британската военна лаборатория Портън Даун заяви, че тя не е могла да докаже, че бойното нервнопаралитично вещество, с което бе отровен Сергей Скрипал, е произведено в Русия, предаде Ройтерс. Ейткънхед потвърди, че субстанцията изисква \". Той добави, че лабораторията продължава да работи за осигуряването на допълнителна информация, която може да помогне за \"доближаване\" до източника на отровата. \"Но досега не бяхме в състояние да направим това\", призна експертът. Пред \"Скай нюз\" Гари Ейткънхед обясни, че правителството разполага с други средства, включително разузнавателни, които може да използва, за да определи произхода на нервнопаралитичния агент. Резултатите на \"Новичок\" готови след седмица, не посочват виновника Шефът на лабораторията в Портън Даун заяви, че отровата, използвана срещу Скрипал и дъщеря му, не е синтезирана в тази лаборатория. През февруари руският посланик в ЕС Владимир Чижов каза в интервю за BBC, че лабораторията в Портън Даун е само на осем мили от Солсбъри, с което намекна, че веществото е произведено там. Британското външно министерство заяви тогава, че \"няма грам истина\" в думите на Чижов за Портън Даун, припомни Ройтерс.  Скрипал отровен с новичок, намазан на входната врата на дома му Русия гони дипломати от 22 европейски страни Резултатите на \"Новичок\" готови след седмица, не посочват виновника Скрипал отровен с новичок, намазан на входната врата на дома му", "date": "2018.04.04", "title": "\"Ако напрежението между Русия и Запада нарасне, ще е последната война за човечеството\""}
{"url": "http://clubz.bg/66247-mvr_nqma_rezultat_po_izdirvaneto_na_izbqgalite_zatvornici", "text": "Издирването на двамата избягали рецидивисти от Централния софийски затвор продължава, работи се по различни линии, но на този етап няма информация и резултати от издирването. Това заяви главният секретар на МВР Младен Маринов пред БНТ тази сутрин. Маринов призна, че  Той призова отново всички граждани, които имат информация за издирваните лица, да сигнализират на тел. 112 или в най-близко поделение на МВР, като анонимността им е гарантирана. Главният секретар на МВР предупреди да не се търси физически контакт с въпросните лица - защото са опасни.  Вчера стана ясно, че от Централния софийски затвор са избягали двама души - единият с 32-годишна присъда, а другият - с 26-годишна присъда. Това са  Владимир Пелов Стефанов и Радослав Колев, които нападнали надзирателите и са избягали със сив автомобил \"Рено\", който ги чакал в близка улица. Пелов е осъден за грабеж на златарско ателие, опит за убийство на полицаи, както и отвличане на майка с дете. Малко преди да бъде окончателно осъден през 2016 г., бе задържан и обвинен за убийството на двама братя в Ботевград, застреляни пред местно казино. Колев има присъда от 26 години за убийство. Двама опасни убийци избягаха от Софийския затвор Той коментира още, че до този момент няма информация да е постъпвал сигнал или да са долавяни действия, които да сигнализират, че се подготвя бягство и има процедури, които тепърва ще се установява дали са спазени.", "date": "2018.04.04", "title": "МВР: Няма резултат по издирването на избягалите затворници"}
{"url": "http://clubz.bg/66249-fejsbuk_zalichava_270_stranici_na_ruska_grupa_za_manipulacii", "text": "Това написа основателят на социалната мрежа Марк Зукърбърг в официалния си профил. Той разказва и предистория на усилията на компанията му да защити честността на провеждани избори до момента. По думите на Зукърбърг още през 2016 г. е установено, че IRA е организирала мрежа от стотици фалшиви профили, за да разпространява измамна информация с цел да повлияе на изборите за президент в САЩ, които се проведоха през есента на 2016-а. След откритието социалната мрежа е започнала разследване на активността на руската група глобално и да затваря техни акаунти. Оттогава, твърди Зукърбърг, са полагани усилия и за предотвратяване на намеса на определени държави в чужди избори чрез технически мерки. Зукърбърг: Фейсбук ще има нужда от няколко години, за да разреши проблемите си Зукърбърг дава пример как във Франция, която избира президент през 2017 г., Фейсбук е отстранил 30 000 фалшиви профила. Преди изборите в Германия през миналата година социалната мрежа е работила с Федералния офис за информационна сигурност, за да научи какви опити за измами за разпространяване на информация са установени и как може да им се противодейства. Скандалът Cambridge Analytica - Зукърбърг обедня с $6 милиарда На вота за Сенат в щата Алабама през миналата година е приложен технологичен инструмент, който засича и трие фалшиви акаунти, създадени в Македония, с цел да разпространяват дезинформация, разказва още основателят на фейсбук.  Зукърбърг отчита и големи инвестиции, направени от компанията му, в сферата на сигурността на мрежата - в момента например за сигурността на фейсбук работят над 15 000 души, а до края на годината те ще са 20 000. Основателят на социалната мрежа ще се яви на разпид през Сената следващата седмица, в първи от серия подобни разговори пред демократите и републиканците. Те ще го развитват не само за последния скандал, но и за всички проблеми на социалната мрежа от последните години. През февруари IRA, заедно с две други фирми и 13 руснаци бяха обвинени от специалния прокурор Робърт Мълър за намеса в президентските избори в САЩ. Според обвиненията IRA, наричана \"фабрика за тролове\", е ръководела \"престъпен и шпионски заговор\" за намеса в предизборната кампания в подкрепа на републиканския кандидат Доналд Тръмп и за очерняне на кандидатката на демократите Хилари Клинтън. Фейсбук, най-голямата социална мрежа в света, е под натиск да подобри начина, по който използва личните данни на потребители, след като стана ясно, че данните на 50 милиона потребители са се озовали в ръцете на консултанската фирма \"Кеймбридж Аналитика\".  По случая се прави проверка и в САЩ, и във Великобритания, припомня Ройтерс. Скандалът Cambridge Analytica - Зукърбърг обедня с $6 милиарда", "date": "2018.04.04", "title": "Фейсбук заличава 270 страници на руска група за манипулации"}
{"url": "http://clubz.bg/66245-bajern_ne_pozvoli_nov_triumf_na_sevilq", "text": "\"Байерн\" (Мюнхен) обърна \"Севиля\" като гост в първи четвъртфинал от Шампионската лига - 2:1 от 0:1. Като по-голям отбор баварците спряха устрема на андалусийците, които в предишната фаза отстраниха \"Манчестър Юнайтед\" след много силен мач на \"Олд Трафорд\". Те и сега домакинстваха в първия сблъсък, ала си намериха майстора в лицето на \"Байерн\".  Сарабия откри резултата в 32-ата минута и зарадва огромна част от публиката на стадион \"Санчес Писхуан\". Мюнхенци имаха шанса бързо да изравнят - благодарение на нелеп автогол на Хесус Навас в 38-ата. След почивката \"Байерн\" доминираше и логично стигна до втори гол, дело на Тиаго Алкантара в 68-ата. До края резултатът остана непроменен. Така германският тим е напът да сложи край на иберийска прокоба - в четири поредни сезона шампионът на Бундеслигата приключва в Европа след поражения от испански съперници: \"Реал\", \"Барселона\" и \"Атлетико\" (Мадрид). Показно от \"Реал\" и Роналдо, \"Ювентус\" ръкопляска По същото време \"Реал\" разби \"Ювентус\" с 3:0 в Торино. В сряда са мачовете \"Ливърпул\" - \"Манчестър Сити\" и \"Барселона\" - \"Рома\". Реваншите са идната седмица.", "date": "2018.04.04", "title": "\"Байерн\" не позволи нов триумф на \"Севиля\""}
{"url": "http://clubz.bg/66253-dosieto_sabina_e_prochistvano_veroqtno_i_sled_1989_g", "text": "Това каза Екатерина Бончева - дългогодишен член на комисията по досиетата и журналист, пред бТВ тази сутрин. Става дума за папките по досието \"Сабина\", което бе публикувано през миналата седмица. Това стана, след като комисията обяви принадлежност към Държавна сигурност като секретен сътрудник на Първо главно управление на световноизвестната проф. Юлия Кръстева. Пред френски медии тя обаче отрече да е сътрудничила на комунистическите служби, което отприщи вълна от реакции. В резултат комисията пубрикува в интернет документите, на база на които е взето решението й. А то говори само за себе си.  Цялата история на Юлия Кръстева с Държавна сигурност Бончева разкри, че в контролния лист към досието \"Сабина\" има следа, че оперативен работник от службите е имал интерес към него и след 1989 г. По думите й това досие не се различава особено от други документи от архива на ДС. И даде пример как и в папката \"Гоце\", разкриваща като агент на комунистическите служби и бившия президент Георги Първанов, също няма документи лично подписани от него. При неговото обявяване обаче нямаше чак такъв отпор и реакция. ”, коментира още Бончева. В студиото бе и главният редактор на \"Литературен вестник\" и преподавател в Софийския университет Миглена Николчина. Именно включването на Юлия Кръстева в редколегията на изданието през 1995 г. доведе до задължителната й проверка по закон за принадлежност към тоталитарните служби и обявяването на досието \"Сабина\". Цветан Цветанов обеща: Комисията по досиетата остава Николчина разкритикува начина на отваряне на досиетата на Държавна сигурност - защото се акцентирало върху обявяването на \"жертвите\", а не на \"палачите\" в ДС. По думите й нямало как в досиетата да се доказва каквото и да било, защото много от тях били прочистени. Тя все пак заяви, че вярва в професионализма на членовете на комисията по досиетата. Резултатът оот отварянето на архива обаче бил да бъде произведена ДС в източник на истина. Депутатът от ГЕРБ Тома Биков, който е бивш журналист и също е работил по темата с досиетата, заяви, че законът е добър, а комисията по досиетата си върши много стриктно работата. По думите му \"има далеч по-интересни досиета от това на Юлия Кръстева, а целта на комисията е да бъде отворена тази информация, тя да бъде предоставена за анализ на всички\". Цветан Цветанов обеща: Комисията по досиетата остава", "date": "2018.04.04", "title": "Досието \"Сабина\" е прочиствано, вероятно и след 1989 г."}
{"url": "http://clubz.bg/66246-41_dyrjavi_mydruvat_koj_e_otrovil_skripal", "text": "Президентът на Русия Владимир Путин разчита, че на сесията на Организацията за забрана на химическото оръжие в сряда ще бъде поставена точка на случая \"Скрипал\". Той заяви това на пресконференция след разговорите с президента на Турция Реджеп Тайип Ердоган, предаде ТАСС. Путин съобщи, че за обсъждане в дневния ред са внесени \"минимум 20 въпроса\". При това той подчерта, че Русия е заинтересувана от пълноценно разследване. Президентът напомни, че шефът на британската лаборатория в интервю за \"Скай нюз\" съобщи, че неговите сътрудници не са установили произхода на това нервнопаралитично вещество. Организацията за забрана на химическите оръжия (ОЗХО) ще заседава днес, ден след като британска лаборатория призна, че няма доказателства, че използваното при покушението срещу бившия руски шпионин Сергей Скрипал вещество произхожда от Русия, предаде Франс прес. Защо пожарът в Сибир вреди на Путин повече от аферата \"Скрипал\"? Представителите на 41 държави членки на ОЗХО ще се съберат в 11 часа българско време в Хага по искане на Москва за нова размяна на дипломатически аргументи по казуса, който доведе до една от най-сериозните кризи между Русия и Запада след студената война. Няколко дни след покушението срещу Скрипал и дъщеря му Юлия, извършено на 4 март в английския град Солсбъри, ръководителката на британското правителство Тереза Мей обвини Москва и каза, че това било \"единственото възможно обяснение\". 29 държави изгониха над 150 руски дипломати в знак на солидарност с Великобритания. Кремъл отрича да е замесен. Британското външно министерство заяви, че заседанието на Организацията за забрана на химическите оръжия (ОЗХО), на което да се обсъди разследването на отравянето на бившия руски двоен агент Сергей Скрипал във Великобритания, е тактика на Русия за отклоняване на вниманието, предаде Франс прес. По повод изявлението на шефа на военната лаборатория в Портън Даун, че учените не могат да установят къде е било произведено използваното срещу Скрипал бойно отровно вещество, говорител на британското правителство заяви, че от самото начало е било обявено, че експертите от Портън Даун са идентифицирали използваното в нападението в Солсбъри вещество като нервнопаралитичния агент новичок, предаде Ройтерс. \"Сън\": С елда ли са отровени Скрипал и дъщеря му Юлия Отношенията на Русия със страните, които подкрепиха Лондон по случая \"Скрипал\", са отровени за дълго време, заяви руският постоянен представител в ЕС Владимир Чижов в интервю за телевизия \"Россия 24\", цитирано от ТАСС. Ръководителят на британската военна лаборатория Портън Даун заяви снощи, че тя не е могла да докаже, че бойното нервнопаралитично вещество, с което бе отровен през миналия месец Сергей Скрипал, е произведено в Русия, предаде Ройтерс.  Той добави, че лабораторията продължава да работи за осигуряването на допълнителна информация, която може да помогне за \"доближаване\" до източника на отровата. \"Но досега не бяхме в състояние да направим това\", призна експертът. Пред \"Скай нюз\" Гари Ейткънхед обясни, че правителството разполага с други средства, включително разузнавателни, които може да използва, за да определи произхода на нервнопаралитичния агент. \"Сън\": С елда ли са отровени Скрипал и дъщеря му Юлия", "date": "2018.04.04", "title": "41 държави мъдруват кой е отровил Скрипал"}
{"url": "http://clubz.bg/66248-trymp_berlin_ima_pari_za_severen_potok_a_nqma_za_nato_ne_razbiram", "text": "Президентът на САЩ Доналд Тръмп заяви, че не разбира как Германия може да плаща на Русия за газопровода \"Северен поток 2\" и доставка на енергоносители, но държи равнището на военните си разходи под исканите от НАТО 2% от БВП, предаде ТАСС. По думите му благодарение на него \"НАТО е започнала да получава милиарди долари повече\". Само преди седмица германското правителство окончателно одобри строежа на \"Северен поток 2\". Нова студена война ли? Германия одобри \"Северен поток 2\" На срещата си на върха в Уелс през 2014 г. страните от НАТО под натиска на САЩ се задължиха до 10 години да повишат отбранителните си разходи до 2 процента от БВП. Президентът на САЩ Доналд Тръмп се похвали, че никой от предшествениците му не е бил толкова твърд в отношението си към Русия колкото него. Президентите на Литва, Латвия и Естония се надяват на ясно и твърдо послание на САЩ към Русия след обявената възможна среща между Тръмп и Путин в Белия дом. Последното посещение на Путин там бе през 2005 г. при управлението на Джордж Буш, отбелязва Франс прес. На въпрос на журналист дали Путин е приятел или враг, Тръмп отвърна: Тръмп настоява страните от НАТО да увеличат военните си бюджети до 2 процента от БВП и похвали трите балтийски републики, че са покрили този показател. И добави, че други страни трябва да последват примера им. Балтийските страни искат повече US ракети и подводници Литва, Латвия и Естония са членки на НАТО и се безпокоят от зачестяващите военни учения на Русия в Балтийско море, отбелязва АП. \n\tПрезидентката на Литва Далия Грибаускайте каза на Тръмп, че САЩ играят изключително важна роля в НАТО и ги определи като \"жизненоважен глас\" в алианса. Вчера Грибаускайте заяви, че е важно американски войски да са в постоянна ротация в балтийските държави, предаде Франс прес. Срещата на върха включва и икономически форум, на който се очаква Литва да подпише договори за увеличен внос на втечнен природен газ от САЩ, за да намали зависимостта си от руската компания \"Газпром\". САЩ и балтийските страни работят по диверсификация на доставките на енергоносители в региона, включително чрез износ на американски втечнен природен газ, заяви Тръмп, цитиран от ТАСС. Същевременно в. \"Вашингтон пост\" обяви, че специалният прокурор Робърт Мълър няма никакво обвинение срещу Тръмп по разследването за участието на Русия в президентските избори. Мълър е натоварен със задачата да установи дали е имало съглашателство между предизборния екип на Тръмп и Кремъл по време на предизборната кампания през 2016 г. Тръмп твърди, че разследването е \"лов на вещици\", насочен срещу него. Москва отрича каквато и да е намеса на руските власти в американската предизборна кампания, съобщава БТА. Според източници на вестника Мълър е казал на адвокатите на президента, че подготвя доклад за действията на Тръмп и за евентуално възпрепятстване на правосъдието от негова страна. Балтийските страни искат повече US ракети и подводници", "date": "2018.04.04", "title": "Тръмп: Берлин има пари за \"Северен поток\", а няма за НАТО. Не разбирам"}
{"url": "http://clubz.bg/66223-zashto_pojaryt_v_sibir_vredi_na_putin_poveche_ot_aferata_skripal", "text": "Почти всяка година в Русия се случва трагедия, чиято причина лесно може да се установи – нехайство и корупция. Този път се случи в търговски център в сибирския град Кемерово, на около 3000 км източно от Москва. На 25 март пламъци избухнаха на горния етаж и бързо се разпространиха на площ от 1600 кв. м. Търговският център \"Зимна вишна”, предпочитан предимно от семейства заради киносалоните си и възможност за детски игри, беше открит през 2013 г. По време на трагедията там се намираха стотици хора. По официални данни сред пламъците са загинали 64 души, 41 от тях деца. Повечето от жертвите са изгорели живи зад заключените врати на киносалон на последния етаж. Най-младата жертва е на две години. Русия скърби и се пита: Обстоятелствата, причинили огнения ад, продължават да са загадка. Пълзят и слухове, че действителният брой на жертвите е далеч по-голям, властите таят истината. В крайна сметка след пожара много хора се смятат за безследно изчезнали. В Кемерово хората излязоха по улиците и настояха за отговори. Преди всичко от един човек - Владимир Путин. Той се отправи към мястото на трагедията, появи се с тъжно изражение на лицето, но се срещна единствено с управляващия елит, не и с гражданите. Путин говори за \"престъпно нехайство и безотговорност\". Обеща всички виновни да бъдат привлечени под отговорност. За мнозина руснаци това са празни думи. Твърде често вече са чувани от Кремъл. Година след година. Катастрофа след катастрофа. Сега хората искат да видят падането на глави. Не само на губернатора Аман Тулеев, на заместника му Сергей Цивильов, а и на Путин.  В центъра на Кемерово демонстрант се провикна: Видеото бързо беше разпространено в туитър. В социалните мрежи хората не се боят да обвинят Путин за трагедията. Що се отнася до външната политика, руснаците изобщо не се интересуват от скандала около атентата срещу бившия двоен агент Сергей Скрипал. Руснаците вече привикнаха да ги винят за всички злини в света. Но катастрофата с пожара отново насочи погледите към вътрешната политика. Трагедията в Кемерово обърна на 180 градуса настроенията в страната. Отшумя опиянението след победата на Путин на президентските избори. Само след десет дни празничното настроение отстъпи пред скръбта. Катастрофата, която първоначално държавните медии се опитаха да прикрият или омаловажат, за мнозина се превърна в олицетворение на корупция сред политическия елит на ерата Путин. За някои чашата преля, когато в помещението на сформирания кризисен щаб бяха окачени портретите на Путин и Тулеев - още докато пожарът бушуваше в търговския център. За други това беше поведението на губернатора Тулеев, който първоначално обруга демонстрантите в Кемерово, след което помоли Путин за извинение заради създадените неприятности поради пожара. За трети пък чашата преля, когато вицегубернаторът Цивильов обвини близките на жертвите, че искали да извлекат ползи от трагедията. След всяка трагедия руснаците се надяват положението да се подобри. Обикновено обаче само малцина местни политици или чиновници губят постовете си. Нищо повече не се случва. И малко по-късно всичко отново се повтаря. И след пожара в Кемерово ще има няколко изкупителни жертви. Вече бяха задържани петима заподозрени, сред които шефът на фирмата, която стопанисва търговския център и един охранител. Следствието се води по подозрение в убийство по непредпазливост, погазване на противопожарните правила и предлагане на необезпечени от гледна точка на сигурността услуги. Нищо повече. Точно така се е подхождало и при други трагедии, примерно след опустошителен пожар в Перм през 2009 г. Тогава по време на огнено шоу в нощен клуб загинаха над 150 души. Повечето се бяха задушили или стъпкани до смърт в суматохата. Надигна се огромен протест, но нищо не се промени. Дали след катастрофата в Кемерово ще има промяна, тепърва ще се види. Най-вероятно Путин не си е представял така началото на поредния му президентски мандат.", "date": "2018.04.04", "title": "Защо пожарът в Сибир вреди на Путин повече от аферата \"Скрипал\"?"}
{"url": "http://clubz.bg/66252-imalo_e_mejdu_3_i_4_signala_za_podgotvqno_bqgstvo_na_pelov_i_kolev", "text": "Между 3-4 сигнала са \"протекли\" от затвора, че се готви бягство от безскрупулния редицивист Владимир Пелов и приятеля му Радослав Колев. Това заявиха източници на Клуб Z рано сутринта в сряда, като към този момент информацията не се признаваше от МВР. Сигналите са дошли в период от около 6 месеца - колкото се смята, че е отнело на двамата да подготвят бягството си, осъществено вчера следобед.  МВР: Няма резултат по издирването на избягалите затворници Не е известно дали и защо не им е обърнато внимание, но заслужава да се отбележи, че дори в България да се сдобиеш с оръжие в затвора \"не е най-простото нещо\". При екстреното привикване днес в парламента на министрите Цецка Цачева и Валентин Радев, МВР шефът потвърди нашите данни: По думите на Цецка Цачева, данните са били от 2016 г. и тогава Пелов е спрян от работа. В отчет пред депутатите той изтъкна, че МВР  В момента работи щаб в СДВР под ръководството на главен комисар Христо Терзийски. Затворени са границите, но министърът не каза кои - защото \"може би и в момента двамата гледат\". Идентичен случай: почти намерили Хосе Мартинез и Николай Шатката Освен че ги търсят \"най-добрите издирвачи в държавата\", Радев каза, че е работено и с най-близките им. Появиха се информации, че е задържан синът на Пелов заради съмнения за съпричастност. Клуб Z напомня, че в Главна дирекция \"Национална полиция\" има сектор \"Оперативно обслужване на местата за лишаване от свобода\", който съществува за това и би трябвало да се занимава с такива сигнали. Особено в \"корпуса\" на Софийския затвор, както и навсякъде в подобни пенитенциарни заведения, е пълно с \"ушета\", които донасят такива и подобни факти. В интервю пред БНТ тази сутрин Младен Маринов - главен секретар на МВР, каза, че \" По повод информациите за готвено бягство на двамата опасни рецидивисти Клуб Z отправи запитване за още подробности до МВР, но все още очакваме отговор. Цецка Цачева обеща да бъде безкомпромисна днес в НС. Валентин Радев пък трябваше да отговори на депутатски двъпрос от \"Воля\"  - как   да подават сигнали. На това министърът резонно отговори, че щом е \"от гилдията\", питащият би трябвало да знае, че у нас няма право да се обявява парична награда. Радев призова обществото - кой каквато информация има, да я сподели \"и по никакъв начин да не влиза в контакт с тези...\"   Идентичен случай: почти намерили Хосе Мартинез и Николай Шатката", "date": "2018.04.04", "title": "Имало е между 3 и 4 сигнала за подготвяно бягство на Пелов и Колев"}
{"url": "http://clubz.bg/66251-putin_privlicha_natovska_turciq", "text": "Москва и Анкара се сближават още повече, пише германският вестник  . Вестникът отбелязва, че първото задгранично посещение на Владимир Путин след победата му на изборите в Русия го е отвело в Анкара, където се е срещнал със \"скъпия си приятел\" и е привлякъл още по-силно членката на НАТО Турция. ФАЦ допълва, че Реджеп Тайип Ердоган продължава политиката на сближаване с Русия въпреки безпокойствата на Запада. Вестникът отбелязва, че само за миналата година двамата президенти са се срещнали осем пъти. Русия, Турция и Иран планират бъдещето на Сирия без САЩ, пише списание   Списанието коментира, че днес лидерите на Русия, Иран и Турция се събират в Анкара, за да планират бъдещето на Сирия и как да се сложи край на кървавия конфликт, който се е проточил седем години. Силно се откроява обаче отсъствието на САЩ и другите държави от Запада, коментира изданието. \"Нюзуик\" допълва, че и за трите страни - Русия, Иран и Турция, залогът както по отношение на войната, така и на бъдещето на Сирия е голям. Путин обеща първия блок на турската АЕЦ за 100-годишнината на Турция Друго германско издание - , напомня, че миналата година Русия и Турция започнаха разговорите за уреждане на сирийския конфликт в Астана. Влиянието на Русия, Турция и Иран в Сирия може още повече да нарасне, след като американският президент Доналд Тръмп в реч в четвъртък обяви, че предстои скорошен край на военната операция на САЩ на сирийска територия, коментира вестникът. \n\tИзданието отбелязва и че Анкара не се е включила в изгонването на дипломати във връзка със случая \"Скрипал\" и припомня думите на Ердоган, че няма да предприема нищо срещу Москва. Освен това Русия и Турция са свързани и чрез оръжейни сделки и газопровода \"Турски поток\" в Черно море, отбелязва \"Велт\". Вестникът отбелязва, че на срещата на върха ЕС-Турция миналата седмица съюзът и Турция не са постигнали никакво сближаване по важни въпроси, но ЕС е уверил Ердоган, че както е било обещано, ще отдели още 3 милиарда евро за издръжката на сирийските бежанци в Турция. В друга статия изданието цитира медийни съобщения, според които няколко страни от ЕС не искат да плащат повече за споразумението с Турция за бежанците. Според вестника става дума за Германия, Франция, Австрия, Швеция, Дания и Финландия, които изпратили писмо до Европейската комисия с искане оставащите 3 милиарда евро да се платят изцяло от бюджета на ЕС. Председателят на ЕК Юнкер обаче отказал.", "date": "2018.04.04", "title": "Путин привлича натовска Турция"}
{"url": "http://clubz.bg/66256-identichen_sluchaj_pochti_namerili_hose_martinez_i_nikolaj_shatkata", "text": "Днес Софийската районна прокуратура \"използва случая с бягството от затвора на лишените от свобода Владимир Пелов и Радослав Колев\", за да съобщи за резултата от проведеното издирване на Хосе Луис Гевара Мартинез и Николай Николов-Шатката. Двамата избягаха по също толкова арогантен начин от същото място - Софийския затвор, само че с псевдопатрулка със син буркан през 2014 г. „Патрулка“ извела нашите Монте-Кристовци от затвора В дъждовния следобед на 30 април 2014 г. автомобилът със затъмнени стъкла, лампа и – както се оказва после – несъществуващ регистрационен номер влиза през един от входовете на Корпуса, както е известен Софийският затвор. Заради лошото време  за да провери кой е вътре, а само оглежда показаната през прозореца полицейска карта. Когато влиза, автомобилът паркира точно на място, където видеокамерите на най-охранявания затвор в страната... не го ловят. Хосе Мартинез и Николай Николов се качват в колата, а на излизане по същата схема пазачът пак не иска да се мокри и не излиза от вишката. Случаят приключва с това, че са уволнени един пазач от София и един от Бургаския затвор  В хода на разследването по отношение на Мартинез е издадена европейска заповед за арест, в изпълнение на която е получена информация от Дирекция „Международно оперативно сътрудничество“ към МВР, че  . Предстои предаването му на българските власти. Спрямо Николов също е издадена заповед за арест. В тази връзка са постъпили данни, че  които са проверяват. При потвърждаване на тези сведения предстои предаването му на компетентните органи на Република България, допълват прокурорите.", "date": "2018.04.04", "title": "Идентичен случай: почти намерили Хосе Мартинез и Николай Шатката"}
