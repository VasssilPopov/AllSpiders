{"url": "https://clubz.bg/89920-edin_bylgarski_paradoks_jiveem_vse_po_dobre_a_sme_vse_po_neshtastni", "text": "Защо сме все по-нещастни, след като живеем все по-добре? Този парадокс е в основата на кризата в съвременните общества. Да започнем с най-актуалното - града, в който живеем. Промяната е наистина удивителна. Нали помните онези решетки, с които през 1990-те софиянци доброволно превръщаха апартаментите си в затвори? А спомняте ли си как се паркираше, преди да направят синя и зелена зона, как се гонеха служителите по паркирането за билетче, преди да въведат СМС-заплащането, какви купища боклук се събираха периодично? Стана някак по-цветно, изникнаха приятни кафенета, реставрираха фасади, та даже пешеходни зони вече има. И успоредно с това все по-голямо страдание ни причинява поредното подозрение за злоупотреба с обществена поръчка; забиването, после изтръгването, после пак забиването на абсурдните колчета по тротоарите; безнадеждните задръствания; незалепените плочки, изпод които ни пръска вода. Оставете сегашните избори, на които власт и опозиция разиграват тези две гледни точки. Проблемът е вътре във всеки от нас. Градът се развива, но ние сме все по-недоволни. Същото можем да кажем за държавата като цяло. От края на социализма България бележи сериозен ръст в паритетната покупателна способност - от 12 хиляди долара на човек през 1990 до близо 20 хиляди днес. Въпреки разпадането на СИВ, въпреки мъчителните реформи и мафиотизирането на икономиката през 1990-те. А после дори чудодейно се присъединихме към най-богатия икономически блок и най-силния военен алианс. Само че познавате ли поне един българин, който да е доволен от развитието на страната си? Благосъстоянието нараства, а все сме на опашката. Границите са отворени, а държавата се обезлюдява. Пазят ни американците, ама виж как обидихме добрите руснаци. Имаме всякакви стоки, но не всички могат да си ги купуват. Абе, съсипаха я тая държава! И докато властта ни обяснява, че никога не сме били по-добре, опозицията вика, че загиваме. Работата е там, че аз, масовият човек, се чувствам зле независимо от това, че светът около мен върви напред. Същото се наблюдава и в далеч по-развити икономики. До едно време нарастването на икономическото равнище води и до нарастване на удовлетворението от живота. После обаче идва един критичен пик, след който хората продължават да забогатяват, но кривата на щастието тръгва надолу. Ще кажете: овчедушното щастие би ни направило безкритични апологети на властта. Или с други думи: колкото повече недоволство, толкова повече гражданска енергия за съпротива. Но вярно е и обратното: ако гражданите стават все по-недоволни, властта просто ще загуби мотивацията да прави каквото и да било. Разбира се, идеалното е да има баланс, при който гражданите оценяват хубавото, но критикуват лошото. Само че тъкмо този баланс днес изглежда по-далеч от всякога - живеем в такава медийна шумотевица, че за да бъдеш чут, трябва да виеш в най-високите регистри, да правиш слон от всяка муха, да вещаеш края на света още в сутрешните блокове. Лошото е, че въвлечени в това политическо кресчендо, гражданите започват да се чувстват искрено нещастни. Да вярват, че живеят в най-нещастното, най-бездуховното, най-опасното време. Без перспектива, без идеали. Така ли е наистина? Не, разбира се. Живеем в най-мирното време в цялата човешка история. Започнали сме да се грижим за нещастните си съчовеци от другия край на света, с които нямаме нищо общо. Медицината прави чудеса, продължителността на живота се е удвоила за последните стотина години. Днес повече хора умират от преяждане, отколкото от глад. Повече хора се самоубиват, отколкото умират от насилствена смърт. Благодарение на медиите обаче живеем с чувството, че зад всеки ъгъл ни дебне нов Джак Изкормвача. В резултат от всичко това и при нас, и другаде по света се наблюдава следното разминаване: общо взето положителна оценка за личното състояние на отделния човек, но нарастващ песимизъм за обществото като цяло. Обективното подобрение проецирам върху себе си, а недоволствата прехвърлям върху общото. От това опасно отчуждение следва едно - нарастващ егоизъм. Изследователите изброяват различни причини за този парадокс на недоволството. Ръстът на благосъстоянието например задължително води до увеличение на неравенствата в обществото - положението на всички се подобрява, но при някои повече, отколкото при други. А това неизменно поражда напрежения. Неслучайно пословично егалитарните скандинавски общества са все първенци по удовлетвореност от живота. В друга посока вървят разсъжденията за фрустрациите, в които изпада съвременният човек заради все повечето възможности за избор. Когато животът ти е зададен веднъж завинаги - цар, поп, генерал - слушаш, козируваш и колебания няма. Когато обаче непрекъснато избираш - управниците си, страната, в която да идат децата ти, бизнеса, в който да си сложиш парите, марката автомобил, която да си купиш - тогава започваш да пребиваваш в една непрекъсната несигурност. Спираш се на една от многото възможности и незабавно започват да те глождят съмнения - дали пък не сбърках, мога ли да повторя избора, да го потретя? Старите хора ще ви кажат, че сме недоволни, защото сме станали по-претенциозни. И в това безспорно има някаква истина. Когато навремето по телевизията имаше един филм в седмицата, помните ли колко му се радвахме? А сега се чудим на кой канал да превключим. Но претенциозността днес не е материална - хората просто очакват да имат по-голяма роля в управлението на обществата си. Не да им дават все повече неща, а те сами да ги разпределят. Да бъдат не обекти, а субекти на живота си. Това, което прави нетърпима ситуацията в съвременното българско общество, не са разбитите тротоари или пък мизерните заплати на медицинските сестри и научните работници. Нетърпимото е това, че управленските етажи се самозатвориха, че социалният асансьор не работи, че там вече проникват само близки и съпартийци (помните каква хубава метафора създаде Цветанов с асансьора си). Същото се беше случило във времето на късния социализъм, когато се надигна подобна вълна на идеално, а не материално мотивирано недоволство срещу самозатворилата се номенклатура. Нещо такова наблюдаваме и в развития свят, където меритократичните елити издигат около себе си бариерите на дипломи от топ университети, събират се в затворени клубове, подкрепят се глобално и презират обикновените хора наоколо. Умните политици разбират, че трябва да заложат именно на тази карта - отваряне, ремонт на ръждясалия социален асансьор, разместване на социалните пластове. Как да стане това? Ами дайте да мислим.", "date": "2019.11.01", "title": "Един български парадокс: живеем все по-добре, а сме все по-нещастни"}
{"url": "https://clubz.bg/89929-kitajci_kupuvat_faliralata_tomas_kuk_za_%E2%82%AC13_mln", "text": "Китайската група Фосун (Fosun) обяви днес придобиването на марката \"Томас Кук\" (Thomas Cook) за 11 милиона британски лири (13 милиона евро), повече от месец след гръмкия фалит на британския туроператор, предаде Франс прес, цитирана от БТА. \n\tФосун се аргументира в борсово комюнике, публикувано на Хонконгската борса, че \"Томас Кук\" е една от най-известните туристически марки в света заради 178-годишната си история, която я прави най-стария играч в сектора. Защо умират гигантите: причините за фалита на \"Томас Кук\" Трансакцията включва също така купуването на други права на интелектуална собственост като акаунти в социалните мрежи. \n\tКитайската компания, която вече притежава \"Клуб Мед\" (Club Med), предвиждаше да има има мажоритарно участие в туроператорската дейност на \"Томас Кук\", но този спасителен план не можа да бъде осъществен докрай. Британският туроператор изчерпа финансовите си средства и обяви фалит на 23 септември, след като не успя да намери необходимите пари, за да покрие кредитите си и да продължи дейността си. \n\tОттогава регулаторният орган по ликвидациите във Великобритания се опитва да продаде активите, за да изплати дължимото на кредиторите. \n\tТой вече продаде за 6 милиона лири мрежата от агенции във Великобритания на британския туроператор \"Хейс травъл\" (Hays Travel), което ще позволи да бъдат спасени до 2500 работни места от общо 9000 за групата на Острова. \n\tФалитът на \"Томас Кук\", който пострада през последните години от несигурността около Брекзит и промените в потребителските нагласи, не само че остави на произвола на съдбата британските служители, но и доведе до необходимост от невиждана досега операция по репатриране на 140 000 британски туристи, припомня АФП.", "date": "2019.11.01", "title": "Китайци купуват фалиралата \"Томас Кук\" за €13 млн."}
{"url": "https://clubz.bg/89930-rusiq_obvini_sasht_v_kontrabanda_na_petrol_ot_siriq", "text": "САЩ незаконно изнасят петрол от находища в Североизточна Сирия на стойност повече от 30 милиона долара на месец, заяви днес говорителката на руското министерство на външните работи Мария Захарова, цитирана от ТАСС. По думите й действията на американските военни по отношение на петролните находища в Североизточна Сирия са незаконни. Председателят на Съвета на началник-щабовете на американските въоръжени сили генерал Марк Мили заяви в понеделник, че САЩ възнамеряват да запазят в Сирия контрол над петролните полета на компанията \"Коноко\" в провинция Дейр аз Зур, а също така над базата в Ат Танф. И Русия, и САЩ пращат части в Сирия Руското министерство на отбраната каза, че Съединените щати извършват контрабанда на сирийски петрол в други страни, като конвоите се охраняват от американски частни военни компании и от спецчасти, предаде БТА. Отделно днес сирийският президент Башар Асад иронично каза в интервю, че Тръмп му харесва най-много от всички американски президенти, защото откровено си казва какво иска в Сирия - петрол. \n\t В същото време руски и турски военни подразделения започнаха да патрулират по линията между сирийските и турските войски в Североизточна Сирия. ", "date": "2019.11.01", "title": "Русия обвини САЩ в контрабанда на петрол от Сирия "}
{"url": "https://clubz.bg/89926-maq_manolova_shte_sydi_bojko_borisov", "text": "Незавимата кандидатка за кмет на София Мая Манолова обяви, че ще съди премиера и лидер на ГЕРБ Бойко Борисов. Поводът са негови думи в интервю за бТВ тази сутрин, които Манолова нарече \"обиди, лъжи и клевети\". Кандидатката се възползва и от право на отговор, което й дава законът (чл. 188, 190 и 199 от Изборния кодекс - б.р.) Юристите на телевизията са изчислили, че то трябва да е в рамките на 3 минути - колкото време според тях Борисов е посветил на нея и кампанията ѝ в интервюто. \"Добре, че ви направихме града, за да има какво да покажете\" Сред твърденията на Борисов, за които Манолова поиска право на отговор, цитирани и от Клуб Z, е, че т.нар. братя Галеви помагат на Манолова през ромски лидери.  , поясни Борисов.  На това Манолова отвърна: За думите на Борисов, че \" и Манолова обяви, че кой е абсолютен фаворит и победител на ромския вот в София се вижда в протоколите на ЦИК и тези гласове съвпадат с гласовете за листата на ДПС в редица изборни секции\".", "date": "2019.11.01", "title": "Мая Манолова ще съди Бойко Борисов"}
{"url": "https://clubz.bg/89906-koj_sreshtu_kogo_na_balotajite_v_nedelq", "text": "На първия тур на местните избори на 27 октомври бяха избрани кметовете на 9 областни градове - Бургас, Кюстендил, Кърджали, Монтана, Хасково, Велико Търново, Враца, Габрово и Стара Загора. Оспорвани балотажи се очакват на 3 ноември в 17 областни центрове и в столицата София. Ето и кой срещу кого ще се изправи на тях. Оспорван балотаж се очертава в . Досегашният кмет   ще се пробва да вземе трети мандат. Камбитов е издигнат от ГЕРБ. От \"БСП за България\" са заложили на формулата \"независим, подкрепен от\" като избора на соцпартията спря на , който до този момент не се е занимавал с политика. На първия тур за Камбитов гласуваха  25,65%, за РуменТомов  - 20,50%. Сегашният кмет на   Иван Портних остана с малко под чертата от 50 на сто на първия тур. При обработени 100% от протоколите той получи 49,29% от гласовете. Битката на балотажа ще е между него и Костадин Костадинов (\"Възраждане\"), който получи 14,30 на сто от гласовете. Малко зад Костадинов остана кандидатката на БСП Анелия Клисарова с 14,02 на сто подкрепа. Известна интрига около балотажа може да се получи около въпроса дали симпатизантите на БСП ще подкрепят Костадинов. Още по време на номинирането на кандидат-кметовете на соцпартията той се оказа ябълката на раздора - беше издигнат от местното ръководство на БСП във Варна, но неодобрен от центъра. Нещо подобно се повтаря и сега, когато от варненската структура на партията заявиха форма на подкрепа за втория тур за лидера на националистическата и русофилска партия \"Възраждане\". Във  сегашният кмет от ГЕРБ Огнян Ценков с 32,12% ще се срещне на втори тур с Цветан Ценков от местната коалиция СДС (НДСВ, Нова алтернатива, ЗНС, БЗНС, БДСР) , който спечели 30,41 на сто от гласовете. Така на местно ниво ще има сблъсък на партньорите за местните избори ГЕРБ и СДС.  Ще повтори ли в  успеха си от 2015 г. Йордан Йорданов от местна коалиция ДБГ. Тогава той влезе във властта като най-младия кмет на областен град и беше една от малкото изненади на вота преди четири години. Сега Йорданов отива на втори тур с 41,22 на сто подкрепа срещу Надежда Петкова, ГЕРБ, с 29,46%.  В  битката също ще е оспорвана. Сегашната кметица от ГЕРБ Корнелия Маринова с 28,82% влиза в битка за поста си срещу Радина Банкова от БСП, която има 23,02%. В   вече е ясно, че кметът няма да е от ГЕРБ. На балотажа ще се срещнат дългогодишният кмет Тодор Попов, който е начело на града от 2007 г. и Благо Солов, независим с подкрепата на БСП. Въпреки съпътстващите управлението му скандали досега никой не е успял да детронира от поста му Попов, който е издиган от местни коалиции. На предните избори той победи кандидата на ГЕРБ. Сега Попов, издигнат от местна коалиция \"Новото време\", спечели 44,72% на първия тур. Благо Солов взе 18,90 на сто.. Интересна ще е надпреварата в  заради изключително малката разлика между основните опоненти. Досегашната кметица на ГЕРБ Вяра Церовска печели 40,98%, а кандидатът на БСП и досегашен депутат Станислав Владимиров – 39,61 на сто. Кмет срещу областен управител. Така изглежда сблъсъкът на балотажа в града, станал известен на миналите местни избори като \"болката на Бойко Борисов\".  Битката  ще е между досегашния кмет Георг Спартански, независим, издигнат от местна коалиция (36,90%) и областния управител Мирослав Петров от ГЕРБ (30,29%).  Тежък балотаж се очертава във втория по големина град в България, като на него се срещат коалиционните партньори в централната власт - ГЕРБ и ВМРО. Според окончателните данни от първи тур Димитров е получил 36,14 на сто от гласовете, а Атанасов 16,15 на сто. Интересното за двамата претенденти за кметското място в   е, че и двамата са неуспешни кандидати от предните избори през 2015 г.  Атанасов има по-предишен управленски опит като кмет на Пловдив. На втори тур ще се реши кой ще е кмет и на  - във вече проигравания сблъсък кметът от ГЕРБ Валентин Василев (24,36%) срещу бившия кмет Денчо Бояджиев (25,38%).   ще е от областните градове, които ще имат нов кмет. Изборът е между депутата от БСП Пенчо Милков, който води от първия тур с 35,16% и кандидатката на ГЕРБ, която взе 25,13%. В  балотажът е между сегашния кмет Юлиян Найденов (ГЕРБ), който взе 48,51% на първи тур, и бившият евродепутат от БСП Момчил Неков с 29,02%. Кметът на  Стефан Радев от ГЕРБ на първи тур спечели 48,47%. На балотажа ще срещне своя предшественик в управлението на града Кольо Милев (\"БСП за България\"), който взе миналата неделя 24,33% от гласовете на избирателите в града. Действащият кмет на  от ГЕРБ Николай Мелемов взе на първи тур 39,84%. На балотаж с него отива човекът на \"БСП за България\" Стефан Сабрутев - 21,46%. ГЕРБ-ДПС е битката в   на балотажа. Досегашният кмет от Дарин Димитров с 48,43% отива на балотаж срещу представителя на ДПС и дългогодишен областен координатор на партията си Хамди Илиязов с 37,36%. В   отново има познато противопоставяне  кметът от ГЕРБ Любомир Христов с 32,35% срещу Венцислав Венков от БСП с 22,02%. Балотажът в Ямбол е любопитен, тъй като на първи тур проби съвсем нов политически играч партията \"Пряка демокрация\". Така в неделя на избори отиват Валентин Ревански (\"Пряка демокрация\") с 40,18% и Катя Георгиева (\"БСП за България\") с 21,54%. Досегашният кмет от ГЕРБ Георги Славов остана четвърти.", "date": "2019.11.01", "title": "Кой срещу кого на балотажите в неделя"}
{"url": "https://clubz.bg/89916-tejka_grupa_za_volejbolistite_v_posledniq_shans_za_tokio_2020", "text": "Мъжкият национален отбор по волейбол очаквано се падна в много трудна група на последната олимпийска квалификация за игрите в Токио догодина. Съперници на \"лъвовете\"  в Берлин в Берлин (5-10 януари 2020 г.) са настоящият европейски шампион Сърбия и и силните тимове на Франция и Холандия в гр. В. В другата група \"А\" са Германия, Белгия, Словения и Чехия. Това стана ясно, след като Европейската конфедерация публикува официално програмата за последните пресявки. Играе се всеки срещу всеки. Първите два отбора от групите играят на кръст на полуфинали. Победителите спорят за първото място. Само то дава право на участие на олимпийските игри. Квоти имат вече Русия, Италия и Полша от Европа, също така домакините от Япония, Бразилия, Аржентина и САЩ. България почива в първия ден на олимпийската квалификация. На 6 януари нашите играят с Франция, на 7-и с Холандия, а на 8-и срещу Сърбия. Полуфиналите са на 9-и, а финалът - на 10 януари.", "date": "2019.11.01", "title": "Тежка група за волейболистите в последния шанс за Токио 2020"}
{"url": "https://clubz.bg/89927-trymp_predlaga_da_prochete_razgovora_si_sys_zelenski_na_jivo_po_televiziqta", "text": "Доналд Тръмп, който настоавя, че \"не е направил нищо лошо\" и не заслужава да бъде отстранен от длъжност, направи необикновено предложение да се яви на живо по телевизията и да прочете пълната стенограма на оспорвания му телефонен разговор с украинския си колега Володимир Зеленски в \"разговор край камината\", съобщи днес британският в. \"Гардиън\". Във вчерашния исторически ден, когато Камарата на представителите официализира процедурата за отстраняването му от длъжност, Тръмп се обяви за невинен в интервю с \"Вашингтон игзаминър\" (Washington Examiner), пише \"Гардиън\". Процедурата срещу Тръмп стана официална Междувременно, председателката на Камарата Нанси Пелоси, която съобщи началото на разследването за импийчмънт през септември, каза в късно телевизионно шоу: \"Моля се за Съединените американски щати\". Тя каза: Тръмп обаче войнствено се защити от твърденията, които са в сърцевината на разследването – че е притиснал украинския президент Володимир Зеленски да разследва във най-вероятния му съперник за предидентството в изборите догодина, демократа Джо Байдън и че за целта е забавил жизнено важна военна помощ за Украйна. Тръмп преди е описвал телефонния разговора, в който е помолил Зеленски за \"услуга\" като “перфектен”. В последното си интервю, той го нарече \"добър разговор\". Тръмп също подхвърли идеята за тениски с надпис: \"Прочетет стенограмата\" като част от стратегията на Белия дом да го защити срещу разследването за отстраняване от длъжност. То вероятно ще се състои в следващите няколко месеца, за да стигне до процес за импийчмънт в Сената. Той потвърди, че Белия дом няма да сътрудничи на разследването, що се отнася до удовлетворяване на искания за документи и свидетели от доминираната от демократите Камара или до изпълнение на призовки.", "date": "2019.11.01", "title": "Тръмп предлага да прочете разговора си със Зеленски на живо по телевизията"}
{"url": "https://clubz.bg/89928-oon_otkazanata_ot_chili_konferenciq_za_klimata_shte_byde_v_madrid", "text": "ООН потвърди, че тазгодишната конференция за климатичните промени ще се състои през декември в Мадрид, след като Чили се отказа от домакинството заради антиправителствените протести в страната, предаде Ройтерс. Чили отменя домакинството на АТИС и конференцията на ООН за климата Конференцията, известна и със съкращението COP25 (букви латински), ще се проведе от 2 до 13 декември, както беше предвидено, но в испанската столица. САЩ: Русия подклажда бунтовете в Чили Целта на форума е да се уточнят подробностите по прилагането на Парижкото споразумение за климата на фона на призивите на някои екологични групи и активисти за спешни мерки. БТА САЩ: Русия подклажда бунтовете в Чили", "date": "2019.11.01", "title": "ООН: Отказаната от Чили конференция за климата ще бъде в Мадрид "}
{"url": "https://clubz.bg/89911-pyrvata_ministyrka_na_shotlandiq_shte_iska_nov_referendum_za_nezavisimost", "text": "Ръководителката на Шотландската национална партия (ШНП) Никола Стърджън заяви, че ще отправи искане за провеждането на нов референдум за независимост преди края на 2019 г., предаде Ройтерс, цитирана от БТА. Шотландия подкрепи референдум за независимост Според британското законодателство, за да се проведе още един референдум, Шотландия има нужда от позволението от британското правителство. Стърджън заяви, че ще иска такова позволение от ръководителя на правителството до 24 декември, без значение кой спечели предстоящите избори. Последно в Шотландия се проведе референдум за отделяне от кралството на 18 септември 2014 г. Гласоподавателите трябваше да отговорят на въпроса:  , а възможните отговори бяха \"Да\" и \"Не\". Официално: Шотландия отхвърли независимостта - NO 55,3%, YES 44,7% Поддръжниците на \"Не\" спечелиха с малко над 2 милиона гласа (55,3 процента от целия вот) срещу 1,6 милиона гласа за позицията \"Да\" (44,7 процента). Един от силните аргументи на противниците на сепаратизма бе, че ако напусне кралството, Шотландия ще се раздели и с ЕС. Избирателната активност бе 84,6 процента - най-високата от парламентарните избори през 1910 г. насам.  Сега обаче при перспективата Обединеното кралство да напусне ЕС шотландските националисти смятат, че могат да спечелят референдум със същия въпрос. На референдума за членството на Обединеното кралство в ЕС на 23 юни 2016 г. мнозинството от шотландците гласуваха за оставане. Официално: Шотландия отхвърли независимостта - NO 55,3%, YES 44,7%", "date": "2019.11.01", "title": "Първата министърка на Шотландия ще иска нов референдум за независимост"}
{"url": "https://clubz.bg/89912-zabranata_na_politicheskite_reklami_ot_twitter_e_pozorstvo", "text": "Вчера социалната мрежа Twitter излезе с неочаквано решение - пълно спиране на платената политическа реклама от 22 ноември. Twitter забранява политическата реклама от 22 ноември Множество технологични и американски леви сайтове видяха това като хвърлена ръкавица в лицето на Facebook - другата ключова социална мрежа в американската и световната политика. Зукърбърг и хората му имат проблем с регулацията на политическите реклами, фалшивите новини по време на избори, и цялостното манипулиране на вота още от изборите в САЩ през 2016 г. Стотици потребители пък се разтопиха от възхищение към \"смелостта\" и \"обществената отговорност\" на ръководството на Twitter. Решението обаче не е нищо повече от евтино позьорство, по две причини. Микроблогинг платформата бе в криза преди няколко години, и според много анализатори един от факторите да излезе от нея е именно активността на Доналд Тръмп там. Това няма отношение към политическата реклама, но създаде усещане в потребителите, че именно тя е спасила сайта от фалит, и ги заблуждава в това да отдават прекалено голямо значение на политическата реклама. А съответно - да надценяват жеста на Дорси. А това е именно жест. През последната година Twitter намали растежа си, но за третата четвърт на годината отчете приличните 9% увеличение на приходите спрямо 2018 г. Става дума за 702 млн. долара. Факт е, че 80% от приходите на социалната мрежа са от реклами - но предимно реклами на продукти. Политическата реклама е едва 0,1% от приходите им по време на американските избори миналата година, или около 3 млн. долара. Това е сумата, която компанията \"жертва\" с това си решение - една хилядна. Facebook с нови правила за политическа реклама за евровота  Важно е да се отбележи, че ситуацията с Фейсбук е подобна - само 0,5% от приходите им са от политически реклами. Но е важно да се отбележи, че това включва само рекламите, пуснати директно от политици, а не и от комитетите за политическа активност (т.нар. PAC-ове), които всъщност харчат в пъти повече от самите политици - в тяхна полза. Така че същият ход би струвал на Зукърбърг минимум 5 пъти повече. \"Фермите\" за ботове и тролове са начинът, по който стават най-големите манипулации в политически кампании. Далеч по-естествено и евтино излиза да наемеш група драскачи на туитове, които пишат от мрачен офис в Източна Европа и ги раздухват с автоматични скриптове, и да разпространяваш чрез тях своите политически послания. Така можеш да водиш и черен PR, и да разпространяваш фалшиви новини, оставайки напълно чист. Именно тези \"ферми\" бяха най-ползваният метод на последните два вота в САЩ. И Twitter не прави нищо, за да ги спре - тъкмо обратното, забраната на пряката политическа реклама ще увеличи нуждата от ползване на ботовете и троловете, което ще спомогне по-лесно да се прикриват изхарчените средства в една кампания (и съответно произходът им). В добавка повече ботове и фалшиви акаунти всъщност означава повече печалби за Twitter от обикновената продуктова реклама, която е основното перо в приходите им. Джак Дорси е напълно прав, че разпространяването на политически послания трябва да бъде заслужено, не купено. Но не прави нищо на практика, което да спре този пазар.   „Генерация Z“ – с подкрепата на „Америка за България“ Facebook с нови правила за политическа реклама за евровота  „Генерация Z“ – с подкрепата на „Америка за България“", "date": "2019.11.01", "title": "Забраната на политическите реклами от Twitter e позьорство"}
{"url": "https://clubz.bg/89905-fandykova_manolova_izpolzva_protestite_sreshtu_geshev", "text": "Тя акцентира върху това, че през следващите няколко месеца предстои да се защитят 1,3 млрд. лв. безвъзмездни европейски средства, с които да продължи строителството на метрото, да се пусне довеждащ транспорт от електробуси и да се изгражда канализация. ГЕРБ: Манолова отказа дебат с Фандъкова Тя припомни, че по време на правителството на Орешарски, на което Манолова беше основен защитник и говорител, са били спрени важни проекти за София – участък от метрото и строителството на Северната скоростна тангента. Съфинансирането за този участък е осигурено изцяло от общинския бюджет, като така не се допусна спиране на строителството.  Фандъкова определи като лицемерие факта, че два дни преди изборите Манолова излиза с позиция за подкрепа на протестите срещу избора на главен прокурор. Мая Манолова призова президента Радев да не подписва указа за главния прокурор (ВИДЕО) Фандъкова отговори и на  въпрос за мерките, по които се работи за подобряване на качеството на въздуха. Тя обясни, че в транспорта е важно да продължи строителството на метрото и модернизацията на градския транспорт, а за ограничаване на отоплението на дърва и въглища вече е осигурила 60 млн. лв. за безплатна подмяна на старите печки на 1/3 от домакинствата в София.  Мая Манолова призова президента Радев да не подписва указа за главния прокурор (ВИДЕО)", "date": "2019.11.01", "title": "Фандъкова: Манолова използва протестите срещу Гешев"}
{"url": "https://clubz.bg/89910-cenata_na_belgijskite_ovcharki_skochi_sled_ubijstvoto_na_bagdadi", "text": "Цената на кучетата от породата \"Белгийска овчарка малиноа\" скочи главоломно, след като неин представител взе участие в акцията по ликвидиране на лидера на \"Ислямска държава\" Абу Бакр ал Багдади, съобщава сайтът TMZ, цитиран от БТА. Тръмп потвърди: лидерът на ИДИЛ Ал-Багдади е мъртъв Ирен Хаукрофт, собственичка на най-големия развъдник на породата \"Малиноа\" за американската армия, довери, че е получила предложение за покупка на такава овчарка за 85 хиляди долара. Преди президентът на САЩ Доналд Тръмп да публикува снимката на кучето герой, взело участие в ликвидирането на Ал Багдади, породата се търгуваше за 25 хиляди долара. Такава беше цената на възрастните екземпляри, а палетата вървяха по 2000 долара. Хаукрофт заяви, че е затрупана от оферти за покупка на белгийски овчарки. Понастоящем тя отглежда 73 малиноа. Въпреки че Тръмп първоначално не пожела да разкрие името на раненото куче, което е участвало в операцията срещу Багдади, чрез съобщение в туитър на 31 октомври американският президент разбули мистерията. Той сподели фотошопната снимка как награждава с медал животното.    ", "date": "2019.11.01", "title": "Цената на белгийските овчарки скочи след убийството на Багдади"}
{"url": "https://clubz.bg/89904-btv_vyzrazqva_sreshtu_globite_na_cik_ne_e_agitirala_sreshtu_gerb", "text": "Така отговориха от отдела за връзки с обществеността на националната телевизия на запитване на Клуб Z ще оспори ли бТВ наказанията, които ЦИК реши да й наложи заради жалбите на ГЕРБ, че е извършвала предизборна агитация в деня на гласуването миналата неделя.  Както Клуб Z първи писа, на управляващата партия не се понравиха редица репортажи на телевизията, с които се отразяваха проблемите в някои по-големи и малки градове в страната. В част от тях кметовете са на ГЕРБ, което е логично предвид факта, че на местните избори през 2015 година партията спечели 22 областни града.  От ГЕРБ са подали до ЦИК три жалби за бТВ, две от които Комисията взе предвид и откри \"агитация\" - в тази, касаеща София, и още една - за сливенското село Гавраилово. Но най-много от ГЕРБ се подразнили на репортажа за столицата, озаглавен \"Хубаво е, но не е готово в София\". Той бе посветен на пословичните ремонти на централната градска част.   жалваха се от партията на Бойко Борисов. ГЕРБ сезира ЦИК за \"телевизионен Костинброд по бТВ\" в изборния ден А ЦИК реши:  Такова е заключението на Комисията и относно репортажа в Гавраилово. Репортерите разказаха за схема, при която се от кметството раздавали пари на жители от ромски произход като обезщетения заради умъртвените им заради чумата прасета. Но всъщност те не отглеждали прасета. Репортажът е озаглавен \"Как чумата по свинете се намеси в агитацията на кандидат-кметове\". Иначе в изборния ден имаше репортаж за това как общината в Благоевград е инвестирала във водопровод за минерална вода, който да захранва общински басейн, но вместо това той захранва хотелите на общински съветници в града. Кмет на областния град е Атанас Камбитов (ГЕРБ), който сега отива на балотаж.  Репортаж имаше и от Русе - градът от три десетилетия се бори с мръсния въздух, нещо, което не може да се припише на само една политическа сила като несвършена работа, в т.ч. на последния кмет, който е от ГЕРБ. В Русе сега на балотаж отиват Пенчо Милков (БСП) и Диана Иванова (ГЕРБ) с превес на Милков. От Хасково пък телевизията излъчи репортаж за злоупотреби с общински жилища и с парите от лихвоточките на хасковлии. Скандалът датира от седмица преди изборите. Схемата е действала от 10 години, посочи в репортажа си телевизията. През 2015-а за кмет на областния град бе избран Добри Беливанов (ГЕРБ), от когото партията сне отдавна доверие и на сегашния вот издигна друг кандидат - Станислав Дечев, който спечели още вчера от първия тур. ЦИК започна да наказва бТВ за агитация по жалбите на ГЕРБ Във Варна пък бТВ припомни за проблемите около изграждането на новия булевард \"Васил Левски\" - от това, че \"отхапа\" трибуна от стадион, до наклона му, заради който при проливен дъжд става \"водосбор\". За въпросния булевард пари бяха отпуснати от правителството. Кмет през 2015-а там стана Иван Портних (ГЕРБ), който сега партията отново издигна. Сега Портних е на балотаж. \"Бира, скара и коли с чужда регистрация в едно от най-големите кърджалийски села. Старите механизми в района на Кърджали продължават да работят, а именно – организирано пътуване от Турция към България и контролиране на вота.\" Така пък бе анонсирано разследване на медията от кърджалийското село Горно Прахово, чийто кмет от ДПС преди четири години бе избран с над 90% от гласовете. Бе излъчено и разследване от Лом - за купуване на гласове, като за \"свръзка\" бе посочено лице от Съюза на свободните демократи. Репортажи имаше още от село Галиче и Бяла Слатина, където избиратели масово бяха изкарани болни от ишиас, от Хитрино (за това как са усвоени парите след смъртоносната експлозия на жп цистерни) и мн. др. Или, ако може да се направи изводът - в ефир попаднаха различни случаи от различни градове с кметове от различни политически сили. Но още в изборната нощ Борисов заяви, че \"много хейт\" се е излял в някои национални телевизии. Което бе прелюдия към жалбите на ГЕРБ. ЦИК започна да наказва бТВ за агитация по жалбите на ГЕРБ", "date": "2019.11.01", "title": "бТВ възразява срещу глобите на ЦИК, не е агитирала срещу ГЕРБ "}
{"url": "https://clubz.bg/89924-borisov_i_ninova_v_hor_hristo_ivanov_e_vinoven_za_geshev", "text": "Лидерката на БСП Корнелия Нинова повтори тази вечер пред бТВ думите на премиера Бойко Борисов, че новият главен прокурор Иван Гешев е избран според закон, изработен по времето, когато правосъден министър бе Христо Иванов. А БСП е била против него. А ако Бареков, Яне Янев или Петьо Еврото бяха издигнали прокурор Франтишек? Нинова коментира предпазливо избирането на Гешев, като изтъкна, че той не бил избор на БСП и ако партията е имала възможност е щяла да предложи втори кандидат за поста. И добави, че представителите на БСП във ВСС били независими. В коментар за изборите тя повтори, че ГЕРБ губи гласове, а БСП увеличава подкрепата си. БСП имала ръст от 150 хил. гласа за общински съветници в сравнение с 2015 г. в цялата страна. Докато ГЕРБ, според нейните данни, през 2015 г. е имала 900 хил. гласа, а сега малко над 800 хил. Нинова посочи още, че БСП е на балотаж в 72 общини, областни градове и райони, а в 35 общини партията печели на първи тур. Тя съобщи, че подкрепата за БСП се увеличава на четвърти пореден вот. Според Нинова в доста различни общини в ромски секции ГЕРБ печели убедително. Изтъкна и, че има 600 хил. невалидни бюлетини, които представляват 25%. Като друг проблем тя посочи ниската избирателна активност. Според нея гласуват една трета от избирателите и от тях първата партия е спечелила 20%.", "date": "2019.11.01", "title": "Борисов и Нинова в хор: Христо Иванов е виновен за Гешев"}
{"url": "https://clubz.bg/89914-mechka_si_vze_noshtna_banq_v_basejn_kraj_sopot_video", "text": "Мечка си спретна нощно къпане в басейн на фирма, която стопанисва лифт в подножието на Стара планина край Сопот. На видеото от охранителните камери се вижда как мечката, която се сдоби с прякора Swimmy (Плувчо), влиза необезпокоявана в басейна и започва да плува.     Видеото се превърна в хит в социалните мрежи. Съвсем различна е реакцията на горското стопанство на Карлово, което настоява мечката да бъде приспана. Още от средата на октомври в местни медии бе публикувана информация, че мечки са слизали от Балкана и са нанасяли щети на пчелни кошери и вили. Затова в интернет бе подета   от двете компании, потърпевши от нощната баня на мечката, за да вземат властите  , което ", "date": "2019.11.01", "title": "Мечка си взе нощна баня в басейн край Сопот (ВИДЕО)"}
{"url": "https://clubz.bg/89908-v_rusiq_vliza_v_sila_zakonyt_za_suverenen_internet", "text": "В Русия днес влиза в сила законът за \"суверенен интернет\", изолиран от големите световни сървъри. Той предизвика опасения у правозащитниците, според които може да доведе до прекомерен контрол върху мрежата от страна на властите, предаде Франс прес, цитирана от БТА. \n\tЗаконът предвижда създаването на инфраструктура, която да осигури работата на руските интернет ресурси, в случай че руските оператори изгубят възможността да се свързват с интернет сървърите в чужбина. \n\tОсвен това занапред руските интернет доставчици ще трябва да се уверят, че на мрежите им са инсталирани \"технически средства\", осигуряващи \"централизиран контрол върху трафика\", за да се парират евентуални заплахи. \n\tЗаконът е критикуван като опит за контрол на интернет съдържанието и дори за постепенно изолиране на руския сектор от световната мрежа - едно от последните свободни пространства за опозицията и критиците на властта в Русия, отбелязва Франс прес. Според правозащитната организация законът, предизвикал протестни демонстрации през март, \"поставя в опасност правото на свобода на словото и правото на онлайн информация на хората в Русия\" и отваря път към \"масово следене\". \n\tРедица правозащитни организации заявиха през април в общо комюнике, че се страхуват от нови ограничения, засягащи бездруго ограничаваните медии и интернет в Русия. \n\tКремъл обаче заявява, че няма намерение да изгради в Русия местно подобие на китайската \"Велика информационна стена\" и че желанието му, напротив, е да брани руския интернет. \n\tЗаконът бе критикуван и с оглед очакваните големи разходи, които ще наложи на руските интернет оператори, а някои може и да фалират. \n\tПрез последните години руските власти постоянно затягат контрола върху националния сектор от интернет, като блокират съдържание и цели сайтове, свързани с опозицията, както и ресурси, отказали да им сътрудничат - например видеоплатформата \"Дейлимоушън\", социалната мрежа \"Линктин\" и комуникационното приложение \"Телеграм\", напомня АФП.", "date": "2019.11.01", "title": "В Русия влиза в сила законът за \"суверенен интернет\""}
{"url": "https://clubz.bg/89919-google_kupuva_kompaniqta_za_fitnes_trakeri_fitbit", "text": "Американската компания Alphabet, бащина на техногигантат Google, е подписала споразумение за закупуване на Fitbit. Да запишеш смъртта си на Apple Watch Популярният производител на фитнестракери, а отскоро - и на \"умни\" часовници, е сред най-успешните самостоятелни производители в сектора. В последното тримесечие обаче компанията отчете по-слаби продажби от очакваното за новите си модели смартчасовници Versa Lite. За сметка на това има ръст на продажбите на фитнес тракери. Сделката ще е за 2,1 млрд. долара и ще приключи през 2020 г. Месец на технологичните течове - нов Canon, нов GoPro, нов Pixel Според анализаторите, Google планира да се включи в пазара на носимите устройства и търси развита компания за целта. В последните месеци множество потребители призовават компанията да разработи \"умен\" часовник към флагманния си смартфон Pixel. Такива устройства предлагат Apple, Samsung и Huawei, така че Google определено изостава от конкуренцията. Месец на технологичните течове - нов Canon, нов GoPro, нов Pixel", "date": "2019.11.01", "title": "Google купува компанията за фитнес тракери Fitbit"}
{"url": "https://clubz.bg/89917-generalen_advokat_na_syda_na_es_konfiskaciq_bez_prisyda_e_vyzmojna", "text": "Конфискацията без присъда е възможна. Това гласи   на генералния адвокат от Съда на Европейския съюз (СЕС) Елинор Шарпстън, съобщи правният сайт  .  Заключението на гeнepaлния aдвoĸaт нe e peшaвaщo зa CЕС, чиeтo пpoизнacянe ce oчaĸвa. Според нея рaмĸoвo peшeниe 2005/212/ΠBP oт 24 фeвpyapи 2005 г. oтнocнo ĸoнфиcĸaция нa cвъpзaни c пpecтъпнocттa дoxoди, инcтpyмeнти и имyщecтвo нe изĸлючвa пpoизвoдcтвo зa ĸoнфиcĸaция ĸaтo тeзи, ĸoитo ca виcящи пpeд нaциoнaлния cъд, ĸoгaтo тeзи пpoизвoдcтвa нe ca във вpъзĸa c пpecтъплeниe и тexният въпpoc нe зaвиcи oт нaĸaзaтeлнa пpиcъдa. Съдебен изпълнител продава част от апартамента на Цветан Василев за 1,2 млн. лв. „Де факто“ припомня, че пpeз мapт 2018 г. cъдия Kaтepинa Eнчeвa oт Cофийски градски съд (СГС) cпpя дeлoтo зa гpaждaнcĸa ĸoнфиcĸaция пo иcĸoвe нa Комисията за противодействие на корупцията и за отнемане на незаконно придобито имущество (KΠKOHΠИ) cpeщy Цвeтaн Bacилeв и 27 физичecĸи и юpидичecĸи лицa. B пpeюдициaлнoтo й зaпитвaнe дo Cъдa нa EC в Люĸceмбypг бяxa фopмyлиpaни 6 въпpoca: Paмĸoвoтo peшeниe въвeждa зaдължeниeтo зa дъpжaвитe-члeнĸи дa пpeдпpиeмaт нeoбxoдимитe мepĸи, зa дa пoзвoлят ĸoнфиcĸaция нa cpeдcтвa и cpeдcтвa oт пpecтъплeния, нaĸaзyeми c лишaвaнe oт cвoбoдa зa пoвeчe oт eднa гoдинa. Koнфиcĸaциятa e дeфиниpaнa ĸaтo „нaĸaзaниe или мяpĸa, пocтaнoвeнa oт cъдa cлeд пpoизвoдcтвo във вpъзĸa c пpecтъплeниe или пpecтъплeниe, ĸoeтo вoди дo oĸoнчaтeлнo лишaвaнe oт coбcтвeнocт“. Колко ни струват незаконните конфискации на имущество? Тайна. Диpeĸтивaтa „ycтaнoвявa минимaлни пpaвилa зa зaмpaзявaнe нa имyщecтвo c oглeд нa eвeнтyaлнa пocлeдвaщa ĸoнфиcĸaция и ĸoнфиcĸaция нa имyщecтвo пo нaĸaзaтeлни дeлa“. И oпpeдeля ĸoнфиcĸaциятa ĸaтo „oĸoнчaтeлнo лишaвaнe oт имyщecтвo, пocтaнoвeнo oт cъд във вpъзĸa c пpecтъплeниe“. Тя рaзпopeждa и чe „ĸoгaтo ĸoнфиcĸaциятa въз ocнoвa нa пapaгpaф 1 нe e възмoжнa, пoнe ĸoгaтo тaĸaвa нeвъзмoжнocт e peзyлтaт oт зaбoлявaнe или yĸpивaнe нa зaпoдoзpянoтo или oбвиняeмoтo лицe, дъpжaвитe-члeнĸи пpeдпpиeмaт нeoбxoдимитe мepĸи, зa дa пoзвoлят ĸoнфиcĸaциятa нa пoмoщни cpeдcтвa и пocтъплeния в cлyчaитe, ĸoгaтo e oбpaзyвaнo нaĸaзaтeлнo пpoизвoдcтвo пo oтнoшeниe нa пpecтъплeниe, ĸoeтo мoжe дa дoвeдe дo пpяĸa или ĸocвeнa иĸoнoмичecĸa изгoдa и тaĸoвa пpoизвoдcтвo би мoглo дa дoвeдe дo нaĸaзaтeлнa пpиcъдa, aĸo зaпoдoзpянoтo или oбвиняeмoтo лицe e билo в cъcтoяниe дa ce пoдлoжи нa изпитaниe “. Oчeвиднo e, чe paзглeждaнoтo пpoизвoдcтвo пpeд нaциoнaлния cъд нe e „нaĸaзaтeлнo пpoизвoдcтвo“, ĸaĸтo нe e и пpoизвoдcтвo „във вpъзĸa c пpecтъплeниe или пpecтъплeния“ пo cмиcълa нa Paмĸoвoтo peшeниe, зaявявa Eлинop Шapпcтън. Cтaвa дyмa зa  , пoяcнявa тя. Cпopeд нeя oбaчe  . Данаил Кирилов за конфискацията: \"Стига с тия твърдения за революция и болшевизъм!\" Πpeз aпpил тaзи гoдинa дpyг cъдия oт CГC oтпpaви нoви 7 въпpoca ĸъм Cъдa нa EC пo пoвoд гpaждaнcĸaтa ĸoнфиcĸaция y нac и cпpя пpoизвoдcтвoтo cpeщy бившия шeф нa ĸлиниĸaтa пo дepмaтoлoгия нa BMA Mиpocлaвa Kaдypинa и cъпpyгa й Бoйĸo Илиeв дo пpoизнacянeтo нa CEC, припомня \"Де факто\". Πpoф. Kaдypинa бe oбвинeнa зa изпoлзвaнe нa cлyжeбнoтo пoлoжeниe и длъжнocтнo пpиcвoявaнe в eднo дeлo c пoĸoйния вeчe шeф нa BMA гeн. Cтoян Toнeв. Hoвитe питaния ca вĸлючитeлнo зa минимaлнитe cтaндapти, пpeзyмпциятa зa нeвинoвнocт, зaмянaтa нa „paзyмнoтo пpeдпoлoжeниe“ зa пpecтъпeн пpoизxoд нa имyщecтвoтo c „пpeзyмпция зa пpoтивoпpaвнocт“, eдинcтвeнo нa бaзaтa нa ycтaнoвeни paзминaвaния нaд oпpeдeлeн пpeдeл пpи имoтнитe пpoвepĸи нa KΠKOHΠИ. A мeждyвpeмeннo cлeд тълĸyвaнe нa BKC, чe пpи cвaлeни oбвинeния и oпpaвдaтeлнa пpиcъдa гpaждaнcĸaтa ĸoнфиcĸaция e нeвъзмoжнa, пapлaмeнтapнoтo мнoзинcтвo eĸcпpecнo глacyвa зaĸoнoви пoпpaвĸи, ĸoитo зaчepтaxa ĸaзaнoтo oт въpxoвнитe cъдии. Заключението на генералния адвокат Елинор Шарпстън е по първото дело, образуване по питането на съдия Енчева. Колко ни струват незаконните конфискации на имущество? Тайна. Данаил Кирилов за конфискацията: \"Стига с тия твърдения за революция и болшевизъм!\"", "date": "2019.11.01", "title": "Генерален адвокат на Съда на ЕС: Конфискация без присъда е възможна"}
{"url": "https://clubz.bg/89918-grigor_dimitrov_e_na_polufinal_v_parij_sreshtu_novak_djokovich_snimki", "text": "Григор Димитров е на полуфинал в турнира от Мастърс 1000 в Париж. В първия четвъртфинал той победи с 6:2, 7:5 чилиеца Кристиан Гарин и чака Новак Джокович, който разгроми Стефанос Циципас - 6:1, 6:2. Техният сблъсък беше следващият в програмата в зала \"Берси\". Григор не е бил на полуфинал в Мастърс турнир от повече от две години - когато триумфира в Синсинати (през лятото на 2017 г.). Той почти сигурно ще завърши годината в топ 20 на световната ранглиста. Българинът започна вихрено в първия сет - като продължение на вчерашната наказателна акция срещу Доминик Тийм. Григор отнесе петия в света, ще играе на 1/4-финал (ВИДЕО, СНИМКИ) Той проби във втория гейм и за броени минути водеше с 3:0. Гарин намали, но всичко, което успя да вземе в сета, са два гейма - за 1:3 и 2:4. При 5:2 първата ни ракета отново прониза подаването на съперника си и спечели с 6:2. Вторият сет започна аналогично - брейк за 2:0. Продължението обаче беше по-равностойно, а в края - и драматично. Този път непримиримият чилиец направи бърз рибрейк, а малко след това за първи път от началото на срещата изравни - 2:2. Това вдъхна кураж на Гарин, който стабилизира представянето си на своя начален удар. И все повече притискаше Димитров в неговите сервис геймове, но българинът все пак успяваше да се измъкне. Така се стигна до 3:3 и 4:4. И в ключов момент 42-ият в света направи пробив, при това от 40:0 в полза на Григор Димитров.  Тук дойде ред на Гришо да покаже, че е по-опитният тенисист - той върна пробива, така се стигна до ново равенство - 5:5, а Гарин сервираше за спечелване на сета.  Последва гейм на нула - 6:5. И 7:5 след нов брейк. Край като за Мастърс с три поредни спечелени гейма - два от които на началния удар на противника. 2:0 и полуфинал за Григор Димитров. Това е трета поредна победа без загубен сет за първата ни ракета. Той даде сет само в откриващия си мач във френската столица - на Юго Юмбер, след това разби Давид Гофен, Доминик Тийм и Гарин. Дежа вю - Григор би Гофен и в Париж Григор започна с обрат срещу французин в Париж Григор Димитров има само една победа в девет мача срещу световния №1 Новак Джокович. Тя беше постигната на клей през 2013 г. Последните два двубоя бяха през 2018 г. Останалите два четвъртфинала в Париж са късно тази вечер. Съперници в първия са Денис Шаповалов (Канада) и Гаел Монфис (Франция), а във втория - Жо-Вилфред Цонга (Франция) и Рафаел Надал (Испания). Дежа вю - Григор би Гофен и в Париж Григор започна с обрат срещу французин в Париж", "date": "2019.11.01", "title": "Григор Димитров е на полуфинал в Париж срещу Новак Джокович (СНИМКИ)"}
{"url": "https://clubz.bg/89913-byudjetyt_gubi_po_400_mln_lv_na_godina_ot_nedeklarirana_zaetost_tvyrdi_aikb", "text": "Недекларираната заетост в страната нанася вреди в размер на над 400 млн. лв. годишно върху републиканския бюджет. Това съобщи днес председателят на Асоциацията на индустриалния капитал в България Васил Велев на нарочна пресконференция.  На нея Асоциацията представи своя нов проект, финансиран с европейски средства по оперативна програма \"Развитие на човешките ресурси\" - \"Подобряване достъпа до заетост и качеството на работните места чрез ограничаване и превенция на недекларираната заетост\", който би трябвало да разработи специален подиндекс за измерването на сивия сектор при работните места, както и да предостави конкретни мерки за ограничаването и превенцията му. Сумата, която ще бъде изхарчена за реализирането на идеята, е малко над 2 млн. лв., от които 300 000 лв. за национално съфинансиране. Основните резултати, които се очакват от проекта, са изготвяне на Национална карта на недекларираната заетост и на методика, инструменти и мерки за борба с нея и разширяване и надграждане на дейностите на Националния център „Икономика на светло“ – включително посредством създаване на платформа за дистанционно обучение. Очаква се пилотно да бъдат обучени 3000 лица, от които 2000 дистанционно и 1000 присъствено, както и тестово да бъдат подкрепени и консултирани 300 предприятия относно подобряване на състоянието на трудовоправните отношения. Работодателите твърдят, че този вид труд не просто ощетява бюджета, но и изкривява конкуренцията и пазара у нас. Новият проект според АИКБ ще позволи изсветляването на бизнеса, като се финансират специално насочени изследвания и анализи на проявленията на сивата икономика при новите форми на заетост. Основни партньори на АИКБ ще бъдат социалното министерство и синдикалистите от КНСБ.  За постигането на заложените резултати АИКБ е предвидила изпълнението на три основни дейности:", "date": "2019.11.01", "title": "Бюджетът губи по 400 млн. лв. на година от недекларирана заетост, твърди АИКБ"}
{"url": "https://clubz.bg/89899-byudjetyt_shte_subsidira_pristanishteto_na_dogan", "text": "Проектът на актуализираната средносрочна бюджетна прогноза за периода 2020-2022 г., публикуван миналия петък от Министерството на финансите като мотиви към законопроекта за държавния бюджет, предвижда да бъдат насочени капиталови трансфери за ремонти, рехабилитация и укрепителни дейности на пристанищната инфраструктура. Общо преводите от правителството към тези обекти ще бъдат на стойност близо 245 млн. лв., а цели . Случайно или не  Припомняме, че на 12 юни тази година Доган регистрира дъщерна компания на ТЕЦ-Варна - дружеството \"Пристанище ТЕЦ-Езерово\". Новата фирма трябва управлява бъдещото търговско пристанище, което Доган възнамерява да изгради на мястото на въглищния терминал на ТЕЦ-а във Варненския залив.  От МФ поясняват, че  ДАНС и НАП ще се занимават с Доган заради ТЕЦ \"Варна\" (ВИДЕО) Основното обяснение за концентрацията на финансов ресурс точно във Варна пък е, че това е нужно във връзка със съвременните тенденции за увеличаване големината на корабите, което поставя определени изисквания относно дълбочината на подходите към пристанищните терминали. През лятото изпълнителният директор на ТЕЦ-Варна и бивш транспортен министър в правителството на Пламен Орешарски - Данаил Папазов, обяви, че компанията ще инвестира около 89 млн. евро в реконструкция и обновяване на пристанището. Тогава от думите на Папазов стана ясно, че се водят преговори за привличане на чужд инвеститор от Лондон. Той щял да се включи с до 50% от дяловете в новосъздадено дъщерно дружество на ТЕЦ-Варна – \"Пристанище ТЕЦ-Езерово\", което да оперира порта. Ахмед Доган вече е мажоритарен собственик на ТЕЦ \"Варна\" Макар и Папазов да не назова името на чуждата компания, посочи, че преговорите с чуждия инвеститор се водят от над половин година. Припомняме, че Папазов ръководи държавното дружество \"Пристанище-Варна\" в периода от 2001 до 2013 г. В края на 2017-а купи чрез фирмата си \"Сигда\" ТЕЦ-Варна и няколко месеца по-късно прехвърли на Доган мажоритарния дял. В ръководството на \"Пристанище ТЕЦ-Езерово\" е и Адриан Атанасов, който е дългогодишен финансов директор на \"Пристанище-Варна\". Сега, видимо от проекта на МФ, изглежда, че държавата е решила да \"удари едно рамо\" на финансирането на ремонтните дейности по пристанището на господин Доган.  ТЕЦ-Варна е част от т.нар. Студен резерв - осигурява три блока за целта, като това е над 60% от резерва за българската енергийна система. Тоест - ако възникнат кризисни ситуации - например криза с газа, стачки на миньори и др., три от 210-мегаватовите блокове в ТЕЦ-Варна ще се включат в случай на недостиг на електроенергия. За да се поддържат мощностите в готовност, но без да произвеждат ток, държавата плаща. Кой ще е част от резерва решава ЕСО чрез обявяване на търгове. ТЕЦ-Варна спечели такъв търг през 2017 г., измествайки един от играчите на този пазар - държавната ТЕЦ \"Марица-изток 2\". До средата на 2019 г. се очаква централата да е получила от държавата плащания в размер на 27 млн. лв.  Ахмед Доган вече е мажоритарен собственик на ТЕЦ \"Варна\"", "date": "2019.11.01", "title": "Бюджетът ще субсидира пристанището на Доган"}
{"url": "https://clubz.bg/89925-izvynredno_polojenie_v_delhi_zaradi_mrysen_vyzduh", "text": "Делхи обяви извънредно положение заради замърсяването на въздуха, като училищата в индийската столица излязоха във ваканция до 5 ноември, съобщи Асошиейтед прес, цитирана от БТА. \n\tВременно се спират строителните дейности в района на града, за да се намалят нивата на прахово замърсяване. \n\tЗамърсяването на въздуха в Делхи винаги достига върхови нива около 1 ноември заради комбинацията от смог от фойерверките по време на хиндуистки фестивал и горенето на стърнища в селскостопанските райони в съседни щати. \n\tПосолството на САЩ в Индия отчита днес ниво на фините прахови частици във въздуха, което надвишава деветкратно нормите, определени за допустими от Световната здравна организация. При такива равнища се препоръчва на хората да не излизат на открито, защото това е опасно за здравето. \n\tОт понеделник в Делхи ще се въведат ограничения за движението на автомобили, които ще останат в сила две седмици. Хората ще могат да шофират личните си автомобили от 4 до 15 ноември през ден, в зависимост от това дали са с четни или нечетни регистрационни номера.", "date": "2019.11.01", "title": "Извънредно положение в Делхи заради мръсен въздух"}
{"url": "https://clubz.bg/89923-poshtite_vlizat_na_razprostranitelskiq_pazar_da_razseqt_useshtaneto_za_monopol", "text": "Въпреки твърденията на премиера Бойко Борисов, че \"Български пощи\" ще поемат разпространението на всички печатни издания, днес ресорният министър Росен Желязков внесе малко яснота - държавното дружество се включва на либералния базар, на който по думите на Желязков в момента оперират 50-60 компании дистрибутори. Кое не е наред в медийния пазар: сив сектор, концентрация, търговски диктат Това бе в отговор на въпрос защо чак сега министерството решава да се включи в този пазар. Желязков уточни, че с поемането на поста е направил анализ на дружествата под шапката на министерството - \"за кои се явява котва, за кои шамандура и за кои се явява мащеха\".  За монопол на пазара говори и Комисията за защита на конкуренцията при последния си анализ за състоянието на медийния сектор у нас. За монопол неофициално се говори от години - като осъществяван от фирмите, свързани с Делян Пеевски, който е и сам издател на печатни издания. Публична тайна е, че не до всички будки достигат всички печатни издания. Така например в обектите на \"Лафка\" се разпространяват точно определени издания. Борисов обяви: \"Български пощи\" ще разпространяват печатните медии Преди седмица Министерският съвет взе \"протоколно решение\" за влизане на \"Български пощи\" на разпространителския пазар. По думите на Росен Желязков реалистичният срок за това е втората половина на януари. Дотогава ще се водят преговори с издателите - дали ще работят с БП или с някой от другите дистрибутори. \"Себестойността на услугата е водеща (30-35% търговска отстъпка, каквато е практиката сега)\", посочи още министърът и допълни, че самата услуга не може да бъде държавно субсидирана (каквото допусна сутринта Борисов), защото това би било кроссубсидиране на самите издатели.  От думите на Желязков стана ясно още, че у нас има 6000-7000 точки за продажба на печатни издания - будки, бензиностанции, търговски вериги, молове, лавки и т.н. \"Лафка\", които се свързваха с Пеевски, държали 1000 от тях. С други думи - не можело да се каже, че е монополист. Борисов се зае с медиите - собственост, финансиране и разпространение Все пак министърът призна, че \"пощите\" са във финансов дефицит, но и че пощенската услуга е универсална. Желязков обаче смята, че има логистична възможност да поемат разпространението на печатните издания ежедневно и ежечасно.  Борисов обяви: \"Български пощи\" ще разпространяват печатните медии Борисов се зае с медиите - собственост, финансиране и разпространение", "date": "2019.11.01", "title": "Пощите влизат на разпространителския пазар да разсеят \"усещането\" за монопол"}
{"url": "https://clubz.bg/89921-kakvato_jurnalistikata_ni_takyv_i_praznikyt_%D1%9D", "text": "Днес Денят на народните будители е и Ден на българската журналистика. Доколко   днешните български журналисти са будители и какво в такъв случай означава 111-ото ни място в международната класацията по свобода на словото – всеки сам може да си отговори. От \"Биволъ\" върнаха награда на СБЖ - не желаят да са до \"агент Димитър\" Днес от 11 ч. Управителният съвет на Съюза на българските журналисти организира протест пред Народното събрание под надслов „Не убивайте журналистиката в България”. Иронично, но нямаше много журналисти – около 20 души. Горе-долу толкова са и членовете в УС на СБЖ. Днес ръководството на СБЖ ще има и други обществени прояви – довечера за поредна година ще бъдат връчени годишните награди на Съюза за журналистика. Там вероятно ще има повече журналисти – само журналистите и медиите, които имат да получават награди, са 25. СБЖ: Спрете гаврата с журналистите! Спрете \"закона Пеевски\" (ДЕКЛАРАЦИЯ) А възможността от нов скандал след този от миналата година   вероятно ще доведе още журналисти. За някои може да се окаже проблем наградата на Велислава Дърева за документалната ѝ книга „Атентатът 1925. Денят, в който се отвориха портите Адови”, която тя коментира така: Именно „фашизмът”, а не „комунизмът”. Още по-иронично е, че това ръководство на СБЖ изглежда е нелегитимно. То бе избрано на Общо събрание, проведено на 14 – 15 март 2015 г. Мандатът е регламентиран от устава на Съюза – четири години. Във всички съдебни актове – и на съда, и в регистъра, ясно е посочена датата на изтичане на мандата – 15 март 2019 г. Това посочва досегашният главен секретар на СБЖ Иван Върбанов, който на 10 октомври подаде оставка – след като УС на СБЖ е отхвърлил настояването и предложението му за обсъждане и насрочване на избори. Честит празник на българската журналистика! СБЖ: Спрете гаврата с журналистите! Спрете \"закона Пеевски\" (ДЕКЛАРАЦИЯ)", "date": "2019.11.01", "title": "Каквато журналистиката ни, такъв и празникът ѝ"}
{"url": "https://clubz.bg/89915-trenoryt_na_livyrpul_rasizmyt_ne_e_samo_bylgarski_problem", "text": "Мениджърът на \"Ливърпул\" Юрген Клоп обяви, че расизмът не е български проблем и отказа да се поддаде на провокациите на британски журналисти, според които наказанието на УЕФА срещу България е леко. УЕФА наказа националния ни тим да играе един мач без публика, като могат да станат и два при ново провинение в следващите две години. Наложена е глоба на БФС в размер на 85 000 евро. Наказанието за България: два мача без публика и солена глоба Германецът също подчерта, че Бългаският футболен съюз не е виновен за ексцесиите по време на квалификационния мач на \"лъвовете\" срещу тима на Англия. Той призна, че расизмът е много сериозен проблем, но допълни, че той няма да бъде изкоренен с по-тежко наказание срещу България. Петър Хубчев: България има проблем с расизма Още с първия въпрос на пресконференция преди срещата между \"Астън Вила\" и \"Ливърпул\" британски журналист попита Клоп дали санкцията е достатъчно тежка. Един обвиняем след расисткия скандал - показал си д***то два пъти Петър Хубчев: България има проблем с расизма Един обвиняем след расисткия скандал - показал си д***то два пъти", "date": "2019.11.01", "title": "Треньорът на \"Ливърпул\": Расизмът не е само български проблем"}
{"url": "https://clubz.bg/89900-maha_li_se_bus_lentata_na_carigradsko_ne_udyljava_se_prestroqvaneto", "text": "Бус лентата на столичния бул. \"Цариградско шосе\" между алея \"Яворов\" и кв. \"Изток\" е премахната, обявиха тази сутрин от гражданската организация \"Спаси София\".  Преди това пък споделиха видео с доскорошния кандидат за кмет и бъдещ общински съветник Борис Бонев, който задава същия въпрос. Публикуваха и снимка, на която се вижда как е изтрит жълтият надпис BUS и е сложена нова бяла лента вместо жълтата, която позволява само превозните средства от градския транспорт да се движат в тази лента.     От гражданската организация питат кандидатката за кмет от ГЕРБ Йорданка Фандъкова защо лентата се маха, след като в предизборната й програма пише \"увеличаваме с 20% скоростта на градския транспорт с нови бус ленти\".  От общината обаче разясниха, че не става дума за премахване на бус лентата, а за удължаване на на зоната за престрояване на автомобили с 240 метра. При наличието на бус лента тя е прекъсвана там, където има слизане или качване на булеварда от други пътни артерии. В случая засегнати са шофьорите, които идват от Телевизионната кула и се качват на \"Цариградско\" в посока хотел \"Плиска\". Според общината преплитането на потоците автомобили там са създавали задръствания до Орлов мост, затова се е наложило да се удължи зоната, в която шофьорите могат да сменят лентите.", "date": "2019.11.01", "title": "Маха ли се бус лентата на \"Цариградско\"? Не, удължава се престрояването"}
{"url": "https://clubz.bg/89901-najo_ticin_kym_fandykova_vie_ste_istinski_mecenat_ne_samo_upravlenec", "text": "Това каза Йорданка Фандъковда, кандидат за кмет на София, издигната от коалиция ГЕРБ/СДС, на среща с български актьори, певци, писатели и интелектуалци.  Тя отбеляза, че столицата е активен и жив град, и заяви, че събралите се са \"талантливите хора на София, хората, които пазите духа на този град и създавате перспектива, хората, които носите вдъхновение.\" Тицин е български журналист и бивш пиар на ДСБ и Иван Костов. Той не е първият знаков симпатизант на десните, който в последните дни се отказва от тях. Ицо Хазарта към \"Демократична България\": В „Ъпсурт“ вече нямате човек На срещата присъстваха писателят Димитър Бочев, композитора Стефан Димитров, Лъчезар Георгиев, Недко Солаков, Венелин Шурелов, Весела Ножарова, Виктор Божинов, Георги Мамалев, Силвия Кацарова, Искра Радева, Влади Въргала, Филип Аврамов, Стефан Вълодобрев, Ирина Флорин, Мими Николова, Братя Аргирови, Яна Маринова, Рут Колева, Захари Карабашлиев, Яна Генова, Найо Тицин, Еми Барух, Тони Николов, Евгени Будинов, Бина Харалампиева, Ириней Константинов, маестро Людмил Ангелов, Жаклин Вагенщайн, Гергана Мудова, Герасим Георгиев – Геро, проф.Георги Арнаудов, д-р Георги Текев и др. Развитието на културата е приоритет в работата на общината,  каза общинският съветник Малина Едрева. Тя посочи, че със създадените инструменти подкрепяме творците и организациите в сферата на културата.  Столична община сформира работна група, която работи по включването на бизнеса в културния сектор. Работи се по закона за меценатството, каза също Фандъкова.  На срещата присъстваха и общинските съветници Симеон Колев - Симо, проф. Иво Петров, арх.Ивайло Петков. ", "date": "2019.11.01", "title": "Найо Тицин към Фандъкова: Вие сте истински меценат, не само управленец"}
{"url": "https://clubz.bg/89893-aec_kozloduj_shte_se_pazi_ot_vyzdushni_ataki_samo_edna_firma_moje_da_dostavi_oborudvaneto", "text": "АЕЦ \"Козлодуй\" смята да си изгради система за защита от въздушни атаки на стойност от малко под 6 млн. лв. без ДДС. Това става ясно от проверка на страницата на Агенцията за обществени поръчки. Според ръководството на централата обаче възлагането на обществената поръчка следва да бъде извършено чрез процедура на договаряне без публикуване на обявление. Реално това означава, че няма да бъде провеждан търг, защото дружеството смята, че само един-еднинствен консорциум може да достави точно такава система със съответните й спецификации. От документите става ясно, че дружеството по закона за задълженията и договорите \"Дрон Дефенс\" притежава лицензия върху полезен модел с предмет „Система за въздушна защита на стратегически обекти посредством радарно сканиране, оптично разпознаване и радиосмущаване и заглушаване на безпилотни летателни апарати” регистриран в Патентното ведомство на Република България. Решението за закупуването на такава защита е дошло от извършен Анализ на ефективността на системата за физическа защита на АЕЦ \"Козлодуй\". Резултатите от анализа са показали, че централата има спешна нужда от изграждане на система за защита от въздушни атаки.  Проверка на Клуб Z в Патентното ведомство показа, че заявител и притежател на патента за системата e Костадин Байчев Байчев. Той е подал заявка за вписване във ведомството на 15 януари тази година, а регистрацията му е издадена два месеца по-късно на 22 март. Нова проверка - този път в Търговския регистър - показва, че въпросният Байчев има участие в няколко фирми, повечето от които се занимават с преработка на селскостопанска продукция и тютюн.  Шести блок на АЕЦ \"Козлодуй\" е с удължен срок за експлоатация до 2029 година В реферата към изобретението му е пояснено, че неговата \"система за радарно сканиране, оптично разпознаване и радиосмущаване и заглушаване, паралелно работеща със системата за радиочестотно сканиране и разпознаване, прекъсване на комуникацията за управление и поемане на контрол над безпилотния летателен апарат\", е изградена от два блока. Първият е съставен от свързани към централна алармена станция радар с интегриран GPS и обхват от поне 5000 м и видеокамера. Вторият блок е изграден от свързани към централната алармена станция радиочестотен скенер и поне един радиочестотен предавател с предвидени SDR сензори. Така стигаме до консорциума, който очевидно притежава правата върху полезния модел - ДЗЗД \"Дрон Дефенс\". След кратка проверка става ясно, че той е съставен от три компании. Основната е \"Синтикс технолъджи\" ООД, чиято дейност на работа е точно в сферата на проектирането и производството на техника за защита на информацията, електроника с възможна двойна употреба, комуникационни и навигационни системи. АЕЦ \"Козлодуй\" на 45 г.: с премиера на онзи клип (СНИМКА) Втората фирма в сдружението \"Елитком\" ЕАД има предмет на дейност лична охрана, охрана на имущество, охрана на ценни пратки и товари, както и противопожарно обезопасяване.  Третата компания в консорциума - \"Куул едн Фреш\" ЕООД, пък се занимава основно със селскостопанство и преработка на тютюн. Предполагаемо оттам идва и връзката с изобретателя на полезния модел Костадин Байчев. Други допълнителни подробности не се споменават. Няма и обяснение защо никой друг не е изразботвал такава система до момента.  АЕЦ \"Козлодуй\" на 45 г.: с премиера на онзи клип (СНИМКА)", "date": "2019.11.01", "title": "АЕЦ \"Козлодуй\" ще се пази от въздушни атаки. Само една фирма може да достави оборудването"}
{"url": "https://clubz.bg/89882-zashto_ne_glasuvah_ii", "text": " предизвика много и остри реакции. Тъй като някои от тях са от колеги и приятели, на които държа, се чувствам длъжен да отговоря. Защо не гласувах Друга група реакции са от анонимни тролове. По принцип на тях не отговарям. Този път обаче ще направя изключение заради опорните точки, които използват. И така:  ме упреква, че пренебрегвам постиженията на сегашната градска управа на София и с негласуването си помагам на предрешената като независима червена кандидатка да спечели. Той пише: Честността и почтеността изискват да призная, че никоя от предишните градски управи на София и никое от предишните правителства не е направило толкова за инфраструктурата на столицата и на страната колкото правителството на ГЕРБ. Пак честността и почтеността обаче изискват да отбележим, че София не е само “нови булеварди, кръстовища на две нива, санирани сгради, нови трамвайни линии и велоалеи, училища, детски градини, паркове и метро” София е също мръсен въздух, трудно паркиране, задръствания, ромски гета, постоянният скандал “Топлофикация”, занемарени покрайнини, презастрояване, корупция. Приятно ми е да пътувам с метрото, но стигам до него за минимум половин час, потънал в прах или в кал според сезона. Благоустройството, инфраструктурата, новите средства за градски транспорт, естествено, са положителни промени, но не са нито лукс, нито подвиг. Те са стандарт за европейска столица и задължения на нейната управа. Правилният въпрос тук не е: “На кого да благодаря?” (знам, естествено, на кого), а: “Защо чак сега? И защо само толкова?” В източноевропейските страни има разглезени политици и търпеливи избиратели; в западноевропейските – разглезени избиратели и търпеливи политици.  Статул е живял по-дълго от мене в Западна Европа и знае, че там никой не празнува новия асфалт, новия бетон и новите релси. Никой не чества изпълнението на задължения, платено с данъците на тези, които са ги възложили. Мисля, че един от проблемите на днешна България е минимализмът, липсата на амбиция. Някога се опитваха да купуват гласове с капачки за буркани. Днес изборната “валута” е асфалтът. Позволявам си да мисля, че моят глас струва по-скъпо. Няма начин да получиш много, ако искаш малко. И ако си доволен от малко. А многото ни трябва, защото имаме доста да догонваме. Европейските столици вече забраняват дизелови автомобили в центровете си, планират   в  . Ние ликуваме пред 20 електробуса. Да вземем друг пример, с перлата в столичната корона – метрото. Проектирането му започва през 1972 година, т.е. преди 47 години. Днес линиите му са дълги 40 километра. Следователно София е строяла по 850 метра метро средно на година. Това усредняване може и да не е коректно, защото първите строителни работи са започнали през 1978 г., т.е. преди 41 години.  Т.е. строени са средно по  975 метра годишно. Но кризите в началото на прехода прекъсват строителството и то е възстановено активно едва през 1995 г., т.е. преди 24 години. Ако смятаме оттогава, средно годишно са строени  по 1,4 километра. Тук не отчитам, че  в края на 80-те години все пак са изграждани части от основните конструкции. При управлението на ГЕРБ са построени общо 23,1 км от метрото, т.е. по 2,3 километра средно на година. Справки  и  . Както Статул ме призовава, ще се опитам да бъда реалист и няма да сравнявам софийското с метро с  нюйоркското, лондонското, парижкото, виенското или московското. Дори с брюкселското няма да го сравнявам, макар София и Брюксел да са близки и по площ, и по население. Но да го сравня с метрата в столиците на някои по-близки до нас страни. Букурещ има над 71 километра метро, Прага – над 65 километра, Атина – над 84 км. Ако днес румънците спрат да удължават тяхното столично метро, а ние продължим да строим нашето с рекордните 2,3 километра в година, ще ги стигнем след 13 и половина години. Лесно е да отчиташ успехи, ако се сравняваш със собственото си минало. По друг начин изглеждат нещата, ако се сравниш със света днес или с перспективите му за бъдещето. Що се отнася до “независимата” Мая Манолова, напълно споделям мнението на Статул за нея, но не и тревогата му. София никога не е имала червен кмет след 1989 година. Хипотетична победа на червената кюстендилка Манолова в София би била на първо място културно, а след това – политическо развитие. То би означавало, че столицата на България е загубила душата си. Мисля, че тя е далече от това. И още – взе да ми писва да давам гласа си, само за да предотвратя нещо. Ще ми се след 30 години демокрация да направя с него и нещо за себе си – например по-уютен квартал . При досегашните избори не се получи. Ако лице с репутацията на Манолова е второ на първия тур в София, това на първо място показва колко убедително в очите на столичаните е било досегашното управление на града им. Казано по бойковски – позволихте ѝ да стане втора, сега си търсите виновен, че има шанс да стане и първа (в което аз не вярвам).  ми е написала:  ми пише във   нещо подобно: Съжалявам, че и двамата са ме разбрали толкова буквално. Тридесетгодишната липса на тротоар не е просто битово неудобство, нито пък е “единственият ми проблем”. Истинският проблем, който тя обозначава, е, че за общината аз не съществувам. Тя повече от три десетилетия не се сеща за мене, както и за всичките ми съседи по тази улица. Тя си спомня за нас, само щом дойде време за данъци и за избори. Взема ни парите, после – и гласовете и ни забравя. И това го правят всички, които са седяли в нея от 31 години насам. Те са били различни, но пренебрежението им е едно и също, надпартийно и консенсусно. Не мога да откажа да си плащам данъците. Но да откажа да гласувам, мога. Щом те не се интересуват от мене и аз не се интересувам от тях. Коя част от изречението не разбирате? Не се хващам на изтърканата опорка, че ако не гласувам, позволявам друг да решава вместо мене. Липсата на моя глас не дава на никого два гласа. Ако сме една шепа безотговорници, както и да е. Но да гласуват отказват за пореден път половината избиратели, над 3 милиона. Тези хора не вярват, че като избират от същото, ще получат нещо различно. Те са отчуждени и ми се струва, че това тревожи малцина. Да бойкотираш избора е също позиция и също е гражданска. И голяма част от т.нар. градска десница  .  Не разбирам защо те да могат да бойкотират , а аз да не мога. Бойкотът означава, че цялото изборно меню не ми харесва. Включително градската десница (въпреки умните ѝ и симпатични кандидати), която упорито отказва да изживее инфантилизма си и да се помири със здравия разум. Първо се скараха с единствения си възможен значим български партньор в ЕНП и след като софийският балотаж предлага избор между неговата и червената кандидатка, не намират какво друго да кажат на избирателите си освен, че не са овце. И да се оправят, както могат. Тези фрази прикриват безиходица и страх да се поеме отговорност. И без да са овце, избирателите се нуждаят от лидер. Но такъв няма. И в липсата на ясен лидер и ясна позиция никнат екзотични идеи: втората (над която те нямат никакъв контрол) и третият да се откажат в полза на четвъртия, за да се яви той на балотаж с първата и да донесе Промяната. \n\t Законът го позволявал. Да, законът не може да забрани всички възможни в живота глупости. Но извън пълната си неприложимост, идеята е не по-малко арогантна към избирателя от отношението на моята община към мене. Благодаря ви, че направихте нашия кандидат трети. Сега, без да съм ви питал, ще обещая вашите гласове на четвъртия, който на първия тур игра сам и отклони наши потенциални избиратели. Много обичам умните и красвите, но понякога остават само красиви. И,съжалявам, но досега доказаха, че най-много от всичко умеят да губят. В същия форум лице с псевдоним  ми пише: Ако през 2004 година не бях направил подписка във всичките осем входа на нашия блок  и пътека с нея до столичната община, ако не бях докарал на място камерите на Българската национална телевизия и не бях писал по въпроса в най-големия тогава в. “Труд”, плавателната локва пред блока (построен през 1987 година) щеше още да си стои. Извоювах асфалт пред първите му четири входа (от А до Г включително). От Д до З доскоро си стоеше оригиналният лунен пейзаж. Преди около месец асфалтови петна се появиха пред входовете Д и З, защото живеещите там наеха фирма да им ги направи. Между двете петна обаче асфалт още няма. Така че нито “входирането”, нито гласуването помогнаха особено. Живея на 15 минути пеша от сградата на местната община. Не вярвам, че работещите в нея нито веднъж през последните 30 години не са се разходили до местоживеенето ми. Най-малкото, защото в него усилено се строи и разрешителните ги издават те. Ако им пукаше за избирателите, щяха да направят нещо и без да бъдат формално “сезирани”.", "date": "2019.11.01", "title": "Защо не гласувах - II"}
{"url": "https://clubz.bg/89894-sakskoburggotski_ne_sym_se_strahuval_za_jivota_si_po_skoro_ot_nqkoe_qjce_ili_domat", "text": "От какво се страхува Симеон Сакскобургготски, защо реши да напише автобиографична книга, озаглавена \"Една необикновена съдба\", как е решил от цар в изгнание да стане и министър-председател и има ли още такива случаи по света; биха ли заживели децата му в България.  Отговори на тези въпроси дава Сакскобургготски в интервю за списание при представянето в Атина на автобиографията си. Интервюто е препечатано и в сайта на бившия премиер -  . Препечатваме го и ние: Сакскобургготски: Служа като суверен на България, какъвто съм - Да, много често. В Гърция имаме много добри приятели и това често ни дава повод да посещаваме вашата страна. В крайна сметка София е толкова близо, особено от Солун – на три часа път с кола. Много обичам Атина и Солун, посетил съм много места в континенталната част с красивите й манастири, както, разбира се, и островите. Мислех, че съм видял всичко в Гърция, но бях удивен, когато открих уникалния остров Аморгос тази година. - Не, направих го по-скоро заради децата ми. Исках те да знаят как баща им се е опитвал да направи нещо в живота си. Така че те бяха причината, за да имат по-пълна картина за мен. - Бих искал да ви кажа, че беше много труден период. Всяка страна има своите политически предразсъдъци и аз не бях съден само за грешките си, но получавах и лични нападки. Иновациите не се приемат лесно в живота и вземането на решения понякога е трудно. Хората обикновено имат високи очаквания, но нещата невинаги се случват толкова безболезнено и лесно. Въпреки трудностите държа на положителната страна и предпочитам да виждам чашата наполовина пълна, а не наполовина празна. Ето например по въпроса за Европейския съюз и колко важно беше да станем член. Имаше хора, които вярваха в това и ни помогнаха много. - В политиката всичко може да се случи, но особени страхове не съм имал. За живота си никога не съм се страхувал. По-скоро от някое яйце или някой домат, това се случва на политиците. Но за щастие никога не ми се е налагало да се сблъсквам с такова неодобрение. - Разбира се, много хора ми казваха да помисля отново, тъй като това беше извън кралския протокол. Ако бях цар на власт, нещата щяха да бъдат различни. Но като цар в изгнание, ако можех да помогна по някакъв начин, ставайки премиер в страната ми, ми се стори много логично и нормално. Въпреки това имах подкрепата на кралските семейства, които, разбира се, смятаха, че това, което правя, е необичайно. Подобен на моя случай - досега има само два такива - е случаят с Нородом Сианук, крал и премиер на Камбоджа. - Завърнах се в България окончателно през 2000 г. и оттогава живея там. Колкото повече минават годините, толкова повече чувствам, че съм си у дома. Чувствам, че се завърнах към корените си. Това, че бях в изгнание, не ми оставя горчилка, все пак научих толкова много. Ако бях останал в София като цар, нямаше да науча и половината от това, което научих като изгнаник. Нямаше да имам такъв отворен хоризонт, за да възприемам много повече проблемите. - Тя е до мен цели 57 години и се е справяла с всички обстоятелства. Знаете ли, беше много трудно за семейството ми, тъй като медиите твърдяха, че със завръщането си ще се опитам да възстановя монархията и ще уредя децата ми на ключови позиции, разбира се, всичко това беше несправедливо. Затова, вместо да оставя семейството ми да бъде до мен и да ме подкрепя, аз ги призовах да стоят далеч от България, за да не се създават проблеми. Единственият, когото не критикуваха, беше единият от синовете ми, лекар. Това беше едно от най-тежките преживявания в живота ми. Трябваше да бъда сам в тези толкова трудни години. - Единадесет! Бихме могли да бъдем и футболен отбор. Някои от внуците ми живеят в Испания, други във Великобритания и един в Мароко. Повечето учат и аз съм много горд с тях. Рядко ги виждам, тъй като са много заети, много сериозни и надеждни деца. - Невъзможно! Всички те имат кариери, както и моите снахи. Всички работят, имат си техния живот, никога не биха го изоставили. Идват в България от време на време или през лятото, или през зимата за ски, тъй като в страната ни има отлични писти. - Може би щях да изживея целия си живот по съвсем различен начин, ако бях учил теология и бях по-близо да църквата, нещо, което много исках, но не осъществих.", "date": "2019.11.01", "title": "Сакскобургготски: Не съм се страхувал за живота си. По-скоро от някое яйце или домат"}
{"url": "https://clubz.bg/89898-ucheni_otkriha_neochakvana_polza_ot_vqrata_v_dqvola", "text": "Когато през ХIV век Черната смърт опустошава Европа, хората масово хвърлят вината за чумната епидемия върху Дявола. През по-голямата част от човешката история болестите се обясняват със свръхестествени явления. Въпреки това антрополозите дълго време не разполагаха с теории и данни, които могат да свържат еволюцията на духовните вярвания с обществените здравни практики. Едно ново изследване може да промени това, съобщава изданието „Сайънс Алърт”. Голям международен екип от изследователи предлага силни статистически доказателства, свързващи разпространението на различни патогени с по-високи нива на морален витализъм – термин, с който учените обозначават вярата в силите на доброто и злото. От древни времена до модерната епоха не липсват примери, илюстриращи как си представяме връзката между болестите и силите на злото. Дали под формата на индивидуални екзорсизми или погроми, насочени срещу цели общности, моралът и болестите отдавна се смятат за здраво свързани. А тази връзка повдига някои интересни въпроси. Може ли разпространението на болестите да повлияе на еволюцията на моралните вярвания? Могат ли моралните убеждения от своя страна да се отразят на разпространението на патогени? За да разбере това, екипът е провел няколко проучвания, анализиращи данни в търсене на тенденции, които показват дали моралният витализъм може да намали риска от прихващане на заразна болест. С помощта на статистически модели учените сравнявали вярата в свръхестествени сили в различни култури от райони с чести заболявания и установили здрава връзка. Те смятат, че епидемиите са допринесли за популярността на вярата, че човешкото здраве зависи от силите на доброто и злото. А от своя страна поведението на човек, вярващ в съществуването на свръхестествени сили, може наистина да намали риска от заболяване, което допълнително укрепва неговата убеденост. В проучването са участвали около 3100 студенти от 28 държави. Оказало се, че колкото по-разпространени са в даден регион заболявания като малария, коремен тиф и вирусна треска денга, толкова по-вероятно е местните жителите да вярват в магьосничество, урочасване или дяволска намеса. Моралният витализъм е не само суеверие, а функционално поведение, носещо адаптивно предимство, заключават учените. Изследователите подчертават, че от техните заключения изобщо не следва, че не може да има и много други влияния, формиращи отношението към свръхестествените сили. Това със сигурност не означава, че в борбата с причинителите на болести ролята на суеверията може се доближи до резултатите на съвременната медицина. Изследването е публикувано в научното издание Proceedings of the Royal Society B. под заглавието „Обясняване на болестта със злото: разпространението на патогените насърчава моралния витализъм”. \" \"", "date": "2019.11.01", "title": "Учени откриха неочаквана полза от вярата в Дявола"}
{"url": "https://clubz.bg/89897-trymp_bez_tyrgovska_sdelka_s_velikobritaniq_ako_prieme_sporazumenieto_na_djonsyn_video", "text": "Тръмп обяви, че \"не може да сключи търговско споразумение с Обединеното кралство\", ако Уестминстър одобри сделката на Джонсън, предаде Би Би Си. Президентът направи изявлението си за радио \"Ел Би Си\" пред един от най-върлите евроскептици на Великобритания и лидер на партия \"Брекзит\" - Найджъл Фараж. ЮКИП е мъртва, да живее „Брекзит“ Според Тръмп без сделката двете страни могат да постигнат много повече резултати от сега.  През август Тръмп обеща   с Великобритания и прогнозира, че напускането на ЕС ще бъде като да загубиш  В интервюто за Фараж господарят на Белия дом обяви, че Италия също би се справила много по-добре, ако напусне ЕС.     Той също критикува и лидера на лейбъристите Джеръми Корбин, като обяви, че той би бил   като премиер. В отговор Корбин го обвини, че   преди парламетнарните избори в кралството на 12 декември, за да помогне на  Корбин предизвика бъдещия премиер да организира референдум за \"Брекзит\" Правителството също реагира след думите на американския президент. Жилищният министър Робърт Йенрик заяви, че планът на Джонсън е  , която ще позволи на Обединеното кралство да  Корбин предизвика бъдещия премиер да организира референдум за \"Брекзит\"", "date": "2019.11.01", "title": "Тръмп: Без търговска сделка с Великобритания, ако приеме споразумението на Джонсън (ВИДЕО)"}
{"url": "https://clubz.bg/89884-dobre_che_vi_napravihme_grada_za_da_ima_kakvo_da_pokajete", "text": "Това заяви премиерът и лидер на ГЕРБ Бойко Борисов пред бТВ. Коментарът му бе по повод дългия ремонт на ул. \"Граф Игнатиев\", която бе обект на сериозно обществено и медийно внимание. И допълни: Борисов каза още, че на следващи избори ще гласува за кмет, който обещае, че ще забрани камините, ще наложи тежък данък на старите автомобили и центърът да стане платен за влизане на автомобили. Според него на балотажа в неделя разумът ще надделее, а Мая Манолова и БСП са много добри в аферите. Според него Манолова няма екип, защото \"там е сбироток\". Борисов разказа, че един от сегашния екип на Манолова му бил поискал 3 млн. лв., за да му помогне, когато той се е явил на изборите за кмет. Той допълни, че името му започва с Б., но отказа да го назове. Според Борисов Братя Галеви също помагат на Манолова през ромските лидери. Борисов заяви, че до дни пощите ще поемат цялото разпространение на всички печатни медии до сергиите, които били около 6000. На въпрос дали се дразни от карикатурите, в които е герой, той отговори: Борисов заяви, че партийната битка е приключила още на първия тур. И обясни, че през 2015 г. партия ГЕРБ е имала 1727 общински съветници в страната, докато сега те са 1807. Той коментира изгонването на руски дипломат заради шпионаж. Той съобщи, че на 25 ноември има среща с Доналд Тръмп и на нея ще разбере какво е правил Цветан Цветанов в САЩ. За пореден път Борисов изтъкна, че Цветанов е обидил партията, като е заявил, че ГЕРБ отстъпва на ДПС в смесените райони. Борисов благодари на избирателите за резултатите на първия тур и каза, че се надява да няма експерименти на втория. Борисов специално се обърна към десницата:", "date": "2019.11.01", "title": "\"Добре, че ви направихме града, за да има какво да покажете\""}
{"url": "https://clubz.bg/89902-avstralijskiqt_premier_se_zakani_da_spre_klimatichnite_protesti_precheli_na_minite", "text": "Австралийският премиер Скот Морисън се закани днес да обяви за незаконни протестите за климата, които нарушават работата на миннодобивната промишленост, предаде ДПА, цитирана от БТА. Морисън призова в реч в Брисбън пред Съвета за ресурсите на щата Куинсланд корпорациите да не обръщат внимание на шумните протести за климата, които прибягват до икономически саботаж. Кристалина Георгиева с резерви към мерките срещу климатичните промени В сряда в Мелбърн екоактивисти се опитаха да провалят международна конференция на миннодобивната промишленост. Морисън нарече протестиращите \"анархисти\" и каза, че те са твърдо решени да навредят на отрасъла. Австралийският премиер посочи, че правителството работи за намиране на механизми, които по подходящ на начин да наложат забрана върху тези своеволни и егоистични практики, заплашващи според него начина на живот на австралийците. Тежка суша в Австралия може да остави десетки градове без вода По-рано днес министърът на вътрешните работи Питър Дътън заяви, че протестиращите трябва да бъдат принудени да платят на полицията, която е изпращана на техните разрушителни демонстрации. Тежка суша в Австралия може да остави десетки градове без вода", "date": "2019.11.01", "title": "Австралийският премиер се закани да спре климатичните протести, пречели на мините"}
{"url": "https://clubz.bg/89862-samo_sys_svobodni_medii_mojem_da_tyrsim_otgovornost_na_pravitelstvata", "text": "Свободата на изразяване във всичките ѝ форми е самата същност на демокрацията. Само с процъфтяваща, свободна и независима медийна среда можем да търсим отговорност на правителствата, предприятията и обществото като цяло. Точно във връзка с това основно право твърде често журналисти и работещи в медиите са нападани, преследвани, тормозени или сплашвани заради това, че вършат своята работа. Повечето пъти журналистите не пострадват по време на отразяване на военни конфликти, а са жертва на насилие в непосредствена близост до нас. Според доклада на Международната федерация на журналистите само през 2018 г. при свързани с работата инциденти са били убити 94-ма журналисти и служители в медиите. Стотици други са били обект на произволен арест или задържане, без да бъдат съдени. Саудитска Арабия призна: Кашоги почина при бой в консулството Отново и отново правителствата не успяват да защитят журналистите, колебливо преследват извършителите или дори сами са автори на престъпленията. Безнаказаността за тези престъпления умножава въздействието им и уронва престижа на демократичните общества чрез подклаждане на страх, недоверие и тревожност. През миналия месец си припомнихме убийството на саудитския гражданин Джамал Кашоги, делото по което още не е започнало в съда, и това на малтийската журналистка Дафне Каруана Галиция, извършено насред Европа, което доказва, че нито един регион на света не е защитен от подобни престъпления. На този ден отново потвърждаваме ангажимента си за борба с безнаказаността на престъпленията срещу журналисти и за продължаване на използването на всички подходящи средства за зачитане и защита на свободата на словото и за гарантиране на безопасността на журналистите и работещите в медиите. Журналистка бе взривена в Малта. Работела по \"Досиетата Панама\" ЕС предоставя подкрепа и правна помощ чрез финансирания от ЕС механизъм за защитниците на правата на човека - мрежа, осигуряваща бърз отговор на намиращи се под заплаха защитници на правата на човека, в това число и журналисти. ЕС финансира също така Европейския център за свобода на печата и медиите (ECPMF) и извършвания от него важен мониторинг на медийния плурализъм, който продължава да измерва заплахите за медийния плурализъм в ЕС и в съседните държави и да предоставя информация за нашите процеси на определяне на политиките. През 2019 г. Европейската комисия задели средства в размер на 2,2 милиона евро в подкрепа на проекти в рамките на ECPMF, насочени към насърчаване на качествената журналистика, както и на трансграничното сътрудничество между медийни специалисти и органите за саморегулиране. В много държави предоставяме финансова и експертна подкрепа за насърчаване на защитата на журналистите, блогърите и работещите в медиите. Намериха застрелян словашки разследващ журналист На този ден, посветен на прекратяването на безнаказаността на престъпленията срещу журналисти, отдаваме почит на всички онези, които са загубили живота си и са пострадали от нападения при упражняването на своята свобода на изразяване онлайн и офлайн, и заставаме зад тези, които имат смелостта да говорят от името на всички нас. -------- Журналистка бе взривена в Малта. Работела по \"Досиетата Панама\" Намериха застрелян словашки разследващ журналист", "date": "2019.11.01", "title": "Само със свободни медии можем да търсим отговорност на правителствата"}
{"url": "https://clubz.bg/89885-sasht_rusiq_podklajda_buntovete_v_chili", "text": "Съединените щати заявиха, че са забелязали руска активност в социалните мрежи, целяща задълбочаване на разделенията в Чили, предаде Франс прес, цитирана от БТА. Американският президент Доналд Тръмп е провел в сряда телефонен разговор с чилийския държавен глава Себастиан Пинера и е разкритикувал чуждестранните опити да бъде възпрепятствана работата на чилийските институции. Съединените щати изразиха подкрепата си за президента Пинера и усилията му да възстанови обществения ред, заяви Белият дом. Чили е смятана за една от най-стабилните държави в Латинска Америка. От 18 октомври обаче страната е сполетяна от безпрецедентни социални сътресения, които отнеха живота на 20 души.", "date": "2019.11.01", "title": "САЩ: Русия подклажда бунтовете в Чили"}
{"url": "https://clubz.bg/89888-avstriq_zabrani_da_se_pushi_v_zavedeniqta", "text": "Австрия забранява от днес пушенето в баровете и ресторантите след повече от 25 години дебати, откакто за първи път беше поставен въпросът за ограничения за тютюнопушенето, предаде БНТ. Идеята за доброволна забрана на пушенето в местата за обществено хранене се появи за първи път през 1992 година. През 2004 година австрийското Министерство на здравеопазването въвежда правило за \"бездимни зони\", като целта е те да обхванат 30 на сто от заведенията. През 2009 година закон задължава ресторантите да обособят отделни зали за пушене. През 2018-а австрийският парламент отмени забраната за пушене, преди тя да е влязла в сила. Австрия е сред последните европейски страни, които разрешаваха да се пуши в заведения.  ", "date": "2019.11.01", "title": "Австрия забрани да се пуши в заведенията"}
{"url": "https://clubz.bg/89887-bylgarin_zastrelqn_v_ispaniq_nameren_v_kanavka", "text": "Българин е застрелян в испанския курортен град Марбея. Тялото му е намерено в канавка в града. Мъжът е бил прострелян четири пъти – веднъж в ръката и три пъти в корема, съобщи BG-VOICE. Полицията е започнала разследване, но според служителите \"връзка между убития и Испания не може да се направи\". Все още не е ясно как той е попаднал в Марбея. Българинът няма криминално досие в Испания. Полицията проверява дали мястото, където е било намерено тялото, е и местопрестъплението, или просто е било изхвърлено от преминаваща кола. Знае се само, че убийството е станало няколко часа преди случаен минувач да се натъкне на трупа в гориста местност край път А-7176, който свързва Марбея с Истан. Разследването на убийството е поето от отдела срещу наркотиците към испанската полиция. По-късно стана ясно, че българинът е 43-годишен и от 3 години живее в Испания със съпругата си. Двамата дошли в страната от Южна Африка, твърди в. \"Ла Опинион де Малага\". Първите версии на властите са свързани с разчистване на сметки. Разследващите работят по различни версии, за да открият предполагаеми врагове на жертвата. Преди месец в друга гориста местност наблизо е открит друг труп. Става дума за испанец, за когото е установено, ч е убит при разцистванена сметки. Местни медии съобщават още, че мъжът е излязъл на вечеря и не се е прибрал. Тогава сигнал за изчезването му в полицията подава неговата съпруга. Посолството на Република България в Испания към момента няма официални данни за причините и мотивите за инцидента. Посолството ни е в контакт с испанските власти и проверява случая, който се разследва от испанската полиция.", "date": "2019.11.01", "title": "Българин застрелян в Испания, намерен в канавка"}
{"url": "https://clubz.bg/89892-grigor_izliza_na_korta_v_15_chasa", "text": "Григор Димитров излиза днес в четвъртфинал на Мастърса в Париж срещу Кристиан Гарин. Двубоят открива програмата на централния корт в зала \"Берси\" и е с начален час 15:00. Димитров и Гарин (23 г., № 42 в света) досега не са играли един срещу друг. Чилиецът за първи път е в тази фаза на турнир от Мастърс 1000, след като отстрани Пабло Куевас, Джон Иснър и Жереми Шарди, срещу когото спаси три мачбола. Григор отнесе петия в света, ще играе на 1/4-финал (ВИДЕО, СНИМКИ) Това е най-силната година в кариерата му досега. Димитров се справи с Юго Юмбер, Давид Гофен и Доминик Тийм. И двамата са дали само по един сет дотук. Дежа вю - Григор би Гофен и в Париж Победителят от сблъсъка ще очаква Новак Джокович или Стефанос Циципас - този мач е следващият в програмата. Дежа вю - Григор би Гофен и в Париж", "date": "2019.11.01", "title": "Григор излиза на корта в 15 часа"}
{"url": "https://clubz.bg/89896-vecherne_novosti_syrbiq_shte_pregovarq_da_kupi_s_400_ot_rusiq", "text": "Според неофициална информация на белградският ежедневник „Вечерне новости“ военното и държавното ръководство на Сърбия е възхитено от ефикасността на руската зенитно-ракетна система С-400 и не е изключено през следващите месеци в Москва да се проведат преговори за закупуването на системата за противовъздушна отбрана чрез дългосрочен кредит, предаде днес \"Фокус\". Както са заявили пред изданието участници в маневрите, прецизността и подвижността на тази система са били демонстрирани нагледно по време на ученията. Цветанов: Русия въоръжава Сърбия. Балканите - \"бурето с барут\" на Европа  Четиринадесет от сръбските самолети са излетели от различни места в страната със задачата да „действат“ като противници. Всички до един са „свалени“ за по-малко от три минути чрез симулативна стрелба на 26 ракети от С-400. Иначе стандартът на тази система за ПВО е две ракети на самолет. Според \"Новости“ група сръбски офицери вече са завършили обучение да работят с тази система, така че ако Белград придобие С-400 ще има готови кадри. През цялото времетраене на ученията „Славянски щит 2019“ два разузнавателни самолета на НАТО са патрулирали по поречието на река Дрина (границата на Сърбия с Босна и Херцеговина), за да съберат възможно най-много разузнавателни данни за мощното руско оръжие С-400, съобщава белградският ежедневник „Вечерне новости“, като се позовава на свои източници. Самолетите B-350 и Global 6000, оборудвани със съвременни радарни детектори, са излетели от базата Авиано в Италия и са останали в района и през двата дни на руско-сръбските тактически маневри, като са наблюдавали от въздуха движенията на земята. В небето над Босна и Херцеговина (БиХ) са регистрирани интензивни прелитания на разунавателните самолети. Ученията „Славянско братство 2019“, на които за първи път в Сърбия бе демонстрирана системата за ПВО С-400, са предизвикали големи опасения сред страните-членки на НАТО, които гледат на маневрите като на укрепване на позициите на Кремъл в балканския регион. Оттук вече идват намеци за възможни „наказателни“ последици за Белград. Първото нещо, което би могло отново от военните да премине на политическия терен, е да бъде предотвратена доставката на системите за ПВО „Панцир-С“, които Сърбия вече купи от Русия, както и на хеликоптерите Ми-35, които също са закупени и чиято доставка се очаква не по-късно от средата на следващата година. Този страх от Белград не е неоснователен, защото, както научава „Новости“, България е получила остра критика от съюзниците по НАТО, тъй като е позволила на руски самолет, който пренася С-400 „Панцир-С“ на „Славянски щит“ да прелети над територията й. Ако страните от НАТО се опитат да затворят прозореца за преминаване на руската военна техника, Сърбия би могла да понесе икономически щети. А именно, според договора, доставката на вертолетите Ми-35 и „Панцир-С“ е задължение на Турция, докато уговорката за бронетранспортьорите БРДМ и 30-те танка Т-72 е по-различна. Тоест, ако времето за доставката се удължи, Сърбия ще дължи на Русия депозит. Познавачи на международната обстановка и политиката за отбрана на Изтока и Запада казват, че учението „Славянски щит“ ще има значителни резултати за Сърбия и че не очакват големи политически щети за западната ни съседка. Директорът на Евразийския форум за сигурност генералът в оставка Митар Ковач посочва, че провеждането на тези маневри и използването на най-съвременната руска техника са послание, че Русия не пренебрегва интересите на своите приятели, но и че те отбелязват началото на засилен мониторинг на Балканите от страна на НАТО. Събеседникът на „Новости“ подчертава, че Сърбия не крие плановете си да модернизира своята противовъздушна отбрана.", "date": "2019.11.01", "title": "\"Вечерне новости\": Сърбия ще преговаря да купи С-400 от Русия"}
{"url": "https://clubz.bg/89890-byudjetniqt_izlishyk_v_kraq_na_oktomvri_previshava_miliard_leva", "text": "Според предварителни данни и оценки към октомври 2019 г. се очаква превишението на приходите над разходите по консолидираната фискална програма (КФП) да бъде в размер на 1107,9 млн. лв. (0,9 % от прогнозния БВП). Това съобщава тази сутрин Министерството на финансите на своя интернет сайт. Числата обхващат всички плащания и приходи по т.нар. Консолидирана фискална рамка, която съдържа разходите на публичната власт за едногодишен период. Наред с републиканския бюджет в консолидираната фискална програма влизат още бюджетът на съдебната власт, бюджетите на общините, бюджетът на социалното осигуряване, Националната здравноосигурителна каса (НЗОК), висшите учебни заведения, БАН, БНР, БНТ, както и приходите и разходите на извънбюджетните сметки и фондове, създадени към министерства и ведомства (вкл. европейските средства). Без излишък или дефицит. Кабинетът прие бюджета за 2020 г. Оставянето на огромни бюджетни излишъци е стара практика на управляващите. Това означава, че в края на всяка година, когато се създава бюджетът за следващата, властта винаги залага по-малко реални приходи, отколкото наистина очаква. Така накрая се образува буфер, който не е залегнал в закона за държавния бюджет и който не е разпределен предварително. Правителството може да се разпорежда с него както реши.  Допълнителните приходи и помощи към КФП към края на този месец се очаква да бъдат малко над 36,3 млрд. лв. Спрямо октомври 2018 г. приходите по КФП нарастват с 3692,9 млн. лв., като ръст се отчита както при данъчните и неданъчните приходи, така и при постъпленията в частта на помощите и даренията, където постъпват основно грантовете по програмите и фондовете на ЕС. Очаквано, ВСС не хареса бюджета на кабинета за съдебната власт Разходите по КФП към октомври 2019 г. са 35 197,9 млн. лв., което е 76% от годишния разчет. За сравнение, разходите по КФП за същия период на 2018 г. бяха 29 768,6 млн. лева. Номиналното нарастване спрямо същия период на предходната година се дължи на по-високия размер на капиталовите разходи (поради по-високите разходи по националния бюджет, включително разходите, свързани с реализирането на инвестиционния проект за придобиване на нов тип боен самолет за българските военновъздушни сили, както и по сметките за средства от ЕС), разходите за персонал (увеличение с 10 на сто на средствата за заплати, възнаграждения и осигурителни вноски на заетите в бюджетния сектор и поредната стъпка на увеличение на възнагражденията в сектор „Образование“), по-високи социални и здравноосигурителни плащания (базов ефект от увеличението на пенсиите от юли 2018 г., индексирането на пенсиите от юли 2019 г. и увеличение на здравноосигурителните плащания, заложено в закона за бюджета на Националната здравноосигурителна каса за 2019 г.) и други.   Прави впечатление, че излишъкът бележи пореден лек спад спрямо данните за края на септември, когато той беше почти 1,2 млрд. лв. В Бюджет 2020 няма реформи Припомняме, че според проектобюджета за 2020 г., който беше представен през миналата седмица от Министерството на финансите, следващата година се очаква да бъде първата от години, в която не се предвижда нито излишък, нито дефицит. Реално бюджетът трябва да бъде балансиран, ако плановете на ведомството се изпълнят. Вчера Министерският съвет одобри проектобюджета на държавата, както и бюджетите на допълнителното обществено осигуряване и на НЗОК. По-късно те бяха внесени и в Народното събрание, където скоро трябва да започнат обсъжданията по приемането им.   Очаквано, ВСС не хареса бюджета на кабинета за съдебната власт В Бюджет 2020 няма реформи", "date": "2019.11.01", "title": "Бюджетният излишък в края на октомври превишава милиард лева"}
{"url": "https://clubz.bg/89891-mnogo_neshta_sa_svyrzani_s_lichnostta_edna_ot_moite_lichni_osobenosti_bezuslovno_e_che_sym_jena", "text": "Кристин Лагард е първата жена, която застава начело на Европейската централна банка (ЕЦБ). Днес тя официално ще заеме поеме поста от досегашния президент на ЕЦБ Марио Драги, информират световните агенции, цитирани от БТА. За нея това няма да бъде ново предизвикателство, тъй като Лагард вече бе първата представителка на нежния пол на постовете министър на финансите на Франция и управляващ директор на Международния валутен фонд (МВФ). Когато Франция бе председателка на Г-20 през 2011 година, тя успя да задейства широкомащабна програма за реформиране на международната валутна система. Кристин Лагард вече официално е шеф на ЕЦБ Лагард е известна с изявленията си на теми като равенството между половете, икономическите неравенства, климатичните промени и борбата с корупцията. Благодарение на усилията й като ръководител на МВФ тези въпроси получиха по-широка гласност и бяха включени в програмите за финансова помощ и икономическите доклади на организацията. На 5 юли 2011 г. Лагард стана 11-ият управляващ директор на МВФ, заменяйки на поста французина Доминик Строс-Кан, който подаде оставка заради обвинения в сексуални посегателства. Близо месец след като встъпи в длъжност, срещу нея бе започнато разследване по подозрения в небрежност при изпълнението на служебните й задължения като финансов министър. То бе част от делото, свързано с френския бизнесмен Бернар Тапи, което към този момент се разглеждаше вече над 20 години. През 2016 г. френският Съд на републиката, който разглежда изключително дела за нарушения, извършени от членове на правителството, призна Лагард за виновна, но не й наложи присъда. Решението бе взето въпреки препоръките на френската прокуратура всички обвинения срещу Лагард да бъдат оттеглени. Лагард: Търговската война е най-голямата заплаха за световната икономика Като една от най-важните си задачи начело на МВФ тя определи завършването на реформата на фонда, започната по инициатива на Г-20 през 2010 г. с цел да бъдат преразпределени правата на глас в полза на развиващите се страни. Процесът се проточи, тъй като измененията не бяха ратифицирани от САЩ, които имат най-голям дял гласове в МВФ. Лагард многократно призоваваше Конгреса на САЩ да одобри реформата, което се случи едва през декември 2015 година. В резултат в десетката на най-големите акционери във фонда влязоха Русия, Бразилия, Индия и Китай. Лагард изигра важна роля за съживяването на отношенията между членовете на МВФ, включително и страните с нововъзникващи пазари и развиващите се държави. Под нейно ръководство през 2015 г. бяха изменени правилата за предоставяне на кредити и Фондът вече може да оказва финансова помощ на страни, които имат задължения към други държави. Не по-малко важно бе и решението във валутната кошница на МВФ да бъде включен китайският юан от 1 октомври 2016 г. наред с щатския долар, еврото, йената и британската лира, припомня ТАСС. Евродепутатите одобриха Лагард начело на ЕЦБ На 19 февруари 2016 г. изпълнителният съвет на МВФ единодушно утвърди Кристин Лагард начело на организацията за още пет години. Започвайки втория си мандат на 5 юли, тя определи като основна задача на фонда постигането на по-голяма гъвкавост и ефективни реакции на нуждите на страните членки. През 2018 г. Лагард обяви преоценка на политиката на МВФ най-вече при надзора, програмите за оценка на финансовия сектор и инструментите за преференциално кредитиране. Отправи и редица предупреждения към света за опасностите, които носят търговските и валутните войни между Китай и САЩ. ЕЦБ за разлика от МВФ от учредяването си през 1998 г. винаги е била ръководена от водещ икономист или от бивш централен банкер на някоя европейска страна. Сега обаче президентското кресло ще заеме дипломат и преговарящ, а не технократ. Бивш член на отбора на Франция по синхронно плуване, през 2012 г. Лагард получава ордена на Почетния легион. Жителите и гостите на американската столица можеха да видят как шефката на МВФ спокойно кара колело из центъра на града. Тя обича плуването, гмуркането, йогата, кара ски и играе тенис. Мнозина отбелязват непринудения начин, по който французойката общува с медиите. Лагард: Търговската война е най-голямата заплаха за световната икономика Евродепутатите одобриха Лагард начело на ЕЦБ", "date": "2019.11.01", "title": "\"Много неща са свързани с личността. Една от моите лични особености безусловно е, че съм жена\""}
{"url": "https://clubz.bg/89889-cvetanov_rusiq_vyoryjava_syrbiq_balkanite_bureto_s_barut_na_evropa", "text": "Евроатлантическият център за сигурност, чиито шеф е Цветан Цветанов, разпространи изявление по повод преминаването през въздушното пространство на България на самолети, които са доставили руски ракети C-400 на Сърбия. Според центъра въоръжаването на Сърбия може да доведе до въоръжаване на нейните съседи и Балканите отново да станат \"бурето с барут\" на Европа. Изтъква се, че Русия създава дисбаланс в Прибалтика и Черно море и се предлага НАТО да има своя командна структура в Черноморския регион. Ето пълния текст на изявлението:    ", "date": "2019.11.01", "title": "Цветанов: Русия въоръжава Сърбия. Балканите - \"бурето с барут\" на Европа "}
{"url": "https://clubz.bg/89886-djonsyn_obvinen_che_kriel_doklad_za_ruska_namesa_v_britanskite_izbori", "text": "Премиерът на Великобритания Борис Джонсън е обвинен, че не е позволил публикуването на информация, която обръща внимание на заплахата на Русия спрямо Обединеното кралство и на потенциалното влияние, което Кремъл може да окаже на изборите в страната чрез дезинформация, пише в. \"Гардиън\", цитиран от \"Фокус\". \n\tДоминик Грийв, бивш депутат от управляващата Консервативна партия и ръководител на Комисията по безопасността и разузнаването, заяви пред британските депутати, че доклад, изготвен от нея е бил задържан и е изчаквал официално потвърждение за публикуване от правителството от 17 октомври. \n\tСпоред Грийв е неприемливо за премиерът да „протака“ подобен документ и предупреди, че има риск информацията изобщо да не бъде публикувана преди изборите на 12 декември. \n\tВ свое изказване пред Камарата на общините, депутатът също така заяви, че Комисията е трябвало да получи разрешение за публикуването на доклада до 31 октомври, така че той да бъде публикуван на 4 ноември, преди парламентът да бъде разпуснат. \n\tАко правителството не одобри публикуването преди 5 ноември, няма да бъде възможно това да се случи до формирането на нов парламент. Грийв добави, че Джонсън не е обяснил защо е забавил одобрението. Комисията на Грийв съществува в британския парламент, за да предоставя междупартийно мнение за правителствените дейности, свързани с безопасността и разузнаването. Неговите доклади имат нужда от одобрението на правителството в Лондон, което ги получава предварително, за да се увери, че няма информация, която да компроментира работата на разузнавателните агенции.", "date": "2019.11.01", "title": "Джонсън обвинен, че криел доклад за руска намеса в британските избори"}
{"url": "https://clubz.bg/89895-sasht_udrqt_iran_s_novi_sankcii", "text": "САЩ наложиха нови санкции върху Техеран, които са насочени срещу строителния сектор, който Вашингтон свързва Иранската революционна гвардия, предаде Франс прес, цитирана от \"Фокус\". \n\tСанкциите ще са насочени също така към „четири стратегически материала, които се използват за иранските ядрени, военни или ракетни програми“. \n\tДържавният секретар Майк Помпео е решил да наложи новите ограничения върху строителния сектор, понеже той е директно или косвено „контролиран от Ислямската революционна гвардия“ според говорителя на Държавния департамент Морган Ортагус. \n\tТези санкции ще помогнат за наблюдението на иранската цивилна ядрена програма. Освен това ограниченията ще намалят възможността Техеран да се сдобие с ядрено оръжие.", "date": "2019.11.01", "title": "САЩ удрят Иран с нови санкции"}
