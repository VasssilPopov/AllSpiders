{"url": "http://clubz.bg/76861-radan_kynev_petyr_moskov_trygna_po_pytq_na_antievropejskiq_avtoritaren_konservatizym", "text": "\"Демократична България\" е един добър център на демократичното пространство и може да си сътрудничи и със СДС, и с Движение „България на гражданите“. Това допусна зам.-предедателят на ДСБ Радан Кънев. Според него обаче в обединението няма място за бившия му съпартиец Петър Москов, който вече обяви, че ще прави „нов десен проект“ с „проевропейските патриоти“. Радан Кънев отрече лидерът на СДС Румен Христов да иска дясно обединение само с ДСБ. По думите му Христов знае, че вече е сключено коалиционно споразумение за създаването на „Демократична България“ и затова няма как то да бъде заобиколено.  ", "date": "2018.12.07", "title": "Радан Кънев: Петър Москов тръгна по пътя на антиевропейския авторитарен консерватизъм"}
{"url": "http://clubz.bg/76850-113_obshtini_u_nas_poluchavat_vaucheri_za_bezjichen_internet", "text": "Българските общини се нареждат на челни позиции сред държавите от ЕС по спечелени ваучери в инициативата WiFi4EU за безплатен безжичен интернет на обществени места. Това се казва в изявление на еврокомисарката по цифровата икономика и общество Мария Габриел. ЕС дава 120 милиона евро на общини за безжичен интернет Кандидатствалите успешно общини у нас са 209. От тях 113 са одобрени за финансиране, което формира голям процент на успеваемост. Тези общини ще могат да използват своите ваучери на стойност 15 000 евро в продължение на 18 месеца, за да изградят безжичен интернет на публични пространства като зали, библиотеки, музеи, паркове, площади и други места от обществен интерес. Общо 2800 общини в цяла Европа са спечелили ваучери. Спечелилите общини покриват географски всички страни и региони на ЕС - от най-големите и развитите до най-малките и бедните. Целта е не само да има свързаност на отделните хора, но и културен и исторически обмен на информация. Всички регистрирани общини ще станат част от общността на WiFi4EU и ще могат да се свържат с останалите участници в проекта. Сега предстои подписване на споразумение със спечелилите общини. След това те ще могат да инсталират мрежата за безплатен интернет и да осребрят ваучера си. Безплатният интернет ще може да се ползва най-малко 3 години. Общият обем на средствата е 120 милиона евро, като се очаква от схемата да се възползват над 8000 общини в целия Европейски съюз. До 2020 г. ще има още три покани, по които общините ще могат да кандидатстват. Първата възможност ще бъде още в началото на януари 2019 г.", "date": "2018.12.07", "title": "113 общини у нас получават ваучери за безжичен интернет"}
{"url": "http://clubz.bg/76858-izbraha_naslednik_na_merkel", "text": "Генералният секретар на германския Християндемократически съюз (ХДС) Анегрет Крамп-Каренбауер бе избрана за нов лидер на партията, наследявайки на поста канцлера Ангела Меркел, съобщи ДПА. Крамп-Каренбауер, дългогодишен съюзник на Меркел, спечели втория тур от гласуването на конгреса на ХДС в Хамбург, побеждавайки Фридрих Мерц. За нея гласуваха 517 делегати (51,75 процента), а Мерц получи 482 гласа (48,25 процента). Досега Крамп-Каренбауер бе вторият човек в йерархията на ХДС. Тя е на 56 години и кариерата й в политиката е преминала под крилото на Меркел, припомня Reuters. Бившият премиер на Саарланд е била начело на три-партийна коалиция в провинцията. Смята се, че е компромисен и диалогичен политик, който би привлякъл подкрепа към ХДС и може да сключва сделки с други партии. Въпреки че няма да ръководи повече своята партия, Меркел възнамерява да остане канцлер до края на четвъртия си мандат, който изтича в края на 2021 г., припомня БТА.", "date": "2018.12.07", "title": "Избраха наследник на Меркел"}
{"url": "http://clubz.bg/76839-naj_izvestnata_chistachka_na_germaniq", "text": "Докато вниманието не само в Германия, но и далеч извън нейните граници бе концентрирано върху въпроса кой ще наследи Ангела Меркел като партиен шеф на Християндемократическия съюз, партньорите в управляващата коалиция – социалдемократите, също не е да нямат проблеми. Поредното доказателство – от партията излиза по свое желание не друг, а най-известната чистачка на Германия, както я определят – видната синдикалистка и авторка на книга за тежкото битие на този вид персонал Сузане Нойман. Издържа в партията само две години, но кактопосочва в мотивите си – разочарованието й е толкова голямо, че не може повече. Нойман придобива национална известност след отправена към нея реплика от бившия лидер на социалдемократите и бивш вицеканцлер Зигмар Габриел : Именно покрай тази квалификация Сузи става едва ли не герой - предпочитан гост е във всички видове телевизионни формати и дори написва книга с това заглавие. Плюс добавката – „защо работим цял живот и въпреки това обедняваме\". Наричат я „морален компас на германската социална политика”, защото книгата й се явява истински бич на порядките в социалната държава, която все по-малко функционира като такава - щом на хората им се налага на работят на няколко места, за да си осигурят прехраната, щом въпреки това нямат достатъчно средства, а средната класа се свива все повече. Засегната е и темата за бедността при възрастните хора, и Нойман се превръща в говорител на тези, които работят, но така и не успяват да изкарат достатъчно пари. По време на публичните си изяви никога не кротува и не се колебае да каже какво мисли за съответния партиен лидер или за управляващия в момента формат – те не се ползват с нейното одобрение.Тя охотно критикува и най-висшестоящите и е категорична, че от „социалдемократите не може да се очаква нищо повече”. А самата тя казва, че е много ядосана: досега все се е ангажирала с партийните каузи, но вече й дошло в повече – когато новата партийна лидерка Андреа Налес (дългогодишен генерален секретар на Социалдемократическата партия и бивша министърка на социалната политика) заявява, че представлявала обновлението в партията. Сузане Нойман е родена в семейство на чиновници, учи декорация, но прекъсва, когато забременява на 17-годишна възраст и от 1981-ва работи като чистачка в Гелзенкирхен. Активно се занимава със синдикална дейност и предприема редица офанзиви, които привличат вниманието на медиите –   и  . Известно време членува в Лявата партия, но става истински известна през 2016 с изказванията си, посветени на ниското заплащане, което води до бедност на старини. Като нейни предимства се изтъкват директният й изказ и отстрата критика към недостатъчната, според нея, социална справедливост. Но очевидно това се оказва непосилна задача.", "date": "2018.12.07", "title": "Най-известната чистачка на Германия"}
{"url": "http://clubz.bg/76844-v_rusiq_shte_proverqvat_korumpiranite_po_ochite", "text": "Заради все по-големия брой корумпирани държавни служители, руското следствие смята да въведе използването на специален детектор, който открива лъжата по очите, съобщи руското издание \"Известия\". По данни на руската Главна прокуратура, от януари до октомври тази година броят на корупционните престъплени в Руската федерация страната се е увеличил с 1,9% в сравнение с 2017 г. Общо тази година са разкрити 27 100 такива престъпления, значителна част от тях извършени от длъжностни лица. Земетресение пратило Горанов в апартамента на кръстника му За да намали броя на нарушенията - и на извърителите, за проверка на чиновниците и държавните служители от руското следствие планират да използват т.нар. айтрекър (EYE-tracking) - прибор, който с помощта на инфрачервени лъчи фиксира движенията на очите при отговор на зададен въпрос, за да разберат склонността на проверявания към корупция.  Сега устройството се използва широко в медицината и рекламната сфера, но в руското следствие са разработили своя програма за айтрекъра. Той се използва заедно със стандартния полиграф (детектор на лъжата), за повишаване на ефективността на проверките. 30 арестувани за корупция в Агенцията за българите в чужбина Принципът на работа на айтрекъра се основава на факта, че реакцията на очите при човек е неволна и не може да бъде контролирана с помощта на съзнанието. В допълнение, чувствителността към новата технология е по-висока от тази на полиграфа, така че тестването отнема четири пъти по-малко време. Благодарение на съвместното използване на полиграф и айтрекър, специалистите ще могат да постигнат обективни резултати от теста. Технологията позволява сканиране на очи през очила и лещи, резултати няма само при пълна слепота и критично ниско ниво на интелигентност. 30 арестувани за корупция в Агенцията за българите в чужбина", "date": "2018.12.07", "title": "В Русия ще проверяват корумпираните по очите"}
{"url": "http://clubz.bg/76857-shte_ogranichi_li_brekzit_evrovota_na_bylgarite", "text": "През следващата седмица британският парламент ще гласува споразумението за напускане на ЕС от страна на Великобритания. Каквото и да се случи обаче, почти сигурният Брекзит ще засегне пряко българите на Острова още на следващите евроизбори. Независимо дали има споразумение или не, от 29 март 2019 г. Великобритания няма да е страна-членка на ЕС. А изборите за нов европейски парламент са насрочени за 23-26 май (в различните държави-членки).  Българите в чужбина изпратиха 869 млн. евро за година След като преди година \"Обединените патриоти\" в опит да ограничат гласуването в Турция поискаха да се ограничи гласуването извън държавите-членки на ЕС, може да се окаже, че догодина българските граждани ще могат да избират евродепутати само в шепа секции. Избирателните секции извън страната се образуват чрез заявления от избирателите - ако поне 60 души в даден район са подали такова. Има обаче ясни ограничения за вота в държавите, които не са членки на ЕС - каквато може би ще е Великобритания догодина. Според чл. 14 от ИК избирателни секции в чужбина се образуват само в дипломатическо или консулско представителство. Ако държавата не е членка на ЕС, те са ограничени до 35 секции. ЦИК усложнява гласуването в чужбина В закона се предвижда (ал. 3), ЦИК да може да реши, по преценка на ръководителите на консулства или посолства, да направи допълнителни секции извън тях дори в държави извън Съюза. Ал. 4 обаче изрично отхвърля това изключение за изборите за членове на Европейски парламент. На последния евровот през 2014 г. първа по секции в чужбина е била Испания, с 46 секции, а втора - Великобритания, с 25 в цялата страна и цели 11 в Лондон. На тогавашния вот секциите не са били достатъчно, оплакаха се българите там, и това предизвика огромни опашки и дълго време за гласуване. Скандалът с гласуването в чужбина: кой и защо? 16 697 души са гласували тогава във Великобритания, от общо над 130 000 гласа, подадени в чужбина. На последните избори - парламентарните през 2017 г. - пък близо 15 000 българи на Острова са пуснали бюлетини. Тогава там бяха отворени 58 секции в 41 града - най-много извън страната. Във Великобритания България има само едно дипломатическо представителство, което може да провежда избори - посолството в Лондон. От Централната избирателна комисия потвърдиха, че при настоящите текстове в Изборния кодекс има реална опасност да се ограничат секциите във Великобритания. И допълниха, че те самите не могат да заобиколят текстовете в Кодекса със свое решение. Петър Славов: Промените в Изборния кодекс са сталинистки и пазарлък с ДПС Такова се търси, увери пред Клуб Z председателят на правна комисия от ГЕРБ Данаил Кирилов. В момента комисията предстои да разглежда промени в Изборния кодекс, което дава възможност за вкарване на подобна поправка в закона. Според него трябва актуализация на данните. Червен депутат обаче коментира пред Клуб Z, че да се прави законова промяна специално за Великобритания не е добра правна практика. В крайна сметка в същата ситуация са българите в САЩ, където пък пътуването до консулство или посолство би могло да отнеме не броени, а десетки часове, поради големите разстояния. И Кирилов призна, че от ДПС вече са възразили на подобна идея, защото това би означавало неравноправно да бъде третирана Великобритания спрямо Турция. От извънпарламентарната \"Да, България\" предлагат промяна на Изборния кодекс, според която членовете, които ограничават вота извън ЕС за европарламент да не важат за Великобритания в следващите две години, преходният период, за който ЕС и Обединеното кралство преговарят. Подобна промяна би била решение на проблема, но само в случай, че такъв преходен период бъде приет. При \"твърд\" Брекзит - напускане без споразумение, този вариант отпада. ЦИК усложнява гласуването в чужбина Скандалът с гласуването в чужбина: кой и защо? Петър Славов: Промените в Изборния кодекс са сталинистки и пазарлък с ДПС", "date": "2018.12.07", "title": "Ще ограничи ли Брекзит евровота на българите?"}
{"url": "http://clubz.bg/76828-dvajset_minuti_ostavat_do_vojna", "text": "Политици от някои граничещи с Русия държави напоследък все по-настойчиво канят американските военни да се укрепят на тяхна територия. Желание да приеме постоянни бази на САЩ изрази например Варшава, а след провокацията в Керченския залив - и Киев. С оглед изявленията на американците, че смятат да излязат от Договора за ракетите със среден и малък обсег (РСМО), това са покани с критично значение. Днешната сигурност в Европа се гарантира просто от липсата на оръжия, способни бързо да поразят промишлените и политическите центрове на европейските държави. И всеки може засега да разполага край границите си американски бази, без много да се страхува за себе си. \"Полосата на войната\" обхваща 500 км (това е обсегът на руските ракетни комплекси \"Искандер\", бел. на \"Известия\"). Заложници в случая стават само щастливите балтийци, неспособни да мислят две стъпки напред. Изобщо не ги вълнува, че цялата им територия е мишена за оперативно-тактически ракети. Тайнствената руска ракета 9M729 Ако договорът изгуби сила, нито един регион на Европа с американско военно присъствие няма да има никакви гаранции за сигурност. С появата на ракети със среден и малък обсег пораженията в случай на конфликт ще се нанасят по цялата дълбочина - сиреч на хиляди километри. Естествено, ако бази на САЩ бъдат разположени в Полша и други източноевропейски страни, може \"да се порадваме\" за американците, които получават нов плацдарм. При все това се налага да осъзнаем, че жителите на тези страни се озовават под прицел. Всяка от тях става потенциална ядрена пустиня. Тук ще припомним, че ракетите със среден и малък обсег винаги са носели доста тежък боезапас - бойни части с високомощни термоядрени заряди. Бойни глави, които в случай на война бързо да унищожават защитени командни пунктове, икономически центрове и системи за управление. Тъй че всяка източноевропейска държава, разполагаща на своя земя такива ракети, сама се заличава от картата на света. И политиците, настойчиво канещи американски военни, потенциално излагат населението си на атомен дъжд. При това положение мирните жители в тези страни дори не са и заложници. А заложници, чийто разстрел вече е започнал.  Русия има само краткосрочна стратегия за Западните Балкани Сигурността на САЩ обаче ще остане на същото ниво. Американците пък - с твърде сериозното изкушение да решават глобалните си задачи за сметка на Европа. Например да нанесат от нейна територия масиран ядрен удар, използвайки ракетите със среден и малък обсег. Този сценарий задължава Европа да заслужи за американците победа в ядрения конфликт с цената на собствените си кости. Разполагането на американски ракети със среден и малък обсег край границите на Русия ще доближи света с 40 минути до състояние на война. Това е времето, достатъчно, за да прецениш вярно заплахата и да блокираш употребата на своите стратегически сили, ако заплахата е случайна - вследствие на компютърна грешка например. Ако САЩ излязат от договора за РСМО, а граничещи с Русия държави разрешат на американците да разположат там ракети със среден обсег, светът минава в състояние \"на 20 минути до война\". Това е праговата стойност - време, недостатъчно за вярна преценка на заплахата. Съответно всеки сигнал за пускове от другата страна ще се разглежда като реална употреба. С всички произтичащи последици. \"Шпигел\": Какво ще стане, ако Русия игнорира ултиматума за ракетите Благоразумните политици в западните страни сякаш няма как да не схващат заплахата, която им носят американските бази при отказ от договора за РСМО. През 80-те в Европа се разви свръхмощно движение за мир. Стотици хиляди излизаха на демонстрации. И преговорите за тези ракети протичаха под силен натиск на обществеността - и върху Съветския съюз, и върху САЩ. Днес не е ясно какво е състоянието на западното общество и дали политиците са способни да преценят заплахите. Камо ли пък т. нар. младоевропейци - политиците от Източна Европа. Обкръжаването на Русия с военни бази по периметъра е отколешна стратегия на САЩ. НАТО обаче винаги е отказвала преговори по въпроса с мотива, че това е тяхна вътрешна работа. Но появата на ядрени ракети със среден и малък обсег принципно променя нещата.  * * * Русия има само краткосрочна стратегия за Западните Балкани \"Шпигел\": Какво ще стане, ако Русия игнорира ултиматума за ракетите", "date": "2018.12.07", "title": "Двайсет минути остават до война "}
{"url": "http://clubz.bg/76851-atina_obsyjda_s_bryuksel_turski_potok_prez_grycka_teritoriq", "text": "Гърция провежда диалог с Европейската комисия относно продължаването на газопровода \"Турски поток\", който преминава от Русия към Турция, през гръцка територия към други страни от ЕС. Това заяви в свое интервю в навечерието на днешната си визита в Москва премиерът на Гърция Алексис Ципрас.  Ципрас агитира \"Турски поток\" да мине през Гърция Наскоро \"Газпром\" и българското правителство съобщиха, че втората тръба на \"Турски поток\" с капацитет от 15.75 милиарда куб. м ще мине през България. Първата вече излезе на турския бряг, а синьото гориво, което ще доставя, е предназначено за турския пазар. За да стане това обаче е необходимо разрешение и гаранция от Брюксел, тъй като тръбата трябва да бъде съобразена с изискванията на Третия енергиен пакет - проблем, който спря реализирането на проекта \"Южен поток\". Ще има ли \"побългаряване\" на \"Турски поток\"? Ципрас заяви, че Атина и други европейски държави са убедени, че Европейският съюз трябва да поддържа партньорски отношения с Русия и това в частност засяга проекта за \"Турски поток\", който трябва да стане \"Европейски поток\", като част от многостранната политика в енергийната сфера. Такива сигнали обаче от страна на българското правителство няма. Втората тръба на \"Турски поток\" може и да мине през България - ако ЕС не я спре \"Газпром\" започна изграждането на морския участък на \"Турски поток\" през май 2017 г. Проектът предвижда изграждането на два тръбопровода, всеки с дължина 939 километра. Газът от първата тръба покрива 35% от консумацията на природен газ в Турция. Втората е за доставка на газ за страните от Южна и Югоизточна Европа. Капацитетът на всяка линия е 15,75 милиарда кубически метра газ годишно. Първите доставки са насрочени за края на 2019 г. Още през ноември Ципрас заяви, че Гърция активно работи по осъществяване на намерението си този газопровод да премине през гръцка територия. Ще има ли \"побългаряване\" на \"Турски поток\"? Втората тръба на \"Турски поток\" може и да мине през България - ако ЕС не я спре", "date": "2018.12.07", "title": "Атина обсъжда с Брюксел \"Турски поток\" през гръцка територия"}
{"url": "http://clubz.bg/76848-elitite_ni_govorqt_za_kraq_na_sveta_nie_govorim_za_kraq_na_meseca", "text": "\"Жълтите жилетки\" във Франция разтревожиха зелените по света. Най-лошите бунтове в Париж от десетилетия бяха предизвикани от по-високи данъци върху горивата, и френският президент Еманюел Макрон отговори, като ги отмени в сряда. Но данъците върху изкопаемите горива са точно онова, за което международните преговарящи за климата, събрали се в Полша тази седмица, казват, че е крайно необходимо, за да бъде накаран светът да се откаже от тези горива и да се забавят климатичните промени.  \"Жълтите жилетки\" победиха - бензинът няма да поскъпва \"Събитията от последните няколко дни в Париж ме накараха да смятам тези предизвикателства за още по-сериозни, отколкото си мислех преди\", каза експертът по икономика на екологията от Станфордския университет Лорънс Гулдър, автор на книгата \"Как да се борим с предизвикателствата на климата\".  Икономисти и политици отдавна твърдят, че най-добрият начин за борба с климатичните промени е повишаването на цените на горивата, които ги причиняват - бензин, дизел, въглища и природен газ. Облагането с данъци на горивата и електричеството може да помогне за плащането на вредата, която те причиняват, да стимулира хората да ги използват по-малко, и да улесни конкуренцията от по-чисти алтернативни и енергоспестяващи технологии.  \"Жълтите жилетки\" - черни лебеди за Макрон Тези т.нар. въглеродни данъци се очаква да станат съществен елемент за натиск върху света да намали емисиите на въглероден диоксид в опит да се предотвратят климатичните промени, което според икономистите ще бъде много по-скъпо в дългосрочен план, отколкото да се плаща повече за енергия в краткосрочен.  Но не е лесно за хората да мислят за глобалните проблеми в дългосрочен план, когато се борят да свържат двата края.  Макрон каза, че по-високи данъци са неговият начин да се опитва да предотврати края на света. Но протестиращите с жълтите жилетки преобърнаха неговите думи, замествайки ги с лозунга: \"Елитите ни говорят за края на света, ние говорим за края на месеца\". Гневът на \"жълтите жилетки\" Френското правителство тихомълком се страхува от предвождана от Тръмп кампания срещу споразумението, която може да обхване и други големи икономики, от чието спазване зависи оцеляването на споразумението.  Данъкът върху горивата не е идея на Макрон. Тя датира от предишни правителства. Той обаче горещо я подкрепяше и спечели президентството донякъде с обещание да се бори с климатичните промени. Но какво се обърка? Според икономиста от Йейлския университет Уилям Нордхаус, който спечели тазгодишната Нобелова награда за икономика, данъкът бе лошо замислен и бе въведен от неправилния човек. Макрон, подобно на предшествениците си, взема решения по екологични и енергийно въпроси без да обяснява на масовата публика колко важни са те и как ще променят живота на хората. Той, освен това, е възприеман като \"президент на богатите\". Първото му фискално решение като президент бе да отмени данъка \"богатство\". Така че вдигането на данъците върху бензина и дизела бе възприето като особено несправедливо за хората от работническата класа в провинцията, които ходят с коли на работа и чиито доходи от години стагнират.  Френското правителство вече въведе програми за субсидиране на шофьори, които заменят старите си замърсяващи коли с по-чисти, и разшири обхвата им в опит да избегне протестите миналия месец. Но за много французи това бе твърде недостатъчно и твърде късно.  Френската реакция на по-високите цени на горивата едва ли е уникална и показва колко трудно е наистина да накараш хората да ограничават консумацията им, карайки ги да плащат повече. През септември имаше протести в Индия заради високи цени на бензина, които доведоха до затваряне на училища и на правителствени учреждения. Протести избухнаха и в Мексико през 2017 г. след въведена от правителството дерегулация, която причини скок на цените на бензина, също и в Индонезия през 2013 г., когато правителството намали субсидиите върху горивата, което вдигна цените.  В американския щат Вашингтон избирателите лесно отхвърлиха през ноември въвеждането на въглероден данък.  Дори поддръжници на въглеродните данъци признават, че те могат непропорционално да ощетят хората с ниски доходи. Цените на енергията представляват по-голям дял от техните общи разходи, така че увеличението на цените на горивата изяжда по-голяма част от техния бюджет и им остава по-малко за други разходи. И понеже енергийните разходи е почти невъзможно да бъдат избегнати, хората се чувстват хванати в капан.  На тях също не им убягва фактът, че именно богатите, за които данъците върху горивата не са притеснение, са най-твърди по въпросите на околната среда, защото пътуват и консумират повече.  \"Въпросът сега е: как да решаваме климатичния проблем така, че да избягваме политически катаклизми\", каза цитираният по-горе Гулдър. Ключът е хората да получат в замяна добра парична компенсация, смята екоикономистът Гари Йоух от Уеслианския университет. Много икономисти подкрепят предложенията за облагане на въглеродите, но с използване на тези пари за данъчни облекчения или други отстъпки за семействата с по-ниски доходи.  Протестите, макар и предизвикани от цените на горивата, са свързани и с неравенството в доходите, популизма и антиелитизма, казват експерти, а не са само заради въглеродните данъци.  \"Жълтите жилетки\" - черни лебеди за Макрон Гневът на \"жълтите жилетки\"", "date": "2018.12.07", "title": "\"Елитите ни говорят за края на света. Ние говорим за края на месеца!\""}
{"url": "http://clubz.bg/76860-tri_deca_postradaha_pri_katastrofa_s_uchilishten_avtobus", "text": "Три деца пострадаха в катастрофа между микробус и лека кола. Инцидентът е станал в центъра на Долно Камарци. Сигналът е подаден в 17.40 часа. Това съобщи за Нова тв говорителят на Спешна помощ Катя Сунгарска.  По първоначални данни микробус, превозващ шест деца, на възраст между  12 – 18 години бил ударен в задната гумата от лек автомобил, съобщават от МВР. Към мястото веднага са изпратени екипи на полиция и бърза помощ.  Децата са пътували от Мирково към София след футболен мач. ", "date": "2018.12.07", "title": "Три деца пострадаха при катастрофа с училищен автобус"}
{"url": "http://clubz.bg/76838-kpkonpi_ne_moje_da_konfiskuva_pri_prekratqvane_na_nakazatelnoto_delo", "text": "Πpeĸpaтявaнeтo нa нaĸaзaтeлнoтo пpoизвoдcтвo e aбcoлютнa пpoцecyaлнa пpeчĸa зa пpeдявявaнe нa иcĸ зa гpaждaнcĸa ĸoнфиcĸaция. Toвa oбявявa Oбщoтo cъбpaниe нa Гpaждaнcĸaтa ĸoлeгия нa BKC пo Tълĸyвaтeлнo дeлo oт 2016 г. (по стария закон) Tълĸyвaнeтo e пo   oтмeнeн c нoвия aнтиĸopyпциoнeн зaĸoн, припомня правният сайт . Πpинципитe нa гpaждaнcĸaтa ĸoнфиcĸaция oбaчe ocтaнaxa cъщитe – гpaждaнcĸoтo пpoизвoдcтвo зa ĸoнфиcĸaция зaпoчвa cлeд пoвдигaнe нa изчepпaтeлнo избpoeни oбвинeния, a нaтaтъĸ ce paзвивa нeзaвиcимo oт нaĸaзaтeлния пpoцec ( Bъпpocът, пocтaвeн oт Чeтвъpтo гpaждaнcĸo oтдeлeниe нa BKC нa бaзaтa нa пpaĸтиĸaтa oбaчe бe - ĸaĸвo cтaвa, aĸo нaĸaзaтeлнoтo пpoизвoдcтвo бъдe пpeĸpaтeнo, т.e. -  . Kaтo в ĸoнĸpeтнoтo дeлo пpeд тoзи cъcтaв нa BKC e cтaвaлo дyмa зa oбвиняeм зa длъжнocтнo пpиcвoявaнe, нo ĸъм дaтaтa нa пpeдявявaнe нa иcĸa зa гpaждaнcĸa ĸoнфиcĸaция cпpямo нeгo, нaĸaзaтeлнoтo пpoизвoдcтвo e билo пpeĸpaтeнo зapaди нeдoĸaзaнocт нa oбвинeниeтo. КПКОНПИ с иск срещу Трайчо Трайков. Той не знае И oщe - oт питaнeтo бяxa изĸлючeни xипoтeзитe нa чл. 22, aл. 2 oт oтмeнeния зaĸoн зa нeзaĸoннoтo имyщecтвo. B тяx яcнo ce зaявявa, чe   гpaждaнcĸa ĸoнфиcĸaция. А кaĸвo cтaвa в ocтaнaлитe cлyчaи, oтгoвapят днec oт BKC. Ето и прессъoбщeниeтo нa BKC: Πpeĸpaтявaнeтo нa нaĸaзaтeлнoтo пpoизвoдcтвo зa пpecтъплeниe, пocoчeнo в paзпopeдбaтa чл. 22, aл. 1 oт Зaĸoнa зa oтнeмaнe в пoлзa нa дъpжaвaтa нa нeзaĸoннo пpидoбитo имyщecтвo (oтм.), извън cлyчaитe пo чл. 22, aл. 2 ЗOΠДHΠИ (oтм.), ocъщecтвявa aбcoлютнa пpoцecyaлнa пpeчĸa зa cъщecтвyвaнeтo и нaдлeжнoтo yпpaжнявaнe пpaвoтo нa иcĸ зa oтнeмaнe нa нeзaĸoннo пpидoбитo имyщecтвo в пoлзa нa дъpжaвaтa. Bъpxoвнитe cъдии пocoчвaт, чe зa дa възниĸнe зa KOHΠИ пpaвoтo нa тaĸъв иcĸ e нeoбxoдимo дa бъдe извъpшeнa пpoвepĸa зa ycтaнoвявaнe нa нeзaĸoннo пpидoбитo имyщecтвo, ĸoятo мoжe дa бъдe ocъщecтвeнa oт ĸoмиcиятa caмo в изpичнo ypeдeнoтo зa цeлтa aдминиcтpaтивнo пpoизвoдcтвo c yчacтиeтo нa coбcтвeниĸa нa имyщecтвoтo, въз ocнoвa нa нaдлeжнo ceзиpaнe oт изpичнo пocoчeни дъpжaвни opгaни и нa изpичнo пocoчeни ocнoвaния в зaĸoнa. Hиĸoй дpyг и нa ниĸoe дpyгo ocнoвaниe нe мoжe дa ceзиpa ĸoмиcиятa, нитo тя мoжe дa ce caмoceзиpa. КПКОНПИ за проверката на Пеевски: Повече няма кой в тая държава да направи B тълĸyвaтeлнoтo peшeниe ce пoдчepтaвa, чe пo ГΠK пpoцecyaлнитe пpeдпocтaвĸи зa cъщecтвyвaнeтo и нaдлeжнoтo yпpaжнявaнe нa пpaвoтo нa иcĸ ca aбcoлютни и тpябвa дa ca нaлицe пpи пocтaнoвявaнe нa peшeниeтo. „Πpaвoтo нa иcĸ нa KOHΠИ (ceгa KΠKOHΠИ) пpoизтичa oт нeйнoтo нaдлeжнo ceзиpaнe. Aĸo тя нe e билa ceзиpaнa нaдлeжнo или няĸoя oт пpeдпocтaвĸитe зa нeйнoтo нaдлeжнo ceзиpaнe oтпaднe впocлeдcтвиe, пpaвoтo нa иcĸ нe e възниĸнaлo нaдлeжнo или e пoгaceнo впocлeдcтвиe“ – пишe в мoтивитe. Cпopeд OCГK зaĸoнoдaтeлят мoжe дa пocтaнoви oбpaтнoтo и тoй e нaпpaвил тoвa в чл. 22, aл. 2 и 3, нo caмo в пocoчeнитe xипoтeзи. Xипoтeзитe пpeĸpaтявaнe нa нaĸaзaтeлнoтo пpoизвoдcтвo нa дpyги ocнoвaния нe ca ypeдeни изpичнo и нe мoгaт дa бъдaт извeдeни oт cъщecтвyвaщитe paзпopeдби в зaĸoнa. Bъpxoвнитe cъдии нaпoмнят, чe в мoтивитe нa Peшeниe № 13 пo ĸoнcтитyциoннo дeлo № 6/2012 г. e пpиeтo, чe зaĸoнoycтaнoвeнocттa нa пpoцeдypaтa c яcни пpaвилa e cepиoзнa гapaнция зa нeдoпycĸaнe нa пpoизвoл. B мoтивитe cи въpxoвнитe cъдии ce пoзoвaвaт и нa Диpeĸтивa 2014/42 EC нa Eвpoпeйcĸия пapлaмeнт и Cъвeтa oт 03.03.2014 г. зa oбeзпeчитeлни мepĸи и ĸoнфиcĸaция нa cpeдcтвa и oблaги oт пpecтъпнa дeйнocт в Eвpoпeйcĸия cъюз. B тълĸyвaтeлнoтo peшeниe ce aнaлизиpa и чл. 1 oт Дoпълнитeлeн пpoтoĸoл № 1 ĸъм EKЗΠЧOC, cпopeд ĸoйтo ниĸoй нe мoжe дa бъдe лишeн oт cвoитe пpитeжaния ocвeн в интepec нa oбщecтвoтo и cъглacнo ycлoвиятa, пpeдвидeни в зaĸoнa и в oбщитe пpинципи нa мeждyнapoднoтo пpaвo. Πo тълĸyвaтeлнoтo peшeниe e дeпoзиpaнo ocoбeнo мнeниe“. Ocoбeнoтo мнeниe e нa 11 cъдии. Bъв BKC имa и дpyгo тълĸyвaтeлнo дeлo, cвъpзaнo c гpaждaнcĸaтa ĸoнфиcĸaция. To e пo въпpoca дaли cpoĸoвeтe зa извъpшвaнe нa имoтнa пpoвepĸa oт KΠKOHΠИ във вpъзĸa c гpaждaнcĸaтa ĸoнфиcĸaция ca инcтpyĸтивни или зaдължитeлни и дaли изтичaнeтo им зaчepтaвa пpaвoтo нa иcĸ. Прокопиев за запорите: КОНПИ действа абсолютно мошенически Bчepa пocлeдицитe oт тълĸyвaтeлнoтo peшeниe нa BKC (ĸoeтo oщe нe бe oбявeнo) e билo ĸoмeнтиpaнo oт пpeдceдaтeля Πлaмeн Гeopгиeв пpeд pecopнaтa пapлaмeнтapнa ĸoмиcия, пpeд ĸoятo тoй ce oтчитa нa тpимeceчиe, пише  още \"Де факто\". Πo дaннитe нa Πлaмeн Гeopгиeв peшeниeтo щe зaceгнe 20 виcящи cъдeбни пpoизвoдcтвa зa гpaждaнcĸa ĸoнфиcĸaция и 60 дpyги, пo ĸoитo имa нaлoжeни oбeзпeчитeлни мepĸи, нo нe и внeceн иcĸ зa ĸoнфиcĸaция. Teзи пpоизвoдcтвa ca пo oтмeнeния Зaĸoн зa oтнeмaнe нa нeзaĸoннo пpидoбитo имyщecтвo и вcичĸи тe щe бъдaт пpeĸpaтeни. B нoвия aнтиĸopyпциoнeн зaĸoн oбaчe тaĸъв пpoблeм нямaлo, тoй изpичнo ypeждaл, чe  (чл. 153, aл.5). КПКОНПИ за проверката на Пеевски: Повече няма кой в тая държава да направи Прокопиев за запорите: КОНПИ действа абсолютно мошенически", "date": "2018.12.07", "title": "КПКОНПИ не може да конфискува при прекратяване на наказателното дело"}
{"url": "http://clubz.bg/76855-lavrov_ukrainskite_morqci_otivat_na_syd", "text": "Украинските моряци, задържани от Русия в края на ноември по време на морска конфронтация край анексирания от Москва полуостров Крим, са нарушили закона и ще бъдат съдени. Това заяви руският външен министър Сергей Лавров на пресконференция след срещата на външните министри на Организацията за сигурност и сътрудничество в Европа, провела се в Милано, предаде Франс прес. Той поясни, че засега те не се чувстват зле и че няма никаква заплаха за здравето им. Напрежение между Русия и Украйна в Керченския проток (СНИМКИ, ВИДЕО) Относно ситуацията в Украйна като цяло Лавров каза, че Западът трябва да се стреми да постигне изпълнението на минските договорености, а не да отправя голословни обвинения по адрес на Русия, предаде ТАСС. Лавров каза още, че \"деструктивната позиция на Киев\" не е позволила на срещата в Милано да се приеме какъвто и да е документ по въпроса за украинското уреждане. Министърът заяви, че на срещата в Милано болшинството от страните от ОССЕ са подчертали контрапродуктивността на санкциите по отношение на Русия. Лавров призова страните от Европа да повлияят на САЩ по въпроса за запазването на Договора за ракетите със среден и малък обсег.  Той каза, че Русия смята, че действията на САЩ за изтегляне от този договор проправят пътя към слагането на край и на договора за съкращаване на стратегическите оръжия, известен като \"Нов СТАРТ\", предаде Ройтерс. ", "date": "2018.12.07", "title": "Лавров: Украинските моряци отиват на съд"}
{"url": "http://clubz.bg/76829-po_visoki_danyci_v_sofiq_za_vilite_i_starite_koli", "text": "През 2019 г. в София се повишават данъците за вилите и за старите коли, всички останали остават на сегашното си равнище. Това стана ясно при представянето на проектобюджета на Столична община днес от кмета Йорданка Фандъкова и заместник-кмета Дончо Барбалов. Повишават се данъците за тези граждани, които притежават вили в някоя от 15-те курортни зони на столицата като Панчарево, Банкя и др., ако това не е основно жилище. Фандъкова: Доказала съм, че съм абсолютно безкомпромисна към коя да е фирма Наскоро Барбалов даде примери с колко ще се повиши данъка за старите автомобили. Например за Фолксваген Поло, модел 1999 година, ще стане от 9 лв. на 32 лева, а Опел Корса, модел 1994, ще плаща 32 лева вместо досегашните 23 лева. А БМВ X6 вместо 2500 лв. ще дължи 1700 лева.   Разходите на столицата за 2019 г., когато наесен ще има местни избори, са 1,586 милиарда лева, почти колкото на Министерството на вътрешните работи за догодина, който е близо 1,5 милиарда. Той е с 30,6 милиона повече от тазгодишния. В столицата преобладаващ е секторът на услугите, към който са насочени и значителна част от инвестициите, развива се и секторът на строителството. Хората в работоспособна възраст, които работят усилено, са 77%, посочи Барбалов. Обещано от Фандъкова: до две години всички деца на градина близо до дома им В последните години се наблюдава увеличение на броя на издадените разрешителни за строителство. Увеличението в данъка на моторните превозни средства през 2019 г., което сме предвидили, е, за да се въведе по-голяма чувствителност на хората към екологията. Около 200 млн. лева приходи очакваме от такса битови отпадъци, каза още той. 324 милиона лева се очакват от оперативните програми на ЕС.  Предвиден е ръст от 10 млн. лева от данък МПС, който е заради увеличения брой на новите автомобили, а не заради промяната на данъците при колите. Специално за София намаляването на данъка на 1/3 от колите - които са с евро 5 и евро 6, е за сметка на увеличението на данъка при старите коли. Капиталовите разходи, заложени в проектобюджета, са 551 млн. лева, от които 58% са средства, осигурени от европейските програми. По думите на Фандъкова последователно в последните години са реализирани основни приоритети, \"като на първо място е екологията - подобряване чистотата на въздуха и чистотата в града\". Фандъкова: При мащабни ремонти няма гаранция, че някой майстор няма да си остави ръцете Най-големият проект на Столична община догодина е третата линия на метрото, която предстои да бъде пусната догодина. За втория и третия лъч на метрото ще бъдат дадени 307 млн. лева. \"С близо 33 млн. лева закупуваме 13 нови трамвая, а заедно със \"Столичен автотранспорт\" инвестираме около 100 млн. лева за нови автобуси\", обясни Йорданка Фандъкова.   От третата линия на метрото догодина ще бъдат пуснати първо станциите от \"Красно село\" до бул. \"П. Евтимий\", а след това тези от центъра до бул. \"Вл. Вазов\". През 2020 г. ще бъдат готови последните четири метростанции - от \"Овча купел\" до Околовръстния път при \"Горна баня\". Общо 550 млн. лв. се предвиждат за транспорт и транспортна инфраструктура. За 133 млн. лева е инвестицията в новите автобуси и трамваи. Общо за транспорт и транспортна инфраструктура са заложени 550 млн. лева, от които 51,3 млн. лева са за изграждане на основни улици и булеварди, в т.ч. 15 по-големи обекта, сред които булевардите \"Монтевидео\", \"Т. Каблешков\", \"България\", \"Президент Линкълн\", Скобелев\" и тунела при НДК, изграждане на връзките със Северна скоростна тангента, улиците \"Ф. Кутев\", \"Първа българска армия\", \"Народно хоро\", \"Житница\", \"Атанас Узунов\", \"Н. Коперник\" и др. 38 млн. лева са заложени за ремонт и поддръжка на територията на цялата Столична община, а 4,5 млн. лева ще бъдат инвестициите за изграждане на улично осветление. Над 250 млн. лева са заделени за почистване на междублокови пространства, а над 21 млн. лева - за поддръжка на зелени площи. Близо 18 млн. лева ще бъдат дадени и за рекултивацията на старите депа. Едва 400 хил лева са отделени за закупуване на мобилна станция за измерване на чистотата на въздуха, както и за 22 сензора. Около 18 млн. лева са предвидени за реконструкция на паркове - Западен парк, Южен парк, Северен парк, Борисова градина и др. Повече от 600 000 лева ще бъдат дадени и за Зоологическата градина. 19 млн. лева от предвидените 68 милиона лева за образование са за реконструкция и изграждане на 15 детски градини в кварталите \"Манастирски ливади - изток\", \"Кръстова вада\", \"Курило\", Студентски град, \"Овча купел\", \"Горна баня\" и \"Подуяне\". Разширения са предвидени за детски градини в \"Красно село\", \"Павлово\", \"Княжево\", \"Люлин\" и \"Изгрев\". 9 млн. лева са за изграждане на физкултурни салони и пристройки към 12 училища. През 2019 г. ще започне основен ремонт на Кукления театър и изграждането на Център за съвременно изкуство в бившата топлоцентрала на НДК за над 5 милиона лева. Банята на БСП vs кОлтурата на ГЕРБ Според кмета Йорданка Фандъкова, която изпълнява третия си пореден мандат като столичен кмет, проектобюджетът на Столична община не е предизборен и не предвижда сериозни увеличения. След две седмици всеки зам.-кмет ще представи детайлно своята програма, обеща тя. Трамваят по \"Графа\" тръгна пробно, прокуратурата още го проверява (СНИМКИ) Не беше подмината темата и за ремонтите в центъра на София, особено този, изпълняван от Джи Пи Груп на \"Граф Игнатиев\" и прилежащите й площади, парка около църквата \"Св. Седмочисленици\" и улиците \"6 септември\", \"Славянска\" и \"Цар Иван Шишман\" за 24 милиона лева. През март всичко трябва да е готово, а до края на декември се очаква най-сетне да тръгнат и трамваите, чийто пуск беше обещаван за септември, октомври и ноември.  \"Тежък и сериозен е въпросът за качеството на ремонтите. Поставяла съм много остро въпроса неведнъж на форуми на Камарата на строителите. Прекратявала съм много договори както с фирми, така и с надзорни компании и ако се наложи, ще продължим да правим това. И вчера, и днес г-н Барбалов (който пое временно ресора транспорт, след като Евгени Крусев подаде оставка - б.р.) е на ключовия за нас обект на ул. \"Граф Игнатиев“, каза още Фандъкова. Тя посочи, че най-много от всички в София би желала да има \"черен списък\" за строителни фирми, но уточни, че законът не предвижда такъв. На въпрос на Клуб Z как ще коментират публикацията на Биволъ -  , Фандъкова отговори, че в момента тече проверка и на Европейската комисия, и ще коментират след приключването й.  Зам.-кмет на София с оставка и обвинение заради ремонта на \"Графа\" Според публикацията на разследващото онлайн издание: \"Европейската комисия няма да плати нито лев за скандалния проекта за ремонт на „Графа“ в София, който се финансира от еврофондовете, показва експертен анализ. С преработването на поръчката и нейното възлагане на \"Джи Пи груп\" е нарушен член от наредбата за посочване на нередности по ЗУСЕСИФ, който предвижда 100% корекция. Така ремонтът ще е изцяло за сметка на българския данъкоплатец\". Ремонтът на \"Граф Игнатиев\" обаче не се плаща на сто процента от оперативната програма на ЕС \"Региони в растеж\". Специално ремонтът на трамвайната линия и избухналия покрай него скандал заради подложката на линиите, се плаща изцяло от Столична община. Проектантът на \"Графа\": Човек може да се спъне във всяко нещо Обещано от Фандъкова: до две години всички деца на градина близо до дома им Фандъкова: При мащабни ремонти няма гаранция, че някой майстор няма да си остави ръцете Банята на БСП vs кОлтурата на ГЕРБ Трамваят по \"Графа\" тръгна пробно, прокуратурата още го проверява (СНИМКИ) Зам.-кмет на София с оставка и обвинение заради ремонта на \"Графа\" Проектантът на \"Графа\": Човек може да се спъне във всяко нещо", "date": "2018.12.07", "title": "По-високи данъци в София за вилите и старите коли"}
{"url": "http://clubz.bg/76841-merkel_proiznese_poslednata_si_rech_kato_lider_na_hds", "text": "Конгресът на германския Християндемократически съюз (ХДС) бе открит днес в Хамбург, съобщиха световните агенции, цитирани от БТА. Делегатите посрещнаха с бурни овации канцлера Ангела Меркел, която даде официален старт на проявата, предавана пряко по водещите германски телевизии. Днес Меркел сдава властта в партията Меркел заяви преди началото на конгреса, че се надява партията й да излезе \"заредена, мотивирана и обединена\" след вота, с който ще бъде избран неин приемник, предаде ДПА. В последната си реч като лидер на ХДС Меркел изтъкна балансирания бюджет, края на задължителната военна служба и управлението на бежанската криза като основните постижения на партията под нейното ръководство.  Европа след Ангела Меркел В днешната си реч пред 1001 делегати тя припомни, че е поела лидерския пост през 2000 г., когато партията бе в дълбока криза. Но \"запазихме хладнокръвие\" и \"показахме на всички\", че можем да се възстановим, каза Меркел, цитирана от Асошиейтед прес. Номер 2 в ХДС и опонент на Меркел поискаха мястото й Тя припомни успехите на християндемократите на регионални избори и обърна особено внимание на победата на ХДС в провинция Саар през 2017 година. Тогава регионалната структура на ХДС бе ръководена от кандидатката за приемник на Меркел Анегрет Крамп-Каренбауер. Овациите в залата след тези думи бяха сдържани, тъй като много от делегатите сметнаха изказването й за скрита подкрепа за Крамп-Каренбауер, посочи ТАСС. Речта на Меркел продължи половин час, а след края й присъстващите в залата се изправиха на крака и ръкопляскаха в продължение на девет минути. Някои издигнаха плакати, на които пишеше \"Благодаря, шефе!\", съобщи ДПА. Европа след Ангела Меркел Номер 2 в ХДС и опонент на Меркел поискаха мястото й", "date": "2018.12.07", "title": "Меркел произнесе последната си реч като лидер на ХДС"}
{"url": "http://clubz.bg/76845-evropa_se_trevoji_huawei_moje_bi_q_shpionira", "text": "Еврокомисията е обезпокоена от опасността от шпионаж от страна на Huawei и други китайски технологични компании. За това предупреди днес европейският комисар за единния цифров пазар Андрус Ансип. Арестуваха в Канада директорка на Huawei по искане на САЩ Ансип припомни, че при китайските компании има правила, които ги задължават да сътрудничат на тайните служби на Пекин. Така той коментира обвиненията в електронен шпионаж срещу Huawei. Еврокомисията обаче не разполага с много информация за ареста в Канада на Мън Ванчжоу – финансовата директорка на компанията. Тя бе задържана на 1 декември в Канада по искане на САЩ по подозрения, че е нарушила американските санкции срещу Иран. Huawei е на мушката на редица западни страни заради връзките й с китайското правителство и опасенията, че Пекин я използва за шпионаж. САЩ забраниха Huawei и ZTE за всички, свързани с държавата Белгийският център за киберсигурност обмисля да забрани на далекосъобщителните дружества да предлагат и използват устойствата на Huawei, предаде БТА. Това съобщават представители на властите, цитирани в местни медии. Поръчана е проверка, за да може Белгия да вземе решение. От местното представителство на китайското дружество твърдят, че работят по всички действащи правила, и изтъкват, че „все още няма и най-малкото доказателство” да са направили нещо лошо. Досега САЩ, Япония, Австралия и Нова Зеландия са взели решение да забранят устройствата на китайския производител. САЩ забраниха Huawei и ZTE за всички, свързани с държавата", "date": "2018.12.07", "title": "Европа се тревожи -  Huawei може би я шпионира"}
{"url": "http://clubz.bg/76834-kakvo_j_lipsva_na_bylgariq_hora_ili_dostojno_zaplashtane", "text": "Помните ли тази „новина\"? Кравеферма в пловдивското село Столетово търси работник срещу 3 000 лева заплата на месец. Кандидати за работа прииждат и до днес, сред тях и един човек от Карнобат, който обещал бонус - да свири на акордеон в местното читалище, ако го наемат във фермата. Оказа се обаче, че никой не е имал да намерение да дава такава заплата. Нищо, че го казаха по голяма българска телевизия. Според местните, въпросните 3 000 лева били заплащането не на един, а на всичките четирима работници в частната ферма, обясни Ваня Григорова от сдружение „Солидарна България\", която тази седмица представи изследването си за състоянието на трудовия пазар и недостига на работна ръка в България. За фермата в Столетово се разбра и друго: противно на първоначалните твърдения, че кравефермата била изцяло модернизирана, в крайна сметка се оказа, че обновен е бил само един от оборите - с пари по европейски проект. Но собственикът ѝ далеч не е първият работодател в България, който спестява истината за заплащането и условията на труд. Той просто обслужва митологемата, устойчиво налагана в последните години от работодателските организации - за дефицита на работна ръка в България, за “мързеливите българи” и т.н. Под влиянието на подобни внушения тази година парламентът промени трудовото законодателство, като премахна квотата от 10% за внос на работници от трети страни. Бизнес организациите се надяват така да бъдат привлечени 500 000 човека (това се равнява на 16% от трудещите се в България) - работна ръка от държави като Индия, Виетнам и Украйна, където месечните възнаграждения масово са под 200 лева. Двата големи синдиката КНСБ и КТ “Подкрепа”, които обикновено са много шумни, когато става дума за енергетиците от “Марица изток” например, този път само декларативно обявиха, че не подкрепят тези изменения. Засега няма официални данни, които да доказват, че е налице толкова тежък недостиг на работна ръка, посочват авторите на изследването. В същото време миграцията към чужбина продължава да расте - само през 2017 година близо 27 000 български граждани са емигрирали от страната, като 89% от тях са в активна икономическа възраст. “Не можем да даваме пари, след като производителността е ниска. А като искат да ги експлоатират, да вървят”. Това е друга любима митологема на голяма част от българските работодатели. Така ли е наистина? Авторите на изследването привеждат един сериозен аргумент срещу подобни твърдения - как се е развивала производителността и как са нараствали реалните средни заплати за периода 1991-2014 година. Числата показват, че от 1992 година започва рязък срив на заплатите спрямо производителността. Това е началото на прехода, когато започва и “преформатирането” на българската тежка и лека индустрия - приватизация, фалити на предприятия, загуба на традиционни пазари, липса на технологично обновление, ликвидация на цели отрасли като уранодобива и добива на оловно-цинкова руда, свиване на оръжейната промишленост, начало на големите емигрантски вълни. Разбира се, работниците първи усетиха колко остри и болезнени са тези трансформации. Т.нар. \"работническата класа” - шлосерите, стругарите, фрезистите, леярите, майсторите изобщо, сведена днес предимно до шофьори на камиони, чистачи и електротехници, започна да се топи. Макар че партията, която претендираше да защитава интересите ѝ - БСП, управляваше официално или задкулисно в годините, последвали 10 ноември 1989. През този период индексът на реалните трудови възнаграждения е значително под производителността на труда. И макар за няколко години след 2006 заплатите видимо да нарастват, те и до момента не могат да достигнат производителността, отбелязва изследването. А за периода 2010-2014 година заплащането не само не настига средноевропейските нива, но дори дърпа назад. С отмирането на стотици предприятия, отмряха и много от техникумите, които осигуряваха работници за тях. Някои успяха да се преобразят в търговски или професионални гимназии, но в градовете, където умряха производства, техникумите затвориха врати. Така в 21 век, когато инвеститори започнаха да отварят тук и там заводи, изведнъж разбрахме, че професионалното образование е почти изличено за сметка на езиковите гимназии например. Неслучайно в изследването фигурира безпрецедентното настояване на предприемачи да се ограничи приема в езиковите и математическите гимназии, които учели децата на емиграция. Вместо това да има централно планиране, а тези, които завършват средни професионални училища, да бъдат задължени да работят в съответните производства. Но когато анкетиращите попитали срещу какво, срещу какви договори, отговор не получили. \"Как така ще “заключваме” тези млади хора, без да са ясни заплащането и условията на труд?”, попита в тази връзка авторката на изследването Ваня Григорова. А кой гарантира условията на труд? Ако институции и синдикати си бяха на мястото, нямаше да допуснат взривовете в завод “Миджур”, където хора утилизираха мини, отваряйки ги с дървени чукчета. И всичко това срещу 240 лева месечна заплата. В “Миджур” инцидентите не са рядкост - пожари, взривове, загинали, ранени, до изпепелените през 2014 година 15 човека. Но никой не е затворил предприятието. Причината голяма част от работещите в България да са обезправени заради липсата на законова и синдикална защита не се дължи само на факта, че синдикални структури в частните фирми почти няма. Синдикатите в България се оказаха добри колаборационисти на властта. Когато през 2014 година избухна скандалът с контролиран вот на миньори от Бобов дол, работещи за Христо Ковачки (скрита камера показа как им “подсказват” за бюлетината на БСП), излезе и друг - с ваучерите за храна, които получаваха, можеше да се пазарува само в хранителните магазини, които са собственост на боса. На това му се вика затваряне на кръга. Или стягане на примката, зависи от ракурса. В тези магазини стоките бяха като при Лукановата зима - и наставаше бой за пакетче кайма. Едва когато тази дългогодишна практика излезе наяве, по една телевизия виден синдикалист коментира, че ставало въпрос за нарушение, тъй като съгласно правилата работодателят трябва да има договори с различни магазини, не само със собствения си. А социалистката Мая Манолова, чийто избирателен район като депутат включваше Бобов дол, заяви, че обвиненията унижавали достойнството на миньорите, но замълча за ваучерите. Днес като омбудсман тя е изявен радетел за правата на унижените и оскърбените. От представеното изследване стана ясно и друго: българската стратегия за ниски данъци и евтин труд, рекламирана пред инвеститорите, не работи в полза на българските трудещи се. В интервюта, взети по Скайп от млади българи в чужбина и представени като част от проучването, бяха изтъкнати предимствата на работата в нормалните европейски държави - гарантирано заплащане, гарантирано право на почивка, ясен трудов регламент. “Когато работиш над определените седмично часове, получаваш допълнителни дни отпуска”, обясни млада българка, която работи във Франция. Ако човек, трудещ се в българска фирма с български собственик, може да се похвали с подобно преимущество, със сигурност ще е прецедент. Днес, в страната на услугите и обслужващия персонал, работник вече звучи обидно. А фермата в Столетово? Там вече не търсят нова работна ръка. Семейството, провокирало обявата за работа, тъй като било напуснало ненадейно, междувременно отново се върнало във фермата. Оказа се, че жената просто трябвало да роди…", "date": "2018.12.07", "title": "Какво й липсва на България: хора или достойно заплащане?"}
{"url": "http://clubz.bg/76795-tazi_jena_si_mechtae_da_byde_vyrnata_v_kuhnqta", "text": "Политологът проф. Евгений Дайнов коментира намерението на лидера на БСП Корнелия Нинова да не присъства на конгреса на ПЕС. Нинова бойкотира конгреса на ПЕС и пожела здраве на Станишев Ето какво написа Дайнов на профила си във фейсбук: Вчера Нинова заяви, че делегатите на БСП ще подкрепят кандидатурата на Сергей Станишев за лидер на ПЕС. Но ще бъде против резолюцията за равенство на половете, тази за миграция и пакта на ООН. Самата Нинова няма да присъства на конгреса. Тя заяви, че партията подкрепя редица решения, които касаят социална Европа, политиката за младите хора, за зелена икономика и др., но не и политиката на ПЕС по отношение на Истанбулската конвенция и справянето с миграцията.", "date": "2018.12.07", "title": "\"Тази жена си мечтае да бъде върната в кухнята\""}
{"url": "http://clubz.bg/76831-grigor_kazah_na_nikol_da_prieme_che_tenisyt_e_na_pyrvo_mqsto", "text": "Григор Димитров разкри пред бТВ, че тенисът пречи на личния му живот и създаването на връзки, но за момента му се е посветил изцяло и всички трябва да се съобразяват с това, включително жената до него - поп звездата и тв знаменитост Никол Шерцингер. Григор Димитров: Аз съм сантиментален човек В третата част от интервюто си за предаването \"Преди обед\" най-добрият ни тенисист говори за любимите си хобита, взаимоотношенията си с Никол и желанието един ден да създаде семейство. Той сподели, че в свободното си време обича да рисува и се надява някой ден с Роджър Федерер и Томи Хаас да запишат песен с групата The Onehanded Backhand Boys. През миналата година те привлякоха внимание с изпълнение на песента Hard to say I'm sorry на \"Чикаго\" под акомпанимента на пиано на човека, който я е написал - Дейвид Фостър. Григор Димитров с Агаси в отбора, нова ракета и нови надежди Гришо коментира и песента на Михаела Филева, която се появи в негово видео преди няколко седмици: Григор Димитров с Агаси в отбора, нова ракета и нови надежди", "date": "2018.12.07", "title": "Григор: Казах на Никол да приеме, че тенисът е на първо място"}
{"url": "http://clubz.bg/76835-mvr_vse_taka_si_tyrsi_arabadjievi_i_s_interpol_i_s_evropol", "text": "Министерство на вътрешните работи (МВР) продължава да търси семейство Ветко и Маринела Арабаджиеви - и с Европол, и с Интерпол. Преди малко повече от месец - в началото на ноември, Маринов каза същото - че ги издирват.  Днес МВР-шефът увери, че \"всичко, което касае нашите действия, е направено\". В началото на септември беше проведена специализирана акция в хотелите на Арабаджиеви - \"Маринела\" в София и \"Марица\" в Пловдив, и шестима бяха привлечени под наказателна отговорност. Сред тях е и синът на Арабаджиеви - Вълчо, обвинен в пране на пари. Няколко дни преди акцията обаче Ветко и Маринела Арабаджиеви заминават за чужбина. Държавата си търси 7 млн. лв. от Арабаджиеви заради фекални води Семейство Арабаджиеви, които са с Европейска заповед за арест, са с обвинение за участие в организирана престъпна група и данъчни престъпления. При претърсване на адреси, хотели и домове бяха намерени десет милиона в брой, като по-голямата част от тях в евро. Наскоро беше окончателно запечатан от данъчните и хотелът и в София - бившия Японски, днешен \"Маринела\". Искри на отмъщението (бг версия)  Искри на отмъщението (бг версия) ", "date": "2018.12.07", "title": "МВР все така си търси Арабаджиеви - и с Интерпол, и с Европол"}
{"url": "http://clubz.bg/76833-sds_na_29_tyrsi_novi_koalicii", "text": "Съюзът на демократичните сили празнува днес 29 години в политическия живот на България. СДС първоначално е коалиция на десните и демократични сили, основана непосредствено след 10 ноември 1989 година, и се регистрира като политическа партия чак през 1998 година, след като печели мнозинство в парламентарните избори предишната година начело на коалицията ОДС. Партията участва в предишния кабинет на Борисов като част от коалицията \"Реформаторски блок\" и продължи да подкрепя правителството след напускането на ДСБ. Пожарникаря отдавна разхвърля на вятъра пепелта на СДС Днес Христов заяви, че партията му търси \"идейна коалиция\", най-вече с Демократи за силна България. Проблем в дясно е, че старите сини не искат да се коалират с \"Да, България\", която е заедно с ДСБ в новия съюз \"Демократична България\". Конфликтът между двете партии официално е на ниво консервативни срещу либерални политики. СДС например бе единствена сред десните партии, която се обяви срещу Истанбулската конвенция, поради притеснения, че тя ще отвори прозорец за легализиране на гей браковете. СДС след избора на Румен Христов - трима зам.-председатели и един в оставка Председателят на СДС пожела бъдещи изборни успехи на партията. Преди дни той заяви, че СДС получава 10% от вота според проучване, но не разкри от кого е направено то. Подобно не е публикувано публично от социологическите агенции. СДС след избора на Румен Христов - трима зам.-председатели и един в оставка", "date": "2018.12.07", "title": "СДС на 29: търси нови коалиции"}
{"url": "http://clubz.bg/76836-tir_ovete_shte_se_vryshtat_zaredeni_s_evroskepticizym", "text": "Очертаващият се неуспех по защитата на българската позиция по пакета “мобилност” в ЕС, който регулира транспортните услуги, вероятно ще бъде болезнен и ще бъде използван за засилване на анти-европейските настроения. Повече от 12 г. след влизането си в ЕС и след първото си ротационно председателство, България все още продължава да се люшка между твърде оптимистични и твърде негативни разбирания за съюза, в който членува. От една страна е идеята, че ЕС е като добрата ни баба – тя е строга, но никога няма да ни изостави и ще се грижи за нас. От другата  е обвинението, че в чиновническия Брюксел ние винаги ставаме жертва на “големите”. Всъщност ЕС е сложна система на баланси и интереси, която работи удивително добре. Въпросът е познава ли вече България правилата на тази система, така че да може да защитава интереси в сблъсъци като този по транспортния пакет, предложен от френския президент Макрон? През лятото на 2018 г. Европейският съвет за външна политика (ЕСВП) направи изследване наречено “EU Coalition explorer”. То дава оценка на позициите и капацитета на отделните страни членки да участват в европейската политика, гледанo през мнението на останалите. Така ние разбираме как другите държави виждат България по определени политики и подходи в ЕС и можем да ги сравним с това което ние самите смятаме за себе си. В този смисъл “EU Coalition explorer” може да даде някои обяснения, защо на България й е трудно да защити интереси, подобни на този в пакета “Мобилност” в ЕС. Най-очевидният извод от изследването е, че България не е успяла да стане важен фактор по никоя от основните политики на ЕС през 12-те години на своето членство. Далеч по-проблемният извод, обаче е, че  . Българските респонденти в изследването – политици, анализатори и експерти, посочват, че страната ни би се обърнала по всички основни теми към Германия и Франция. Двата двигателя на ЕС са наистина тези, от които зависи много, но не са единствените. Още повече, че както се вижда в случая с пакета “Мобилност”, те също решават свои вътрешни проблеми като ги поставят на европейско равнище. България трябва да има по-голям усет за вътрешната динамика в ЕС. В него тя може да изгражда различни коалиции по интереси не само с големите Франция и Германия, но и с по-малките. Подобни групирания с други страни могат да постигат по-лесно резултати, било то положителни или дори само блокиращи. От изследването на ЕСВП се вижда още, че България не използва капацитета, който има за постоянна и силна регионална коалиция с Гърция, Румъния и Хърватия. Има очевидно очакване от България от някои от нашите Балкански съседи. Това би направил гласът на България по-силен, подобно на Вишеградската група, без да е нужно той да е конфронтационен спрямо Брюксел и спрямо идеите за по-силна интеграция. Тук въпросът е обаче, че  , с които иска да направи съюз, а не само на темите, които тя смята за важни. Ако ние имаме интерес в общата охрана на границата, а Хърватия – няма, това не означава, че диалогът не може да върви. Това очевидно не се случва, защото именно потенциалните ни близки партньори от региона ни дават точки за най-разочароваща държава в ЕС в изследването на ЕСВП. С други думи, ако искаш да създадеш партньорство, трябва да положиш усилия да опознаеш по-добре нуждите на другия. Срещите на ниво външни министри или премиери не са достатъчни, за де се направи такава коалиция. Тя има нужда от постоянен контакт и обсъждане на общи позиции по всички въпроси от дневния ред на ЕС. Дори и в това количествено изследване проличава и една нова наша слабост – амбивалентното отношение по новите разделения в Европа. От една страна, както стана ясно, България разчита на Германия и Франция да решават проблемите в ЕС, от друга на декларативно ниво, смята, че Унгария на Виктор Орбан споделя интересите й в по-дългосрочен план. При по-детайлни въпроси на ниво политики като например обща политика по миграция или охрана на външните граници, се вижда почти диаметрално различие в декларираните интереси между България и страните от Вишеградската група. Така изглежда, че България  . Ако декларираш политически курс в една посока, а всъщност целиш други политики, които се подкрепят от други държави, няма как да постигнеш нито едно от двете. Ако подкрепяш Орбан, но се надаваш на подкрепа от Франция и Германия за всички важни неща, най-вероятно няма да получиш политическо доверие от нито едната от двете страни. Дори и само тези няколко извода показват сложността на европейската политика. Един от най-големите ни проблеми е, че през 12-те години на членство възприехме ЕС единствено като касичка за фондове, като не обърнахме достатъчно внимание на културната свързаност и на технологията на правене на политика в Съюза. ЕС е точно обратното на СССР, той е доброволен съюз от суверенни държави, които в много тежък и сложен диалог определят общите за всички интереси. Желанието да се изсипят протестиращи ТИР-ове пред ЕК или ЕП и определянето ни за “жертви на Макрон” няма да промени това. Анализът на загубата, обаче може да ни даде някои добри поуки.", "date": "2018.12.07", "title": "ТИР-овете ще се връщат, заредени с евроскептицизъм"}
{"url": "http://clubz.bg/76852-banevi_v_syda_ne_sme_se_ukrivali_v_nito_edna_sekunda", "text": "Специализираният наказателен съд остави за постоянно в ареста бизнесменът Николай Банев и съпругата му Евгения. Това стана по искане на прокуратурата. Семейство Баневи вчера се прибраха в София след дълго \"издирване\", а днес бяха изправени пред съда. Версията на семейство Баневи е, че изобщо не са опитвали да се укриват. Няколко дни преди ареста им във Франция, двамата съпрузи купили билети за България, защото разбрали, че имат призовка да се явят в Специализираната прокуратура. Обявиха, че обвиненията срещу тях са пълен абсурд, че нямат намерение да се укриват и че искат да излязат на свобода. Точно обратното на това, което казаха от прокуратурата, съобщава Нова тв. Помръкналият блясък на Баневи. Скромно припомняне кои са те А от прокуратурата възразиха, че не могат да се основават на твърденията на обвиняеми лица. На въпрос защо Баневи са били задържан, след като са имали купени билети, за да се приберат в България, оттам отговориха, че към момента на издаване на заповедта за арест, в прокуратурата е имало информация единствено, че лицата са в чужбина. Евгения и Николай Баневи бяха задържани ефектно на 26 октомври на летището в Ница - според адвоката им прибирайки се към България, където е нямало никакви пречки това да се случи. Въперки това, в тяхно отсъствие прокуратурата задейства процедурата по Европейска заповед за арест. Вчера - в деня на екстрадирането им от Франция, Спецпрокуратурата публикува т. нар. прецизирано обвинение - мярка, до която напоследък се прибягва все по-често: в хода на вече течащо досъдебно производство да променят обвинението. Баневи присвоили 1,5 млн. лв., твърдят от спецпрокуратурата То касае 7 деяния: Баневи вече в София с обвинения за 1 млрд. лв. Иван Гешев даде извънредна пресконференция в 16 ч. вчера в двора на Спецпрокуратурата - най-вече наблягайки на сумите от над 1 млрд. лв., които сега ще върнат на държавата. Любопитно е, че от двамата дори не е постъпила традиционната молба от много подсъдими - че не желаят да бъдат снимани в съдебната зала. Днес Баневи изглеждаха в съда по-скоро аскетично облечени, без помен от атрактивните пискюли, помпони и тигрови принтове, в които обикновено се изявяват. МВР вчера разпространи и видео от докарването на двамата. В него особено артистично пак се \"набива\" на тоалета на дамата - точно както и друго видео от обиска преди това, което показваше неизвестно с каква процесуална цел интериора в къщата им и гардеробите им, пълни с дрехи, обувки, бижута и пр. Ето ги двете: Баневи присвоили 1,5 млн. лв., твърдят от спецпрокуратурата Баневи вече в София с обвинения за 1 млрд. лв.", "date": "2018.12.07", "title": "Баневи в съда: Не сме се укривали в нито една секунда"}
{"url": "http://clubz.bg/76849-grupov_arest_na_151_gimnazisti_vzrivi_franciq_video_i_snimki", "text": "Кадри, показващи групово задържане на гимназисти от полицията в град Мант-Ла-Жоли край Париж, породиха полемика във Франция, съобщават френското радио \"Франс ентер\" и световните агенции, цитирани от БТА. Арестите са били извършени вчера след инциденти по време на протести пред гимназията \"Сент Екзюпери\" в града. Арестувани са 151 младежи след възникнало напрежение, подпалване на боклуджийски контейнери и на коли пред училището. Кадрите, документиращи арестите на гимназистите, показват как те са принудени да държат ръцете си сключени зад гърба или зад тила, да коленичат или да седят на земята в градината на къща в градчето. Гимназистите са наблюдавани от маскирани полицаи. В даден момент във видеото се чува как полицай казва: \"Тук има клас, който се държи зле\". Започнало е разследване за това кой е заснел кадрите, завъртели се в интернет. Френският вътрешен министър Кристоф Кастанер поясни, че някои от задържаните 151 гимназисти са били въоръжени. Той каза, че при арестите не е пострадал никой. Френският министър на образованието Жан-Мишел Бланке каза, че е шокиран от кадрите, но призова хората да погледнат на цялостната картина, а не да гледат нещата само частично или от определен ъгъл. Според него трябва да се стане ясно и какво се е случило преди момента, запечатан на тези кадри. Според опозиционни фигури като Беноа Амон и Оливие Фор каквито и да са били деянията, заради които са задържани учениците, нищо не оправдава унижението, на което те са били подложени. От известно време гимназистите във Франция протестират срещу реформата в образованието, прокарвана от администрацията на Еманюел Макрон. Заради протестите редица гимназии прекратяват учебната дейност ежедневно. Вчера са били блокирани 80 учебни заведения, а в около 300 други са били регистрирани инциденти, свързани с протестите, поясни министърът на образованието. Над 700 души са били задържани. Днес заради протестното движение е нарушена работата в 700 учебни заведения, допълва \"Либерасион\". Близо 400 училища са напълно блокирани. За утре Франция се подготвя за пореден ден на протести на движението на \"жълтите жилетки\". В цялата страна ще са мобилизирани 89 000 служители от силите на реда с бронирана техника. Миналия уикенд бяха мобилизирани 65 000 полицаи и жандармеристи. Тогава в протестите бяха ранени над 130 души, а над 400 души бяха арестувани, припомня Асошиейтед прес. В Париж за сигурността ще се грижат утре 8000 членове на силите за сигурност. Определени са и 14 рискови зони, които ще бъдат прочистени от всякакви предмети, като например строителни материали или строителна техника, които протестиращите биха могли да използват като импровизирани оръжия срещу полицията. Утре заради планираните протести в Париж няма да работят редица музеи и туристически обекти като Айфеловата кула, Триумфалната арка, Лувърът, музеите Пти и Гран Пале, музеят Орсе, Парижката опера и операта на Бастилията, парижките катакомби, кралският дворец и др. Ще останат затворени и градините Тюйлери край Лувъра, предаде Франс прес. Отменени са и няколко мача от националния шампионат по футбол, както и фестивал на електронната музика. Затворени ще останат редица театри. Променена е и програмата на благотворителен телетон за събиране на средства за болните от редки заболявания. Сцената на телетона трябваше да бъде инсталирана в района на авеню \"Шан-з-Елизе\", но сега той ще се проведе от телевизионно студио. Благотворителен поход за събиране на средства за болните от редки болести, предвиден в Париж за утре, беше анулиран. Анулиран беше и традиционният предколеден базар на домашни любимци, предвиден за този уикенд в Париж. Очакваше се на него да бъдат предложени за осиновяване 400 кучета и котки, предаде Франс прес. По повод протестите правителственият говорител Бенжамен Гриво каза пред в. \"Паризиен\", че политизирани и радикални елементи се опитват да използват движението на \"жълтите жилетки\", за да свалят властта, предаде ТАСС.", "date": "2018.12.07", "title": "Групов арест на 151 гимназисти взриви Франция (ВИДЕО и СНИМКИ)"}
{"url": "http://clubz.bg/76856-futbolniqt_discip_globi_georgi_petkov_i_kiril_despodov_s_po_2000_lv", "text": "Георги Петков (\"Славия\") и Кирил Десподов (ЦСКА-София) са глобени с по 2000 лева заради случката между двамата по време и след столичното дерби от Първа лига в неделя, завършило 1:0 за \"белите\". Формулировката за санкцията е   След срещата нападателят на \"червените\" заяви, че чул как Петков приканва от резервната скамейка съотборника си Александър Александров да му счупи крака. Последва грубо нарушение, след което защитникът получи втори жълт и червен картон. \"Славия\" помрачи настроението на ЦСКА-София преди сблъсъка с \"Лудогорец\" Днес Десподов и Петков бяха привикани от дисциплинарната комисия на БФС в централата в \"Бояна\". От думите на председателя на комисията Юри Кучев излиза, че той и колегите му са решили да накажат двамата футболисти по соломоновски. Вина не е доказана, но и невинност не е доказана - така излиза. Длъжностните лица на мача - съдии и делегат, не са чули Петков да призовава за контузия, но пък имало някаква закачка между двамата съотборници в националния. Вратарят е провокирал Десподов - затова е наказан. А глобата на нападателя е наложена заради това, че в публичното пространство е отправил обвинение, което не е могъл да докаже. ЦСКА-София вини Георги Петков и в расизъм Кучев заяви, че двамата са разговаряли пред комисията, като са уточнявали позициите си. Това донякъде е свалило напрежението между тях, но те все още не са изчистили напълно проблема помежду си, добави той. Юри Кучев каза, че не бива да се дава лош пример на младите футболисти и направи паралел с най-тежкия случай за комисията на това заседание - от двубоя от Елитната юношеска група до 19 г. между \"Нефтохимик\" и \"Пирин\" (Благоевград). Заради масово сбиване по четирима футболисти на \"шейховете\" и \"орлетата\" са наказани за по 4 мача. А падането на колене на Нестор Ел Маестро край четвъртия съдия в края на дербито ЦСКА-София - \"Лудогорец\" (1:1) му коства това, че в неделя няма да може да ръководи \"червените\" от скамейката при гостуването на \"Верея\". Заради натрупани жълти картони за ЦСКА-София няма да играят Николай Бодуров и Рубен Пинто. Глоби от по няколко хиляди лева отнасят пловдивските \"Локомотив\" и \"Ботев\", както и ЦСКА-София заради различни прояви на агитките им в срещите от междинния 18-и кръг. \"Червените\" са предупредени за лишаване от домакинство заради навлизане на публика на терена. ЦСКА-София вини Георги Петков и в расизъм", "date": "2018.12.07", "title": "Футболният дисцип глоби Георги Петков и Кирил Десподов с по 2000 лв."}
{"url": "http://clubz.bg/76827-nepoznatata_snimka_na_levski", "text": "Непозната досега фотография на Васил Левски бе представена пред българските медии. На нея той изглежда същият, какъвто го познаваме от останалите седем достигнали до нас негови снимки. Открита е в османските архиви в Истанбул от Виктор Комбов, уредник в Националния музей „Васил Левски“. На гърба на фотографията има описание на османски турски език: Специалистите предполагат, че по това описание Левски е бил издирван от турската полиция. Но тъй като разполагаме само с дигитално копие на снимката, българските учени не знаят дали това описание е бележка, залепена на гърба на портрета, под която може да стои името на студиото, в което е правена. Комбов и колегите му в музея подозират, че снимката е направена след общото събрание на БРЦК, което се провежда в Букурещ на 29 април до 5 май 1872 г. Към края на юни Левски отбелязва в писмо, че очаква да му бъдат изпратени „портретчетата“ – но така и не ги получава. По тази фотография вероятно Георги Данчов Зографина е направил известния портрет на Васил Левски в елипса. През 30-те години на миналия век у нас попада голяма част документи от османските архиви, по-късно преведени и публикувани, на базата на които са всички информации за последните етапи от революционната дейност на Левски и съдебния процес срещу него. По думите на Комбов, в османския архив има редица още документи, свързани с Васил Левски и с БРЦК – устава на организацията, писмо, квитанции, издадени от Тетевенския революционен комитет. Специалистите смятат, че в Букурещ и в Белград може би се съхраняват още документи за Апостола и неговата дейност. В Истанбул българският учен е получил и други книжа, свързани с Левски, които в момента се превеждат. Виктор Комбов е работил в архива съвсем свободно, с безплатна читателска карта – помагали са му турски специалисти. Османският архив бил дигитализиран, материалите, свързани с Васил Левски, са пренесени у нас на диск.", "date": "2018.12.07", "title": "Непознатата снимка на Левски"}
{"url": "http://clubz.bg/76830-dyrjavata_izbira_investitor_za_belene_do_kraq_na_sledvashtata_godina", "text": "Процедурата по избор на стратегически инвеститор, който да построи АЕЦ \"Белене\", трябва да приключи в рамките на една година. Самата централа може да бъде построена за около 8 години, а кандидатите да свършат работата са трима. Това са компании от Китай, Южна Корея и Франция. Руската \"Россатом\" не е заявила писмен интерес, въпреки че през лятото имаше подобни информации. Какви са сметките на Теменужка Петкова за АЕЦ \"Белене\" Това става ясно от думите на министърката на енергетиката Теменужка Петкова, която представи пред Народното събрание документацията и идеята на процедурата по избор на инвеститор след рестарта на \"Белене\". По думите ѝ е дадена възможност за участие на друг вид инвеститори, които желаят да придобият миноритарен дял или индустриални консуматори, които да сключат договор за изкупуване на ел. енергията от АЕЦ. Министърката даде да се разбере и кои да двете важни неща за избора на инвеститор при класирането на офертите. Първо - цената да е до 10 млрд. евро. И второ - предложение оператор на новата ядрена централа да е АЕЦ \"Козлодуй\" също би се приет като много положително. Петкова обясни, че в хода на реализацията на АЕЦ „Белене“ трябва да бъдат изключени всякакви промени в дизайна на проекта по отношение на безопасността. Централата трябва да бъде реализирана с наличното руско оборудване. Министър Петкова каза още, че сред условията по реализация на проекта са българската страна да има правото на блокираща квота, както и родни компании да участват в самото строителство.", "date": "2018.12.07", "title": "Държавата избира инвеститор за \"Белене\" до края на следващата година"}
{"url": "http://clubz.bg/76824-cvetanov_lobira_v_sasht_za_sreshta_borisov_trymp_v_nachaloto_na_2019_g", "text": "Председателят на парламентарната група на ГЕРБ и заместник-председател на партията Цветан Цветанов проведе работна среща със старши директора по европейските и руските въпроси в Съвета за национална сигурност Фиона Хил. Срещата се проведе в Белия дом и продължи повече от час над предвиденото, съобщи пресцентърът на ГЕРБ, цитиран от БТА.  Обсъдени бяха широк кръг от въпроси на регионалната сигурност. И двете страни изразиха безпокойство от ескалацията на напрежението в Азовско море и Керченския пролив, като се обединиха около необходимостта от деескалация на конфликта. Цветанов е посочил и че  Ройтерс: „Гълъбитe“ в ЕС с отслабени позиции заради кризата в Азовско море Цветанов представи резултатите от приключилото българско председателство на Съвета на ЕС, като подчерта приоритета, която България отдава на евроатлантическата перспектива пред държавите от Западните Балкани. Беше постигнато съгласие, че евроатлантическата перспектива пред тези държави е от ключово значение за ограничаване на влиянието на трети страни в региона. Подобряването на средата за сигурност в региона на Балканите ще има благотворно влияние върху двустранните и многостранните отношения в района. В контекст на събитията в региона е необходимо затвърждаване на стратегическото партньорство между България и Съединените щати. Именно в този аспект трябва да се разглежда и предстоящата модернизация на българската армия. Цветан Цветанов информира, че в момента България е в заключителния етап на избор на нови изтребители за авиацията. Към момента финалисти са три самолета - Ф-16, Грипен и Юрофайтър, като се очаква българският парламент да излезе с решение в идните няколко месеца. Решението ще бъде политическо и ще бъде базирано на българските национални интереси и стратегически партньорства. Подобно решение ще затвърди геополитическата ориентация на България за десетилетия напред, тъй като след модернизацията на ВВС, предстои модернизиране на сухопътните войски и военноморският флот. Предлагат ни нови Ф-16 и \"Грипен\" - и \"Юрофайтър\" втора употреба Подчертана бе също голямата важност за сигурността на България и на диверсификацията на енергийните доставки за страната. От тази гледна точка е важно осъществяването на газовия хъб \"Балкан\", но също така и интерконекторната връзка за втечнен газ с Гърция. Диверсифицирането на енергийните доставки ще допринесе за повече възможности за доставки и повече сигурност в региона. Именно в тази връзка България изследва всички възможности, подчерта Цветан Цветанов. Той запозна Фиона Хил с важността, която имат предстоящите през месец май 2019 г. избори за Европейски парламент за трансатлантическите отношения. Недопускането на дезинформация и доминация на фалшивите новини в предизборната кампания е от решаващо значение за крайния резултат. Важно условие за бъдещето на трансатлантическите отношения е затвърждаването на статута на системните партии в Европарламента и недопускането на популистките партии да имат предимство при определяне на политическия дневен ред в Европа през следващите 5 години, заяви Цветанов. Двете страни се договориха взаимният обмен на мнения да продължи и в бъдеще. От българска страна беше посочено, че прекрасна възможност за подобен обмен на мнения би била бъдеща среща между министър-председателя на България Бойко Борисов и президента на Съединените щати Доналд Тръмп в началото на 2019 г. Предлагат ни нови Ф-16 и \"Грипен\" - и \"Юрофайтър\" втора употреба", "date": "2018.12.07", "title": "Цветанов лобира в САЩ за среща Борисов-Тръмп в началото на 2019 г."}
{"url": "http://clubz.bg/76825-borisov_prez_2009_a_nad_sofiq_se_vieshe_dim_s_vsichki_cvetove_na_dygata", "text": "Абсолютно всичко, което е предвидено по време на управлението на БСП за чистотата на въздуха в страната, ще бъде изпълнено. Това каза на днешния парламентарен контрол министър-председателят Бойко Борисов.  Нено Димов: Без притеснение, дишаме по-чист въздух спрямо 2017-а Борисов не отговаряше на въпроса на БСП, заради който направи едно от редките си посещения в Народното събрание днес. Думите му бяха насочени към декларация на левицата за липсата на мерки от страна на управляващите за чистотата на атмосферния въздух в страната.  Според него \"хората излизат с маски по улиците, но все повече осъзнават, че ги носят поради непоносимост към управляващите\". Левицата твърди, че правителството е забавило сериозно всички мерки за чистотата на въздуха, а едва 7 от 25-те общини, срещу които има наказателна процедура по дело на Еврокомисията са получили достъп до финансиране от 115 млн. лв., предвидени за такива мерки.  Как да се справим с мръсния въздух? Ето какво предлага БСП Технически той е прав - за по-малко от десетилетие замърсяването с фини прахови частици в столицата например е намаляло с 30%. От БСП обаче отбелязват, че България не е изпълнила ангажиментите си.  Въпросът на БСП в самия контрол бе свързан с новата агенция за пътна безопасност, която управляващите обещават да обедини и координира усилията за борба с жертвите на пътя на вече съществуващите институции.  Още преди да изтече общественото обсъждане на предложението вицепремиерът Томислав Дончев е заявил, че шефка на новата агенция ще е досегашната зам.-министърка на регионалното развитие Малина Крумова. Това отбеляза червеният депутат Димитър Данчев и попита какво ще прави новата агенция.  Именно новата Държавна агенция \"Пътна безопасност\" ще изпълнява тази роля, уточни премиерът. И отбеляза, че предложението е все още отворено за обществено обсъждане.  Обсъждаме създаването на нова мегаагенция за безопасност на движението Всъщност то е приключило преди два дни, на 5 декември, репликира го червеният депутат Драгомир Стойнев.  И отбеляза, че Крумова е предвидена за шеф на новата агенция, за да освободи зам.-министърското място за подалия оставка министър Нанков. \"Не трябва нова бюрокрация, но управляващите обещават все нов Закон за движение по пътищата, а проект за такъв няма\", заключи Стойнев.  Борисов отказа дуплика и напусна залата.  Напрежението в Черно море и възможността за военен конфликт е много сериозен проблем, заяви премиерът пред журналисти вече извън пленарната зала.  И припомни, че е предупреждавал за опасността от военни кораби във Черно море.  Задава ли се буря в Черно море? Премиерът добави, че се надява отказът на България да допусне преминаване на военни кораби през наши води да бъде приет насериозно от страните в конфликта. И заяви, че води активни разговори с всички лидери.  Това ще затрудни както туризма, тъй като България има най-хубавите курорти на крайбрежието, така и газовата диверсификация чрез изграждането на \"Турски поток\".  Как да се справим с мръсния въздух? Ето какво предлага БСП Обсъждаме създаването на нова мегаагенция за безопасност на движението Задава ли се буря в Черно море?", "date": "2018.12.07", "title": "Борисов: През 2009-а над София се виеше дим с всички цветове на дъгата"}
{"url": "http://clubz.bg/76822-galyp_interneshynyl_70_na_sto_podkrepqt_protestite_sreshtu_kabineta", "text": "Мнозинството от 70% подкрепя протестите срещу управлението. Това показва сондаж на \"Галъп интернешънъл\" в обобщение на протестите от последните седмици. Данните са от независим телефонен сондаж по панелна методика, проведен в периода 28-30 ноември сред 801 души в цялата страна. 1% от извадката е равен на около 55 000 души. 50 на сто от анкетираните заявяват, че биха участвали в протест срещу правителството, 8% твърдят, че вече са участвали или в момента участват. 41% не биха взели участие в протест, а 1% се затрудняват да отговорят. Подкрепата за различните форми на протест срещу правителството е сериозна – мнозинство от 70% отговаря с „да“ на директен въпрос. 27% са на противоположното мнение, а останалите не могат да преценят. Оказва се, че по-голямата част от запитаните възприемат мнението, че протестите са спонтанни – 69% споделят това становище. Като платени ги определят 19%, а като криминални - 4 на сто от анкетираните. Останалите не могат да преценят.  Повечето българи споделят средна към негативна оценка за управлението. 32% смятат, че правителството се справя „средно“ с управлението на страната. „Много добре“ се справя то според 4 на сто от анкетираните, че се справя „добре“ смятат 15%. Що се отнася до негативните оценки – 26% намират управлението за „лошо“, а 21% го определят като „много лошо“. На този фон, практически еднакви изглеждат дяловете на онези, които очакват предсрочно напускане на кабинета и онези, които очакват пълен мандат. 43% от анкетираните споделят мнението, че правителството ще остане на власт до края на мандата си през 2021 г., но 29% възприемат опцията „до евроизборите“, а 15% - до местните избори през 2019 г. Така общо 44% очакват преждевременен край на правителството. Останалите се колебаят.  ", "date": "2018.12.07", "title": "\"Галъп интернешънъл\": 70 на сто подкрепят протестите срещу кабинета"}
{"url": "http://clubz.bg/76818-shte_globqvat_evropejski_partii_za_oglasqvane_na_lichni_danni", "text": "Комисията по конституционни въпроси към Европарламента подкрепи предложението да бъдат налагани глоби на политически партии в Европа, , за да повлияят на европейските избори догодина. Целта на новите поправки е опазването на изборния процес от дезинформационни кампании в интернет, основани върху злоупотребата с лични данни на избирателите. Според евродепутатите случаи като изтичането на лични данни от фейсбук чрез компанията „Кеймбридж Аналитика“ показва как уязвимостта на защитните системи може да подкопае демократичните дебати и свободните избори. Партията на Меркел купувала лични данни преди изборите Законопроектът, който Комисията по конституционни въпроси подкрепи, е по доклад на депутатите Райнер Виланд   и Мердесед Бресо   Той бе подкрепен единодушно. Проектът предвижда финансови санкции за европейски политически партии или фондации, умишлено нарушаващи правилата за защита на личните данни с цел да се опитат да повлияят на резултатите от изборите за Европарламент. Вотът ще се състои от 23 до 26 май 2019 г. Ако национален надзорен орган реши, че има такова нарушение, органът за европейските политически парти и фондации трябва да вземе решение за наказание. Сега законопроектът трябва да получи мандат от пленарната сесия за междуинституционални преговори. Резултатите от преговорите трябва да бъдат одобрени от Европарламента и от Съвета на ЕС, преди да влязат в сила. Регламентът ще има правнообвързваща сила и ще се прилага във всички страни членки на ЕС.", "date": "2018.12.07", "title": "Ще глобяват европейски партии за огласяване на лични данни"}
{"url": "http://clubz.bg/76819-hlqb_i_zrelishta_za_da_ne_vijdame_kak_pod_masata_borisov_razdava_porcii", "text": "Така лидерът на ДСБ Атанас Атанасов коментира тази сутрин пред бТВ атрактивните прокурорски активности и арести в последно време, включително вчерашната екстрадиция на семейство Баневи от Франция. \"По време на президентската кампания ние бяхме изчислили много внимателно, че в Борисовата държава ежегодно се крадат около 10 млрд., сега тука щели да върнат 1 млрд. - как ще ги върнат, като те са по офшорки разхвърляни\", запита се още политикът и бивш шеф на Национална служба \"Сигурност\". Той заяви още, че приватизаторите са неслучайно подбрани. И предложи на водещия Хекимян да покани сегашния министър на икономиката   който дълго време е бил шеф именно на Агенцията по приватизация и следприватизационен контрол. Атансов припомни, че всяко приватизирано предприятие е при условия, които е трябвало да се изпълняват, и години наред те не само че не са спазвани, а са \"мачкани договорите\". Иначе той се съгласи, че не само е възможно, а най-вероятно са извършени тези престъпления, в които обвиняват Баневи и подобните им. Но докато си плащали някъде, тези приватизатори били добри, а сега \"им е дошло времето\". Той попита - какво става с обвиненията за Христо Ковачки например или как така \"суджуците\", т.е. близките около ГЕРБ депутата Живко Мартинов са на свобода и мачкат свидетели, а Иванчева и заместничката й ги мачкат 7 месеца в ареста. Атанасов каза още, че анализ на \"Демократична България\" от м.г. сочи, че институциите в страната са окупирани от герберската номенклатура. Той обърна внимание, че МВР е без главен секретар повече от 2 месеца и половина. Той напомни, че главният секретар е висшата професионална длъжност в министерството и неслучайно по закон е предвидено той да бъде назначаван по системата на обвързаната компетентност. Т.е. не правителството да си сложи когото иска, а президентът да е коректив. \"В момента имаме главен секретар на МВР, който се назначава от министъра, тоест  , което контролира цялостната професионална дейност в системата и СРС-тата\", допълни Атанасов. Атанасов: Шикалкавим, гледаме на североизток, угаждаме на Путин. ", "date": "2018.12.07", "title": "\"Хляб и зрелища, за да не виждаме как под масата Борисов раздава порции\""}
{"url": "http://clubz.bg/76792-za_kakvo_naj_mnogo_harchat_bylgarskite_domakinstva", "text": "Българските домакинства харчат най-много от парите си за храна, докато при средното домакинство в ЕС разходите за поддръжка и отопление на дома са най-големи, показва анализ на Евростат за общите потребителски разходи на домакинствата през 2017 г. Все пак се отчита положителна тенденция, тъй като през 2001 г. 44% от домакинските разходи у нас са били за храна и безалкохолни напитки. Евростат: Половината българи не се справят с неочаквани разходи Домакинство в България е харчило по около 19% за храна при средно за Европейския съюз 12 процента и 19,7% за поддръжка на дома с вода, отопление и електроенергия при среден показател за ЕС от 24 процента. Това означава, че харчовете за храна и за дома \"изяждат\" около 40 на сто от парите на българите. Данните на НСИ за м.г. относно средните потребителски разходи на домакинствата у нас обаче показват значително по-голям дял за храна от европейската статистика. През 2017 г. българските домакинства са похарчили средно около 3500 лева - най-голямото потребителско перо от около 30% при общ годишен разход за едно домакинство от 11 860 лева. Потреблението отново издърпа икономиката нагоре. Този път с 3,4 на сто Вторият по големина разход е свързан с поддръжката на дома, за вода, електроенергия, отопление и други горива - по около 1770 лева на година, или близо 15 процента. За транспорт са отишли по около 800 лева, за здравеопазване - 642 лева, за тютюн и алкохол - около 500 лева, за комуникации - по 515 лева, за свободно време и култура - 530 лева, и т.н. Едва 6,7% от доходите на българските домакинства идват от самостоятелна заетост, основно са от заплати - 54 на сто, а около 30% са се формирали от пенсии, добавки за деца и други социални помощи.  През 2017 г. домакинствата в ЕС са отделили близо 2000 млрд. евро, или около една четвърт от всички разходи в Евросъюза (еквивалент на 13 процента от БВП на общноста) за поддръжка на жилищата с вода, електричество, отопление или други горива. През 2017 г. делът на разходите на домакинствата за жилища е бил най-голям във Финландия - 29 на сто, Дания - 28 на сто, Великобритания - 27 на сто. На другия край на скалата са Малта - 10 на сто, Литва и Кипър - с по 15 на сто. Германците са готови да плащат и по-скъпо за храната си При среден показател от 12% за храна най-висок е този дял за домакинствата в Румъния - около 27 на сто, Литва и Естония - по 22 на сто, и др. Най-нисък дял от разходи за храна в ЕС е регистриран в Австрия, Ирландия и Люксембург - по около 9 на сто, сочат данните на Евростат. Потреблението отново издърпа икономиката нагоре. Този път с 3,4 на сто Германците са готови да плащат и по-скъпо за храната си", "date": "2018.12.07", "title": "За какво най-много харчат българските домакинства"}
{"url": "http://clubz.bg/76832-tesnite_priqtelski_krygove_na_pyrvobitnostta", "text": "Досега не съм се намесил в режима на обяснения, отхвърления, обвинения и теоретизирани манипулации, с които се маскират последните \"разговори по проблемите на изкуството\" в България, но този път правото да си мълча ми е отнето. Агресивно и в голяма степен първобитно. Как се пише историята на един тесен приятелски кръг Статията на г-жа Нада Нешева \"Как се пише историята на един странен приятелски кръг\" отвратително ми напомня критичните статии в \"Работническо дело\" - всъщност без критика, но с изчистване на сметки от личен характер в духа на топора, с който съсед удря съседа, защото последният е погледнал жената му лъстиво. Омръзна ми многострадалното предаване \"Денят започва с културата\", сега \"Култура БГ\", да бъде боксова круша на известни и незнайни конспиратори в културата, забелязани във всеки дебат по актуална тема лична интерес на водещите, продуценти или участници в разговора. Елементарно е в липсата на фантазия. А основата е, разбира се, Ода Жон. Бедна, бедна Ода Жон, защо не умря при Гредетин! Да има разговор за изкуство, за стил или безстилие - прекрасно! Но не. Не харесваме някой и на принципа на споменатия топор, който удрям по главата, който е свързан с тези теми като нещо като загриженост за културата. И тук не става въпрос само за Жон, Бубнова, Солаков, впрочем и за Вежди Рашидов или Емил Кошлуков - как не им е трудно да се упражняват на техния гръб - но във въпросната статия се обръща към най-отвратителната форма на внушение. Фалшиво, но на първо място посредствено. Гьобелс беше доста по-умел, Хрушчов също. Да измислиш паяжина, в която водещият Михаил Заимов е своеобразна тарантула, изсмукваща живителните сокове на дарението за Националната художествена галерия през приятелството си с Владимир Явашев с цел сделка - Бубунова купува произведение на Кристо Явашев за НХГ с тяхна помощ - вероятно е онова, заради което Сартр написва  \"Погнусата\". Погнусата среща вероятността. В текст с претенция. Текст, в който за авторката Михаил Заимов е \"подводничар\". Ако го бъркаме с член на екипажа на \"Курск\", все пак бихме имали приемливо обяснение и за всичко останало, написано от нея. Бой се, че не е този случай. \"Защо се правят само предавания за вечерята и се канят основно хора от едната страна?\" - загрижено пита г-жа Нада Нешева и вероятно не иска отговор. Само че отговор има - авторът не гледа предаването за култура или гледа и слуша само онова, което обслужва нейните лични болки. Но то не е критика. Не е загриженост. Не е нищо. Усилието да се прави предаване за култура в днешна България може да роди подводници или русалки. Може да се роди и известен срам, но все по-малко вярвам, че първобитността е способна на подобни състояния. ---- П.П.  Забравих да спомена, че съм приятел с Владимир Явашев много преди да се състои „корумпираната“ им дружба със Заимов. Поне вината да бъде споделена.", "date": "2018.12.07", "title": "Тесните приятелски кръгове на първобитността"}
{"url": "http://clubz.bg/76823-deja_vu_ogradata_padna_ogradata_se_remontira_snimki", "text": "МВР пусна снимки от строително-ремонтни дейности. А именно \"отстраняване повредата на възпрепятстващото съоръжение\". Оградата с Турция падна... пак Част от съоръжението се срина за пореден път от само себе си, като вината бе отдадена на времето. Оградата се срина... Видимо и непатриотично Оградата, която струва неизвестно вече колко милиона   е чест обект на шеги и критики. Елена Йончева пак се зае с оградата. И се снима с пропаднал участък Заради разпространени от депутатката Елена Йончева снимки от район, където трябва да е двойна, а е единична, бившият вече вицепремиер Валери Симеонов я даде на главния прокурор Сотир Цацаров за  . Прокуратурата обаче отказа да образува наказателно производство срещу бившата журналистка. Правителството реши част от проблемите, като... затъмни оградата, обявявайки снимането й за противозаконно, защото й даде статут на стратегически за националната сигурност обект. До 1000 лв. глоба, ако снимаш оградата по границата с Турция Парламентът пък дозамаза ситуацията, като взе решение ремонтите по \"златното\" съоръжение да се извършват без тръжна процедура по ЗОП. Депутатите отказаха да разследват \"златната\" ограда Още през 2014 г. парламентът гласува да не се разследва \"златната\" ограда, отказвайки създаването на нарочна анкетна комисия. В момента в прокуратурата има образувана проверка, базирана на изводите от доклад на ДАНС. Резултатите от нея, както и напредъкът й плюс изводите вътре, разбира се, са следствена тайна.  Оградата се срина... Видимо и непатриотично Елена Йончева пак се зае с оградата. И се снима с пропаднал участък До 1000 лв. глоба, ако снимаш оградата по границата с Турция Депутатите отказаха да разследват \"златната\" ограда", "date": "2018.12.07", "title": "Deja vu: оградата падна, оградата се ремонтира (СНИМКИ)"}
{"url": "http://clubz.bg/76826-apoteoz_na_ambiciqta", "text": "За разлика от много други родолюбци, у мен се таи известно неудобство от това. Не съм, да речем, от тези, които ще се тупнат самодоволно в гърдите пред гледката на онзи, може би, оскърбително кичозен клип на студентската телевизия на СУ. Това не значи, че ме е грижа за съвременната феминистка кауза, а че би ми било приятно, ако ли бяхме по-опосредствени в действията си, ще рече, по-внимателни. Но ето, вече чувам филипиките по свой адрес: твърде съм претенциозен, твърде взискателен и, най-вероятно - самовлюбен. Всичко това е сигурно вярно, но в последна сметка съвсем натам ми се ще да мисли читателят. Какво, ако (О, безумие!) тези именно качества са ни най-необходими? Посмял ли е някой да изкаже подобно предположение в страната на красивата скромност и скромната амбиция? Едва ли. Амбицията има две прояви. Едно е амбицията „да имаш“, друго е амбицията „да бъдеш“. Първото е вечният модус на един тип персони, чиято извънредна несъобразителност, при подходяща среда, често стига дотам, че ги озовава връз гребена на вълната, в центъра на общественото внимание, например, в парламента. Ако прецените вида на много от народните ни представители, още повече, ако чуете речите им, неизменно ще се съгласите, че това не са хора, които през житейските си пътища са имали амбицията да бъдат уважавани и отговорни, да бъдат държавници. Как инак бихме си обяснили делничния им език, който от високата трибуна на държавната власт изгубва своя народняшки чар и отеква цинично из българските трапезарии с прокрустовото съобщение, че всичко може да се вмести навсякъде? С натъкмяването на господин Марешки към сегашния му пост например, позицията на заместник-председател на българския парламент доби, струва ми се, една (не)очаквана невзискателност, бихме казали дори гостоприемност. След господин Марешки е трудно да си представим кому би могла да бъде отказана тази работа. Онова кално бреме Но нека не бъдем банално едностранчиви и да извършим  . Нали никой не си въобразява все още, че всичко това е някакво просто злополучие? Отдавна е станало нужда да се осъзнае от всички онези, които имаме себе си за родолюбци, че из българските земи се отглеждат най-напред и с малко изключения именно този тип личности. Почти всеки у нас е с амбицията да има този или онзи пост, тази или онази сума, това или онова положение. Но да бъде годен за тях? Никога. У нас не е модно да се самоусъвършенстваш, да полагаш грижи за интелекта си, да бъдеш фин и премерен, да имаш усет и подплатен устрем. Не, у нас е модно да минеш по лекия път, да се изложиш, но пък да гепиш онова, що има за гепене, да си простак и ленив, да не четеш Бодлер, да не си чувал за Борхес, но пък да ползваш богат арсенал от псувни. Следването ми в Лондон ме срещна с хора с големи амбиции, но и с впечатляващо образование. Наскоро един французин ми сподели, че в елитните училища във Франция всяка година се държат тежки изпити, от вземането на които зависи продължаването на ученика в по-горна година. Съжалих, че и у нас не е така. Прииска ми се българското образование да е способно да създаде елит на световно ниво. Ние сме съвсем млада демокрация, вярно е. Наследяваме тежка и бурна история, вярно е. Но що за родолоюбие е онова, дето търпи оправдания? Българинът не бива да понася повече посредственост. Посредствени са и вечният скептицизъм, и клишираното говорене, и приказките за лека нощ с герой някой средновековен хан. Трудно е да се възвисиш. Но е жалко да си в низкото - там, при  , де, всичко се вмества навсякъде. П.С. Не забравяйте как свършва житейският път на Прокруст. „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.12.07", "title": "Апотеоз на амбицията"}
{"url": "http://clubz.bg/76788-prokuror_mylyr_dyrji_v_naprejenie_politicheskoto_blato_vyv_vashington", "text": "Сянката му витае над \"политическото блато\" във Вашингтон, но Робърт Мълър остава невидим. Името му е в устата на всички в микрокосмоса на американската столица, но натовареният с руското разследване специален прокурор остава обвит в мълчание. Без да излиза от сенките, той нанася ударите си с подписване на съдебни документи, които ту обвиняват някой съветник на Доналд Тръмп, ту изтъкват лъжите на друг, коментира  . И всеки път по министерства, редакционни зали и вечери в заведения се чува един и същи въпрос: с какво разполага специалният прокурор срещу обитателя на Белия дом? \n\tОт 18 месеца Робърт Мълър ръководи разследването на руските намеси в американската предизборна президентска кампания през 2016 г. и подозренията за сговор между Москва и предизборния екип на Доналд Тръмп. Разследването му с множество разклонения държи Вашингтон със затаен дъх и поставя под сериозно напрежение нервите на милиардера републиканец. \n\tДоналд Тръмп не крие раздразнението си от това, което в туитовете си нарича лишен от основание \"лов на вещици\". Колкото до Робърт Мълър, той според него е направо \"извън контрол\". Прогресистите, напротив, гледат на специалния прокурор като на супергерой и се въодушевяват от всяка съдебна процедура, която дава вид, че изтъкава дори съвсем тънка нишка между президента и Кремъл. Републиканците пък не смеят да си представят щетите за своята партия, ако в заключенията на Робърт Мълър се вменява вина на Доналд Тръмп. В медиите специалният прокурор се превърна в култов персонаж, чийто образ често е представян като джедай от \"Междузвездни войни\" или рицар от \"Игра на тронове\". \"Мълър идва\", шегуват се потребителите в интернет, използвайки известна реплика от този сериал (\"Зимата идва\"). Телевизионното предаване \"На живо в събота вечер\" дори завърши миналата седмица с пародиен кавър на известна песен на Марая Кери: \"Мълър, за Коледа искам само теб\" (Mueller, All I want for Christmas is you). Тръмп обвини разследващия екип на Мълър в лов на вещици Въпреки това отношение като към звезда Робърт Мълър остава слабо познат на широката общественост. 74-годишният бивш морски пехотинец оглави федералната полиция седмица преди атентатите от 11 септември 2001 г. Като ръководител на ФБР в продължение на 12 години той спечели уважение, без да разкрива личността си. Днес той продължава да избягва камерите. Живее в охранявано жилище в северната част на Вирджиния и влиза и излиза от офиса си през подземен паркинг. Не отива в Белия дом да разговаря с адвокатите на президентството, те отиват при него. Екипът му от двадесетина следователи и прокурори го представляват пред съдилищата. \n\tТази година Робърт Мълър е забелязан на публично място само четири пъти: докато пресича улица, в непретенциозен ресторант, в магазин на \"Епъл\" със съпругата си Ан Стандиш и накрая на летище, където чакаше полет на няколко метра от Доналд Тръмп-младши, сина на президента, когото според медиите е взел на прицел. Като знак колко са редки, всяка от тези появи бе широко препредадена в социалните мрежи. В столица, гъмжаща от журналисти, нищо от работата му не изтича в медиите. Специалният прокурор има говорител, Питър Кар, който обяснява единствено това, което вече е публично достояние. За всичко друго дава неизменно един и същ отговор: Медиите са принудени да спекулират как напредва разследването му. Всяко процедурно действие се разчленява в продължение на часове по телевизиите и е предмет на дълги тълкувания във вестниците. Дори когато се публикуват, служебните документи на специалния прокурор оставят журналистите неудовлетворени. Например в документ, предаден на съдия във вторник вечерта за бившия съветник на Доналд Тръмп Майкъл Флин, се споменава \"съществената му помощ\" в руското разследване. Подробностите обаче са скрити под задраскани с черен маркер редове. На всички атаки на Доналд Тръмп Робърт Мълър винаги реагира дискретно.  Службите му нарушиха мълчанието си един-единствен път, през октомври, за да поискат от ФБР да разследва възможен опит да бъде очернен специалният прокурор. Предлагали пари на жени да оклеветят спецпрокурора Мълър Консервативни активисти са заподозрени, че са платили на жени да обвинят Робърт Мълър, че ги е тормозил сексуално преди години. Тази история е толкова несвойствена за този човек, че като никога и демократи, и републиканци я отхвърлиха със смях. /БТА/ Предлагали пари на жени да оклеветят спецпрокурора Мълър", "date": "2018.12.07", "title": "Прокурор Мълър държи в напрежение \"политическото блато\" във Вашингтон"}
{"url": "http://clubz.bg/76821-elektronnite_lichni_karti_se_otlagat_pak_tozi_pyt_do_2020_g", "text": "За пореден път Народното събрание редактира закона, за да отложи с няколко години въвеждането на електронни лични карти. Иначе трябваше на 1 януари 2019 г. да влезе в сила възможността да се издава ново поколение лични документи.  Нов опит: МВР пуска днес търга за лични карти с чип С промените в   тази крайна дата се отмества с 1 година до 1 януари 2020 г. Законопроекта на първо четене подкрепиха 95 народни представители, 25 гласуваха против, 11 се въздържаха. Невъзможно е в момента да се издават лични карти с чип, тъй като липсва бланка за служители в структурата на НАТО и на тяхно зависимо лице. Електронни лични карти от догодина? (Пак) няма да стане В настоящия договор за доставка на бланки от 2016 г. не е предвиден такъв тип документи. За тази цел е нужна нова обществена поръчка. Така ще може бързо и лесно да се урежда пребиваването на чуждестранни военнослужещи, цивилни и зависими лица от НАТО, мотивират се вносителите. От 2015 г. насам правителството обещава въвеждане на документи, с които електронно да ползваме услугите на бюрократичната машина - поне тези, които са дигитализирани досега. Нов опит: МВР пуска днес търга за лични карти с чип Първото обещание  . През 2016-а бе обявена обществена поръчка за 500 млн. лв. за целта, но лично премиерът Бойко Борисов я прекрати. Идеята вече бе друга - нова държавна агенция   ще се заеме с издаването на електронни лични документи. Този текст бе бързо приет, но и бързо отпадна през 2017 г. при редакция на Закона за МВР. Цветанов декларира, че ГЕРБ не са против чиповете в личните карти В крайна сметка по технически причини - заради липса на текст за чипа в   по настояване на ГЕРБ издаването бе отложено отново до 1 януари 2018-а и после да 2019 г. Електронни лични карти от догодина? (Пак) няма да стане Нов опит: МВР пуска днес търга за лични карти с чип Цветанов декларира, че ГЕРБ не са против чиповете в личните карти", "date": "2018.12.07", "title": "Електронните лични карти се отлагат пак. Този път до 2020 г."}
{"url": "http://clubz.bg/76811-tajnstvenata_ruska_raketa_9m729", "text": "През октомври т.г. американският президент Доналд Тръмп обяви изтеглянето на САЩ от Договора за ликвидиране на ракетите със среден обсег на действие. Но Вашингтон продължи да работи в тази посока: след срещата на външните министри на страните от НАТО Алиансът застана на страната на САЩ и също обвини Москва, че нарушава договора за разоръжаване от 1987 година, забраняващ всички наземно базирани балистични ракети с радиус на действие между 500 и 5 500 километра. В същото време Вашингтон постави ултиматум на Москва: ако до 60 дни не започне отново да спазва поетите по този договор ангажименти, САЩ ще се оттеглят от него. Преди това Пентагонът е информирал партньорите си от НАТО, че конкретно става дума за руската ракета \"Новатор 9M729\", която в НАТО е позната още като SSC-8. Още от 2014 година съществуват подозрения, че Москва нарушава Договора за ракетите със среден обсег. Тогавашният президент Барак Обама е уведомил за това руския си колега Путин в писмо, последвали са и няколко срещи на ниво технически експерти, но гласност на проблема е дадена чак от сегашната администрация във Вашингтон. Твърди се, че изпитанията на ракетата са започнали още през 2008 година. В Русия почти няма официална информация за новата ракета, разработена от ракетостроителния концерн \"Новатор\" в Екатеринбург. По данни на американското разузнаване ракетата, която може да носи както конвенционални, така и ядрени бойни глави, е трябвало да бъде направена така, че да прилича на други ракети - например на тактическата ракета \"земя-земя\" от типа \"Искандер\". В хода на дискусията около тайнствената руска ракета шефът на американското разузнаване Даниел Коутс обвини Русия, че е  . Коутс описа освен това как точно е действала Русия: възползвала се е от факта, че Договорът за ракетите със среден обсег не забранява тестването на ракети, които са разработени не като незамено базирани, а за военноморските или военновъздушните сили. Според Коутс Русия е извършила две пробни изстрелвания - веднъж от наземна и веднъж от мобилна установка съответно на разстояние много над и малко под 500 километра. \"Шпигел\": Какво ще стане, ако Русия игнорира ултиматума за ракетите Американците не посочват какъв е обсегът на новата руска ракета, но изглеждат напълно убедени, че тя нарушава Договора за забрана на ракетите със среден обсег на действие. Във Вашингтон смятат освен това, че новата ракета вече е въведена на въоръжение. Според Даниел Коутс тя представлявала \"пряка заплаха\" за обширни райони в Европа и за части от Азия. Както посочват американски военни експерти, в случая става дума за малка мобилна ракета, която по всяка вероятност е много труднооткриваема. Русия не отрича, че разполага с ракети от типа 9М729, но настоява, че по никой начин не е нарушила Договора за ракетите със среден обсег на действие. Руското военно министерство отказва коментар по темата.", "date": "2018.12.07", "title": "Тайнствената руска ракета 9M729"}
{"url": "http://clubz.bg/76820-homofobska_retorika_otkaza_kevin_hart_ot_oskarite", "text": "Комикът Кевин Харт се отказа да води предстоящата церемония за наградите \"Оскар\", след като бяха припомнени негови неуместни шеги по адрес на сексуалните малцинства, съобщиха световните информационни агенции. Кевин Харт беше избран за водещ на 91-ата церемония за наградите \"Оскар\" преди три дена. Веднага след това Съюзът на гейовете и лесбийките срещу клеветата (GLAAD) се свърза с излъчващата церемонията телевизия Ей Би Си, с Академията за кинематографично изкуство и наука и мениджърите на актьора, за да  Комикът първоначално реагира с призива негативността да спре и заяви, че няма да позволи \"тази лудост\" да го изплаши. Той увери също, че обича всички. През 2010 г. в свое шоу Кевин Харт каза: Когато във вторник беше обявен за водещ на церемонията за наградите \"Оскар\", Кевин Харт каза, че това е \"възможността на живота му\". Всички туитове на Кевин Харт, в които е използвал думата \"гей\", вече са изтрити. ", "date": "2018.12.07", "title": "Хомофобска реторика отказа Кевин Харт от Оскарите"}
{"url": "http://clubz.bg/76813-dnes_merkel_sdava_vlastta_v_partiqta", "text": "Германските християндемократи ще изберат на започващия днес двудневен конгрес в Хамбург своя нов партиен лидер, който може да оглави най-голямата икономика в Европа, когато Ангела Меркел напусне канцлерския пост, съобщи ДПА. \n\tДвама от общо 12 кандидати се откроиха като фаворити да наследят Меркел на поста партиен председател - генералният секретар на партията Анегрет Крамп-Каренбауер и бизнесменът и някогашна влиятелна фигура в ХДС Фридрих Мерц. Амбициозният здравен министър на Германия Йенс Шпан - голям критик на Меркел от дясното крило на партията - също участва в надпреварата. Състезанието за най-висшия партиен пост между генералния секретар на ХДС е и битка за бъдещата посока на партията. След 18 години с Меркел начело на ХДС и 13 години на канцлерския пост някои фракции в партията са склонни да скъсат с нейната ера на прагматизъм и центризъм. \n\tНякои анализатори смятат, че този вот ще тласне ХДС в по-консервативна посока, което ще окаже влияние върху баланса на силите в Европа и на регионалните съюзи. Новият лидер ще бъде избран с гласовете на 1001 делегати от Християндемократическия съюз (ХДС). Ройтерс: Битка до сетен дъх за трона на Меркел Меркел обяви през октомври, че ще се откаже от лидерския пост в ХДС и няма да се кандидатира за преизбиране за канцлер на изборите през 2021 година. Така че който спечели в гласуването на конгреса, има добри шансове да стане следващият канцлер на Германия. \n\tХДС е една от най-успешните партии в Европа и до голяма степен доминира политическия живот в Германия от края на Втората световна война. Основан през юни 1945 г., Християндемократическият съюз е в управлението през 49 от последните близо 70 години. \n\tПартията обаче има повече откогато и да било нужда от нов тласък, посочи Франс прес. Атакуван отдясно от \"Алтернатива за Германия\" и разяждан в центъра от Зелените, ХДС и баварският му съюзник - Християнсоциалният съюз - биха получили едва 26-28 процента от гласовете, ако изборите бяха днес, прогнозират социолози. \n\tЗа кандидатите за ръководния пост в ХДС целта е да си върнат избирателите. Оттам идва и особено твърдата им позиция по въпроса с приемането на мигранти. Мерц дори постави под въпрос правото на убежище по начина, по който фигурира в конституцията. Крамп-Каренбауер защитава идеята да бъде прогонван незабавно всеки бежанец, признат за виновен за извършване на престъпление, пише БТА.", "date": "2018.12.07", "title": "Днес Меркел сдава властта в партията"}
{"url": "http://clubz.bg/76812-hedyr_nauyrt_novata_poslanichka_na_sasht_v_oon", "text": "Американският президент Доналд Тръмп е решил да избере говорителката на Държавния департамент Хедър Науърт за посланик на САЩ в ООН, предаде Ройтерс, като се позова на агенция Блумбърг. \n\tБлумбърг цитира трима източници. \n\tСегашната американска посланичка в световната организация, Ники Хейли, обяви оставката си през октомври след 18 месеца на този пост. Очаква се тя да се оттегли през януари. Науърт, бивш кореспондент и водеща в телевизия \"Фокс нюз\", няма предишен политически или управленски опит. Тя е говорител на Държавния департамент от април 2017 г., а по-рано тази година беше назначена за изпълняваща длъжността помощник-секретар за публичната дипломация и обществените въпроси. \n\tСпоред \"Фокс нюз\" Тръмп ще обяви решението си днес", "date": "2018.12.07", "title": "Хедър Науърт - новата посланичка на САЩ в ООН"}
{"url": "http://clubz.bg/76809-v_ep_iskat_kraj_na_severen_potok_2_i_evropejski_zakon_magnitski", "text": "Европейският съюз да спре проекта „Северен поток 2“ и да приеме общоевропейски закон „Магнитски“. Това бяха част от предложенията, съдържащи се в проектодоклада на латвийската евродепутатка Сандра Калниете (ЕНП). Той бе огласен в Комисията по външни работи към Европарламента и подкрепен от други депутати. Крайният срок за поправки в него е 10 януари. В момента отношенията между ЕС и Русия са силно влошени, изтъкна Калниете. Причините са много, като сред последните поводи са инцидентите в района на Азовско море. САЩ: \"Северен поток 2\" е лоша идея Латвийската евродепутатка излезе със следните предложения: В същото време обаче Сандра Калниете е убедена, че трябва да продължи прилагането на петте принципа на отношения с Русия, одобрени от Съвета по външни работи през 2016 г. Особено важен е този за избирателен ангажимент в съвместното преодоляване на глобални предизвикателства като климатичните промени, неразпространението на оръжия за унищожаване, борбата с тероризма и други сфери. Но допълни, че не става дума за създаване на сътрудничество в момента, защото сега няма поле за важни инициативи в тази сфера. Изказалите се след това евродепутати подкрепиха доклада на Сандра Калниете. Финландката Лииса Яаконсаари от Прогресивния съюз на социалистите и демократите смята, че сътрудничеството между ЕС и Русия трябва да продължи в сферите, в които все още съществува. Става дума за „Северно измерение“ - съвместната политика на ЕС, Норвегия, Исландия и Русия за сътрудничество в Северна Европа, трансграничното сътрудничество, взаимодействието в рамките на Съвета на Баренцовия/Евроарктическия регион (СБЕР), както и в съвместните усилия за спасяване на ядреното споразумение с Иран. На мушката в Германия: \"Северен поток 2\" Според Яаконсаари за деескалацията са особено важни контактите с руските депутати. И двете страни трябва да премахнат пречките, за да започнат да се провеждат отново срещите на интерпарламентарната делегация „ЕС - Русия“. Европейски „Закон Магнитски“? Мисията (не)възможна Литовецът Петрас Аущревичюс от Алианса на либералите и демократите в Европа е на мнение, че Русия се противопоставя на всичко, което ЕС прави в рамките на диалога, основан на върховенството на закона и добросъседството. Холандия ще предложи eвропейски \"Закон Магнитски\" И допълни, че за ЕС може да послужи като добър пример фактът, че този закон вече е приет от 4 европейски страни – Великобритания, Литва, Латвия и Естония. На мушката в Германия: \"Северен поток 2\" Европейски „Закон Магнитски“? Мисията (не)възможна Холандия ще предложи eвропейски \"Закон Магнитски\"", "date": "2018.12.07", "title": "В ЕП искат край на \"Северен поток 2\" и европейски \"Закон Магнитски\""}
{"url": "http://clubz.bg/76814-evakuiraha_centralata_na_cnn_zaradi_bombena_zaplaha", "text": "Евакуираха централата на конгломерата \"Уорнър медия\" в центъра на Ню Йорк, където се намира редакцията на CNN, в четвъртък вечерта във връзка с анонимна заплаха за поставена бомба, съобщават световните агенции. Репортаж от евакуацията излъчи и самата телевизия. В социалната мрежа туитър полицейското управление на града съобщава, че част от близката улица е блокирана за пешеходци и превозни средства поради полицейска операция. По-късно полицията нарече \"фалшиви\" съобщенията за наличието на взривни устройства в сградата в центъра на Ню Йорк, където се намират търговски център, седалището на \"Тайм Уорнър\" и редакцията на CNN. След Сорос: взривни устройства за Обама, Клинтън и Си Ен Ен Това съобщи телевизия NBC, цитирайки данни от източници в управлението на градската полиция, предава \"Фокус\". Според тази информация причината за тревогата е телефонно обаждане от неизвестен човек, който твърди, че в сградата на CNN са поставени пет взривни устройства. Полицията е евакуирала хората от сградата и са проверили обстойно всички помещения и общи пространства. Търсенето на взривни устройства не е дало резултати, съобщава NBC.", "date": "2018.12.07", "title": " Евакуираха централата на CNN заради бомбена заплаха"}
{"url": "http://clubz.bg/76803-koj_shte_zapushi_dupkite_v_sofiq", "text": "Няма какво да се лъжем - София има нужда от промяна. Напоследък всеки ремонт носи упрека за \"управленска немощ\" и докарва столичани до \"обществен инфаркт\". Преди два-три месеца „плочките за баня“ пред църквата „Свети Седмочисленици“ се превърнаха в местна атракция, където софиянци специално си уреждаха срещи да се снимат на фона на поредения кич. За да се достигне до тягостно дългия ремонт по „Графа“, където новите „колчета“ около трамвайната линия бяха иронично оприличени на надгробни плочи. Само за две години време втори заместник-кмет „гърми“ с обвинения за злоупотреби за „фино“ нагласяне на обществени поръчки. С приближаването на местните избори злободневието около проблемите в най-големия град в България започва да тежи на близо 10-годишното управление на ГЕРБ и кмета Йорданка Фандъкова. Недоволството до такава степен се е обострило, че и най-малкото запрашаване на въздуха вече избива чивиите на гражданската търпимост. Но ако трябва да се търси обективен прочит, монетата има две лица. През тези три мандата на кмета Йорданка Фандъкова столицата се промени. Има две метролинии, които спестиха на хиляди столичани часове задръствания. Относително редовен и обновен градски транспорт. В центъра стана по-чисто и подредено (разбира се, когато не е разкопана някоя улица). Евтините европейски авиолинии превърнаха бул. „Витоша“ в „европейска улица“, на която можеш да чуеш британски английски, италиански, френски, испански. Културният живот цъфти. В София са едни от най-добрите театри в страната, има фестивали, които събират най-доброто от европейското кино, гостуват световни артисти и музиканти от „Чамбао“ до диригенти от ранга на Валерий Гергиев. Има за всеки по нещо. И не на последно място, който не го мързи, няма да остане без работа, защото столицата стана един от основните центрове на бизнеса в страната. Столичната община е държава в държавата. Годишният й бюджет е близо 1,5 млрд. лева. Така за едно десетилетие управление екипът на кмета Йорданка Фандъкова и мнозинството на ГЕРБ в общинския съвет се разпореждаха с повече от 15 млрд. лв., без да се броят стотиците милиони по европейски проекти. От времето на „модела Софиянски“ не са спирали „майсторските практики“ в общината да се създават коалиции и групи по интереси, да се разпределят ресурси по партийни квоти, да се управлява чрез решения, от които печелят всички – и ГЕРБ, и БСП, и \"малките\" общинари. Продажбата и заменките на общински имоти, политическите назначения в общински фирми, презастрояването, некачествените ремонти, кичозните импровизации, неясните харчове на публични средства превърнаха столицата в умален модел на управленски експерименти и съмнения за корупционни практики. Затова и оставката на зам.-кмета по транспорта Евгени Крусев е не само обикновено замазване на проблема с управлението на парите на софиянци, но и подигравка, каквото беше и неговото назначение. Крусев пое поста на зам.-кмет по транспорта на 27-годишна възраст без какъвто и да е било сериозен административен опит. Едва ли не беше издърпан за ушите от университета в общината, преминал през кратко репортерстване в „Хора, пътища, автомобили“ на БНР, а после и среден чиновник в Центъра за градска мобилност. Какви очаквания може да има ръководството на Столичната община към младеж, на когото се поверява отговорността на проекти за стотици милиони левове. Бързо се забрави, че Крусев пое поста от Любомир Христов, който беше отстранен по личното настояване на партийния лидер Бойко Борисов заради конфликт на интереси. Оказа се, че Христов заедно с депутата от ГЕРБ Ирена Коцева били свързани с обществена поръчка за доставка на спирки на градския транспорт в София на стойност около 200 хил. лв. Търгът беше обявен от Центъра за градска мобилност и спечелен от фирма на съпруга на Коцева. Сегашната история с младия кадър Крусев е продължение на същите „добри практики“. Той е с прокурорско обвинение за длъжностно престъпление за това, че има „нагласяне“ на обществената поръчка за ремонта на трамвайното трасе по „Графа“. От екипа на Фандъкова нарекоха оставката на Крусев „достойна и мъжка постъпка\". И какво от това? Проблемите с обществените поръчки в Столичната община не свършиха с оставката на Любомир Христов, нито ще приключат с тази на младия гербер. Нито ремонтите ще станат по-качествени, а изборът на изпълните на сочни обществени поръчки по-прозрачен. Затова, ако иска да продължи да управлява, екипът на най-харесвания политик в България (поне така твърдят социолозите) трябва да запуши дупките, откъдето изтичат парите на данъкоплатците - дали от корупция, дали от обикновено крадене. И да се замислят - как така при толкова много кандидати за зам.-кметове не се намери един с по-малко апетит. ", "date": "2018.12.07", "title": "Кой ще запуши дупките в София?"}
{"url": "http://clubz.bg/76765-ruski_ekspert_v_cherno_more_ima_dostatychno_korabi_na_nato", "text": "След украинско-руския морски инцидент край Крим президентът на Украйна Петро Порошенко не спираше да повтаря: за да не предприема Русия \"агресивни действия\" и занапред, в Черно и Азовско море трябва да влязат кораби на НАТО. Главната квартира на Алианса обаче отправи сигнал, че не смята да предприема нищо освен това, което вече се прави, отбелязва \"Комерсант\", цитиран от БТА. Лидерът на пакта Йенс Столтенберг напомни във вторник, че НАТО бездруго \"значително е засилила присъствието си в Черно море\", напомня вестникът. САЩ са пристъпили към подготовка за изпращане на свои военни кораби в Черно море, съобщи по-рано днес телевизия Си Ен Ен, като се позова на американски представители. Според тях Вашингтон се готви за такава мярка \"в отговор на действията на Русия срещу Украйна в Керченския проток\". Си Ен Ен: САЩ готвят бойни кораби за Черно море Изпращането на американски военни кораби в Азовско море би навредило на Украйна и би могло да предизвика конфликт между НАТО и Русия. Така смята Стивън Пайфър, бивш американски посланик в Украйна, цитиран в онлайн изданието ФАН. Географското положение на Руската федерация е по-изгодно, предупреждава той. Освен това по думите на бившия дипломат подобни действия ще нарушат споразумение между Русия и Украйна, според което кораби от трети страни не могат да влизат в териториалните води на Азовско море без разрешение и от Киев, и от Москва. Това не е в интерес нито на Украйна, нито на Северноатлантическия съюз, добавя Пайфър. Задава ли се буря в Черно море? Според него САЩ \"със сигурност няма да успеят да вкарат\" в Черно море ударна група кораби, включваща самолетоносач. Има поне две причини за това. Първо, Конвенцията от Монтрьо съдържа ограничения, фактически забраняващи влизането на самолетоносачи в този басейн. Второ, всеки квалифициран американски специалист схваща, че в Черно море самолетоносната група ще се озове в мишеловка, тъй като цялото пространство - и въздушното, и морското, и подводното, изцяло се покрива от руските ударни системи, заявява Мураховски. Задава ли се буря в Черно море?", "date": "2018.12.07", "title": "Руски експерт: В Черно море има достатъчно кораби на НАТО"}
{"url": "http://clubz.bg/76815-nqma_vqtyr_nqma_vyzduh", "text": "И тази сутрин е отчетено замърсяване на въздуха и превишение на фините прахови частици (ФПЧ) в София, съобщава бТВ.  Ден по-рано поради наличието на вятър въздухът бе поносим. Нено Димов: Без притеснение, дишаме по-чист въздух спрямо 2017-а Три пъти над нормата е съдържанието на ФПЧ в кварталите „Хиподрума”, „Надежда” и „Павлово”, сочат данните на „Еър Куолити индекс”. Малко над нормалното е съдържанието на фини прахови частици в квартал „Младост”. Близки до тези са данните и на системата от граждански станции „Еър София” – на картата им София е оцветена предимно в оранжево. Част от София вече диша Столичната община издаде предупреждение за очаквано замърсяване за днес – според  прогнозата им двойно над нормата ще бъдат фините прахови частици в „Дружба”, „Хиподрума”, „Павлово” и „Надежда”. Част от София вече диша", "date": "2018.12.07", "title": "Няма вятър - няма въздух"}
{"url": "http://clubz.bg/76817-banevi_se_izpravqt_pred_syda", "text": "Екстрадираните от Франция у нас Евгения и Николай Банев ще се изправят пред съда, за да бъдат определени мерките им за неотклонение.  Още вчера Специализираната прокуратура обяви, че ще поиска от съда да вземе на най-тежката мярка – \"задържане под стража\", спрямо Баневи, припомня бТВ. Баневи вече в София с обвинения за 1 млрд. лв. Предявени са им обвинения за седем различни престъпления, извършвани в продължание на 13 години. Едно от обвиненията към бизнесмените е за пране на пари в размер на над 1 млрд. лева. Обвиняват семейството и за ръководене на организирана престъпна група. Разследвана по част от схемите е и майката на Николай Банев – Мария. Вчера двамата бяха посрещнати от полиция и медии на летището и отведени в ареста:", "date": "2018.12.07", "title": "Баневи се изправят пред съда"}
{"url": "http://clubz.bg/76816-borbata_s_klimatichnite_promeni_moje_da_ni_donese_miliardi", "text": "Прилагането на зелени стратегии като велоалеи и по-добри строителни норми и правила могат да донесат на 94 световни града ползи за общо 583 милиарда долара, като същевременно се води борба срещу климатичните промени, сочи доклад, цитиран от Ройтерс, съобщава БТА. Обединението \"Си40 Ситис\" (C40 Cities) определя транспорта, строителството и промишлеността като приоритети, които да бъдат включени в политиката за борба с климатичните изменения. Това би насърчило големи инвестиции и би предотвратило преждевременната смърт на 223 000 души. Проучването дава количествена характеристика и бизнес обосновка на това, което кметовете отдавна знаят, че е вярно - предприемането на смели действия срещу климатичните промени също така подобрява общественото здраве, посочва в изявление главният изпълнителен директор на Си40 Марк Уотс. Производството на месо е по-вредно за климата от добива на петрол Градовете са ключови за борбата срещу климатичните промени според Международната финансова корпорация на Световната банка. Над половината от световното население живее в градове, които потребяват над две трети от световната енергия и са отговорни за над 70 процента от всички въглеродни емисии, посочва Международната финансова корпорация. Изследователите от Си40 посочват, че градовете трябва да прилагат мерки за насърчаване на ходенето пеша, карането на велосипеди, ползването на градски транспорт, да въвеждат строги стандарти за емисиите вредни газове, да насърчават използването на автомобили с нулеви вредни емисии и да установяват области без вредни емисии. Градовете трябва да приемат строги регулации за строителството на нови сгради и за обновяването на старите, за да се подобрят отоплението, вентилацията, системите им за осветление и топлата вода, посочват изследователите. Тръмп се подигра с глобалното затопляне Те подчертават, че компаниите и промишлеността трябва да използват енергийно ефективни технологии. Като се съсредоточават върху зеления подход в транспорта, строителството и промишлеността, градовете могат да намалят газовете, предизвикващи парников ефект, с 87 процента и опасните замърсители на въздуха с 49 процента според изследователите. Тръмп се подигра с глобалното затопляне", "date": "2018.12.07", "title": "Борбата с климатичните промени може да ни донесе милиарди"}
{"url": "http://clubz.bg/76810-shpigel_kakvo_shte_stane_ako_rusiq_ignorira_ultimatuma_za_raketite", "text": "Повей от времето на студената война се понесе из новата сграда на Главната квартира на НАТО в Брюксел. С руснаците са били проведени повече от 30 срещи, на които им е било обяснено, че погазването от тяхна страна на ядрения договор със САЩ ще има последици. Сега те са налице. За пръв път държавите членки на НАТО обвиниха Русия, че произвежда ядрени бойни глави и така погазва договора. Наскоро САЩ поставиха ултиматум на Москва. В рамките на 60 дни Русия трябва да се върне към спазването на споразумението. Това ще рече, че трябва да се унищожат ядрените бойни глави от тип 9М729 (код на НАТО SSC-8). Тръмп даде на Путин два месеца за размисъл Договорът между САЩ и тогавашния Съветски съюз, влязъл в сила преди 30 години, забранява разработването на ядрени ракети със среден и малък обсег – от 500 до 5500 километра. Тайнствената руска ракета 9M729 Първо Русия години наред отричаше, че изобщо съществува системата SSC-8. Когато в края на 2017 г. САЩ оповестиха детайли, Москва призна за наличието на системата, но твърдеше, че обсегът е под 500 километра и това не било в нарушение на ядрения договор. Американското правителство не вярва на подобно твърдение. По данни на дипломати с необичайна откритост Вашингтон е предоставил на съюзниците си доказателства на тайните служби за погазването на договора от руската страна. Недвусмислено ставало дума за далеч по-голям от 500 километра обсег на действие. Москва отново отхвърли обвинението. По една точка в НАТО е налице единодушие. Не може да се приеме САЩ и всички останали държави да се придържат към клаузите на ядреното споразумение, но не и Русия. Москва е длъжна да съблюдава договореностите. Москва щяла да отговори на САЩ, ако напуснат ядрения договор Но дотук спира и единодушието, тъй като не е ясно какво ще се случи, ако Москва не склони. Проблемът е, че Русия притежава оръжейна система, която застрашава военния баланс в Европа. Ако Русия трябва действително да бъде сплашена да не предприема по-нататъшни агресии, то тогава НАТО отново трябва да се въоръжава, твърдят експерти. Въпросът е дали би следвало да се изгради обхватна противоракетна отбрана в Европа, или да се разположат нови ядрени ракети със среден обсег на действие. Европейските държави членки на НАТО искат да го избегнат, преди всичко Германия. През октомври президентът на САЩ Доналд Тръмп обяви излизане от договора заради погазването му от Русия. Засега американското правителство не казва какво ще направи, ако в рамките на отсрочката от 60 дни Русия не промени курса си. На въпрос дали ще се наложи ново разполагане на ядрени оръжия със среден обсег в Европа Помпео заяви: Никой понастоящем не знае каква ще е ситуацията, ако се сложи край на ядреното споразумение. Под въпрос е и дали самите САЩ имат интерес споразумението да продължава да е в сила. За разлика от времето преди 30 години сега и азиатски държави, преди всичко Китай, притежават ракети със среден обсег, които могат да се превърнат в заплаха за американците. Примерно китайските оръжия могат да достигнат до американските военни бази в Гуам, Япония и Южна Корея. Не напразно Помпео критикува в Брюксел и азиатските сили, които безпрепятствено могат да строят ракети. САЩ излизат от Договора за ракетите със среден обсег След срещата дори генералният секретар на НАТО Йенс Столтенберг призна, че е твърде вероятно да настъпи краят на ядреното споразумение. Подобна позиция изрази и германският външен министър Хайко Маас. Той обаче се надявал, че Русия ще използва последния шанс за промяна на курса си. Тайнствената руска ракета 9M729 Москва щяла да отговори на САЩ, ако напуснат ядрения договор САЩ излизат от Договора за ракетите със среден обсег", "date": "2018.12.07", "title": "\"Шпигел\": Какво ще стане, ако Русия игнорира ултиматума за ракетите"}
