{"url": "http://clubz.bg/79897-az_sym_protiv_agresivnoto_otnoshenie_kym_antivaksyrite", "text": "Ваксинирането е едно от основните изобретения на медицината, спасяващо милиони животи. Това е единственият метод, който позволява да се изкоренят смъртоносните инфекции. Това е единственият способ, който наистина може да профилактира инфекциозни болести, докато антибиотиците и някои противовирусни препарати само лекуват, при това невинаги ефективно. Ваксините използват най-съвършената система за борба с инфекциите – нашия имунитет. Като снижиха рязко количеството на болните от инфекции, които могат да се овладеят, ваксините доведоха до изчезването на страха от тези инфекции. В резултат растат антиваксърските настроения, инфекциите отново избухват, започват да умират хора и обществото се вдига в тяхна защита, стараейки се занапред да поддържа колективния имунитет на нужното ниво. Световната здравна организация дори има специални графики, на които може да се откроят 4 фази: •    висока заболеваемост \n\t•    снижение вследствие ваксинирането \n\t•    леко повишаване заради антиваксърите \n\t•    окончателно снижение, което трябва да настъпи след възстановяването на доверието във ваксините В момента ние се намираме в прехода от трета към четвърта фаза – отказът от ваксини доведе до нова епидемия и развитите страни затягат режима с глоби и ограничения на правата на неваксинираните. А имахме шанс напълно да изтрием морбилито като болест от лицето на Земята. Причините са наистина много. Тази тема е проследена в исторически аспект в книгата на Пол Офит „Смъртоносният избор“, която препоръчвам на всички осъзнати родители. Ако говорим за съвременното информационно общество, тя има своите причини и механизми. Чух, че във факултета по журналистика учат, че темата за ваксините е в списъка на универсално горещите теми, които винаги предизвикват спорове и вдигат рейтинга. Безусловно, има много хора, на които антиваксърството носи дивиденти – пари и известност. Тези хора привличат привърженици с помощта на елементарни манипулативни техники: малко заплаха; малко лъжа, примесена с истина; малко конспирация; малко бабини деветини… и новата легенда е готова. Всеки любител на „последните проучвания в медицината“ разпространява новите си знания с помощта на същите техники и така броят на антиваксърите расте. Антиваксърските настроения обаче се поддържат не само от тях. Те не умеят да разговарят с пациентите си и да ги информират, по-скоро ги плашат или отблъскват с поведението си. Другите съучастници са латентните антиваксъри (най-опасният тип – уж са за ваксините, но с куп ограничения), които цитират неверни медицински аргументи и разубеждават за ранното ваксиниране. Като цяло атмосферата в родната медицина не работи за формиране на доверие у пациентите, затова им се налага да търсят алтернативни източници на информация. Немските учени от университета в Ерфурт определят четири типа антиваксъри – Безгрижни, Мързеливи, Предпазливи, Предубедени. Първите не ваксинират децата си, защото изобщо не се замислят за ваксините и риска от инфекции. Вторите – защото това изисква сериозни организационни усилия. На третите не им стига информацията и имат нужда от повече аргументи. Четвъртите са убедени противници, за които лекарите дори не си хабят силите. В ЕС българите най не вярват на ваксините Според моя опит, първите три групи дори не се смятат за истински антиваксъри. Немските учени ненапразно създават тази класификация. Проблемът е, че подходът към всяка от тези групи трябва да бъде различен. Първите трябва да бъдат образовани от нулата, на вторите да се създадат удобни условия, на третите да се предостави повече достоверна информация и да се отговори на притесненията им. Лично аз смятам, че макар пропагандирането на ваксините да е изключително важно, основното се случва в кабинета на лекаря. Малко хора могат да бъдат убедени с цифри и факти, защото на тях могат да се противопоставят алтернативни цифри и факти. Кой ще се задълбочи в непозна или далечна за него сфера, за да се ориентира на кого да вярва? Доверието най-лесно възниква в личен контакт. Точно личното доверие в лекаря е основен мотив за преразглеждане на позициите. За несъстоятелността на антиваксърските митове може да се напише отделна книга. Те са изключително много. Затова няма смисъл да се изнася лекция на всеки пациент за разпространението им по света. Значително по-разумно е да се поинтересуваш какво точно го плаши във ваксините и да работиш с конкретните страхове. Според моя опит, основният капан, в който попадат родителите, е неразбирането, че при всички случаи те правят избор. Заради голямата си любов към детето (нито един антиваксър не желае зло на детето си, позицията му винаги е 100 % заблуда, а не злонамереност) вземането на решение ги довежда до ступор, защото това е непосилна отговорност. В такава ситуация бездействието се възприема като по-естествен вариант: ако не знам какво да правя, по-добре да не правя нищо. Когато обаче става дума за медицина, така не може. В този случай бездействието е равно на действие – всяко решение е избор със своите рискове и позитиви. На родителя му се струва, че ако избере активното действие (ваксинирането) и стане нещо лошо, ще се самоизяде от чувство за вина. Но той не разбира, че ако се случи нещо заради бездействието му, чувството за вина ще бъде не по-малко, освен това ще има угризения, че не е послушал съвета на професионалиста, който го е предупреждавал за последствията. Как си плащаме за бебешките трупчета И още нещо не разбира – че вероятността детето му да получи тежко усложнение от ваксината е няколко пъти по-ниска от вероятността то да заболее от управляема инфекция и да получи усложнение от нея. Изчислено е, че шансът да получиш тежко усложнение от ваксина е по-нисък от шанса да бъдеш ударен от мълния. Работещите в органите за контрол на транспорта биха се присмели на статистиката за негативните последствия от ваксините. Използването на градски транспорт е толкова по-опасно от всяка ваксина, че антиваксърите, ако искат да са последователни, трябва да ходят само пеш и по горските пътеки. В гората обаче дебнат други опасности, които са доста по-страшни от ваксините. Най-последователните антиваксъри трябва да следват заветите на Йосиф Бродски и да не излизат от стаята, при това стаята трябва да бъде изолирана с мека тапицерия и да има непробиваеми прозорци, които никога не се отварят. Това е шега, разбира се. Те са хора като всички останали, не са глупави, по-скоро са заблудени и последното, което трябва да направим, е да им сложим кръст или да ги обвиняваме във всички смъртни грехове. Винаги отговарям спокойно и последователно и на най-безумните им коментари и това има ефект. За да убедиш човек в нещо, трябва да го изслушаш и да му покажеш алтернативата, а не да се биеш с него до кръв. Пълно е с митове за ваксините, които непрекъснато се умножават. За аутизма вече съм писал. За токсините също е казано много – особено ми е смешно, когато слушам за токсините от хора, които живеят в столицата. Тези хора за 10 минути вдишват толкова вредни вещества, колкото няма във всички ваксини от имунизационния календар взети заедно. Ще ми се да коментирам още един конспиративен мит, който се смята за ключов от мнозина: че ваксинирането е заговор на световната фармацевтични индустрия с цел огромна печалба. Този мит е роден от непознаването на особеностите в производството на ваксини. Цикълът на производство на Пентаксим например продължава 5 години. Това е сложен високотехнологичен процес, който изисква големи разходи и особена логистика („студената верига“ е транспортът на ваксините от производството до пациента, процес, при който температурата на ваксините не трябва да превишава 8 градуса С). Руската фабрика за тролове тръгна срещу ваксините Освен това този сектор е много уязвим юридически и финансово. Докато финансовата отговорност за възможните последствия от поставянето на ваксини не беше поета от държавите, фармацевтичните компании търпяха загуби и бяха готови да закрият производството. Само намесата на държавите, които разбират социалната и икономическа значимост на тоталното имунизиране, доведе до запазване на производството на ваксини. Това е много добре описано от Пол Офит. За самите фармацевтични компании е значително (несъпоставимо) по-изгодно да бълват елементарните като производство и логистика таблетки, срещу които няма антитаблетъчно движение. Затова за изгода на фармацевтичните компании не може да става дума. А антиваксърите, които ги обвиняват в гонене на печалба, често правят това подстрекавани от шарлатани като хомеопатите и остеопатите, без да се замислят, че точно тези хора печелят от доверието им, без да разполагат с доказателства за полезния ефект от методите си. Как си плащаме за бебешките трупчета Руската фабрика за тролове тръгна срещу ваксините", "date": "2019.02.24", "title": "Аз съм против агресивното отношение към антиваксърите"}
{"url": "http://clubz.bg/79890-dermendjiev_ne_komentiram_sydiite_penev_ne_zaslujavahme_da_padnem", "text": "Георги Дерменджиев и Любослав Пенев се прегърнаха и здрависаха топло преди мача \"Левски\" - ЦСКА-София (1:0), но напълно логично след края единият беше щастлив, а другият - разочарован. Червен картон, комичен автогол и победа за \"Левски\" в дербито (СНИМКИ) Като за \"по-завързан\" двубой в българския футбол, тема №1 винаги е съдийството, но този път има основание. Съдията Владимир Вълков изигра роля за крайния резултат с изгонването на Едвин Джеси от \"червените\" в края на първото полувреме и като цяло се представи много слабо.  \"Съдийският наблюдател е счетоводител в хлебозавод, в който Боби Михайлов е акционер\" Георги Дерменджиев отказа да коментира съдийството пред \"Диема Спорт\": Мисли ли \"Левски\" за титлата - разликата с \"Лудогорец\" беше десет точки преди паузата, вече е само пет? \"Съдийският наблюдател е счетоводител в хлебозавод, в който Боби Михайлов е акционер\"", "date": "2019.02.24", "title": "Дерменджиев: Не коментирам съдиите. Пенев: Не заслужавахме да паднем"}
{"url": "http://clubz.bg/79892-mej_obeshta_novo_glasuvane_za_%E2%80%9Ebrekzit%E2%80%9C_do_12_mart", "text": "Британската премиерка Тереза Мей обеща днес, че до 12 март ще представи своята сделка за „Брекзит“ за ново гласуване в парламента в Лондон, предаде Ройтерс. 100 консерватори на бунт срещу Мей, искат да отложи Брекзит Тя се надява да получи одобрение от европейските лидери за своя подход. През януари британският парламент гласува против нейната сделка със съкрушително мнозинство – 432 срещу 202 гласа. Той е най-тежкото поражение на премиер в съвременната история на Обединеното кралство. След този провал Мей обеща да поиска промени, които да позволят на британските депутати да ратифицират споразумението и така да избегнат евентуален хаотичен „Брекзит“. Днес пък зам.-председателят на Лейбъристите Том Уотсън заяви, че левицата все още обсъжда варианта за втори референдум.  Борисов днес на първа среща между арабските страни и ЕС Мей заяви, че следващите срещи в Брюксел за гарантиране на сделката изключват т. нар. смислен вот в парламента идната седмица. Вместо това следващото гласуване трябва да се състои на 12 март – 17 дни преди насроченото излизане на Великобритания от ЕС. Екипът й ще бъде отново в Брюксел на 26 февруари. Борисов днес на първа среща между арабските страни и ЕС", "date": "2019.02.24", "title": "Мей обеща ново гласуване за „Брекзит“ до 12 март"}
{"url": "http://clubz.bg/79895-nzok_dylji_285_mln_lv_kym_evropejski_dyrjavi", "text": "Националната здравноосигурителна каса (НЗОК) дължи на европейски дължави за лечение на български граждани над 285 млн. лв. Сумата е към 31 декември 2018 г. Това става ясно от отговор на министър Кирил Ананиев на писмен въпрос до депутатката от БСП д-р. Валентина Найденова.  През юни 2018 г. тогавашният шеф на касата проф. Камен Плочев бе принуден да си тръгне от поста, за което настояваха управляващите от ГЕРБ, а поводът бе осветляването на данни за задълженията на България съм здравните системи на страни от ЕС. Заради проблема той изпрати писмо в Народното събрание с искане за актуализиране на бюджета. В резултат бе обвинен, че не познава закона и е \"прескочил\" Наздорния съвет на НЗОК, към който трябвало да се обърне първо. Нещо повече - министерствата на финансите и здравеопазването отричаха натрупаната сума към февруари 2018 г. да е  , като   от тях - просрочени. Изпълнителната власт твърдеше, че просрочване има за едва . В крайна сметка се разбра, че верните числа са тези на проф. Плочев, но няколко месеца по-късно той все пак напусна НЗОК, а на негово място бе избран проф. Дечо Дечев. Проф. Камен Плочев вън от НЗОК предсрочно. Без оставка Според данните към края на 2018 г. общата сума на задълженията към европейски държави е  , като просрочени са   лечебни заведения, казва в отовора си  от петък министърът на здравеопазването Кирил Ананиев. Той твърди, че в рамките на миналата година са направени срещи и са предприети мерки за разсрочено изплащане на натрупаните дългове. Най-големи са те съм държавите Германия и Австрия. В рамките на миналата година са разплатени малко над 70 млн. лв.  Само НЗОК ще решава кой да се лекува в чужбина - така щяло да е по-ефективно През 2019 г. в бюджета на НЗОК са предвидени над 160 413 000 лв. за плащания към чужбина, а планът на касата и министерството е задълженията да бъдат резуцирани до 30 млв. лв. към края на текущата година. Според Ананиев от началото на 2019 г. не са постъпвали нови искове от европейски страни.  Министърът уверява, че касата няма неизплатени задължения към болници и доставчици на медицински услуги на територията на България. Само НЗОК ще решава кой да се лекува в чужбина - така щяло да е по-ефективно", "date": "2019.02.24", "title": "НЗОК дължи 285 млн. лв. към европейски държави"}
{"url": "http://clubz.bg/79894-papa_francisk_ne_predloji_konkretni_merki_za_borba_s_pedofilite_v_cyrkvata", "text": "Католическата църква ще спре да прикрива престъпленията на свещеници педофили каза днес папа Франциск в края срещата на върха във Ватикана, посветена на сексуалните посегателства срещу деца. Дългоочакваната му заключителна реч обаче почти не съдържаше предложения за конкретни мерки, посочва ДПА.  Католическата църква публикува имената на 300 свещеници педофили Безпрецедентната среща бе свикана поради серията от нови случаи на разкрити сексуални посегателства от свещеници и на тяхното прикриване, включително в страни като САЩ, Чили, Германия и Австралия, което изостри продължаващата вече десетилетия криза в Католическата църква по този въпрос.  Обръщайки се към близо 200-те присъстващи, сред които 114 епископи от цял свят, както и няколко монахини, той подчерта, че Църквата много сериозно ще реагира на \"дори един-единствен случай на такова посегателство - който вече сам по себе си е зверство\".  Франциск се опита да представи проблема за сексуалните злоупотреби с деца \"в по-широк социален план\", като отбеляза, че злодеяния от този род са дело \"преди всичко на родители, роднини, съпрузи на непълнолетни булки, треньори и учители\", а не толкова на свещеници. А после добави, че подобно поведение е още по-укоримо и скандално именно в Църквата, защото е тотално несъвместимо с нейния морален авторитет и доверието на хората в нея. Свещеници, които тръгват по този път, \"се превръщат в оръдия на Сатаната\", подчерта папата. Ватиканът потвърди: папа Франциск идва При откриването на срещата в четвъртък Франциск представи пътна карта от 21 точки за борба с посегателствата срещу деца. Днешната му реч обаче съдържаше малко конкретика, с изключение на обещанието да се затегнат законите на Ватикана срещу детската порнография по интернет, отбелязва Асошиейтед прес.  Томас Шулер, експерт по канонично право от университета в Мюнстер, окачестви словото на папата като \"пропусната възможност\". Тя е потърпевша от такива посегателства в детските си години, която през 2017 г. се оттегли като член на създадена от Ватикана работна група срещу сексуалните посегателства.  Вчера международна организация на потърпевши от посегателства на свещеници призова за автоматично лишаване от сан на всички похотливи свещеници и на епископите, които прикриват деянията им. В това активистите от \"Прекратяване на свещеническите посегателства\" (ПСП) виждат \"нулевата толерантност\" срещу техните деяния. Те настояха и за публикуването на \"глобален регистър на достоверно обвинените свещеници\", както и за обезщетения, които Католическата църква да изплати на потърпевшите по цял свят. Подобни гласове се чуха и сред висшия клир. Часове преди словото на папата австралийският архиепископ Марк Коулридж заяви в отслужена литургия, че ръководителите на Католическата църква са се оказали \"най-лошите врагове на самите себе си\", затваряйки си очите пред сексуалните злоупотреби на свещеници с деца.  Папата призова педофилите в Католическата църква да се предадат Междувременно Светият престол обяви, че скоро ще оповести политиката си за закрила на децата и ще публикува насоки за предотвратяване на сексуални посегателства срещу малолетни. Модераторът на току-що приключилата среща на върха Федерико Ломбарди обяви днес, че в близко бъдеще Ватиканът ще издаде нов закон за поведението на Римската курия (правителството на Ватикана). Асошиейтед прес припомня по този повод, че Ватикана още през 2014 г. обеща пред ООН, че подготвя цялостна политика за закрила на децата.  Ватиканът потвърди: папа Франциск идва Папата призова педофилите в Католическата църква да се предадат", "date": "2019.02.24", "title": "Папа Франциск не предложи конкретни мерки за борба с педофилите в църквата"}
{"url": "http://clubz.bg/79896-dvama_policai_sa_raneni_44_ma_sa_zadyrjani_sled_levski_cska_sofiq", "text": "Двама полицаи са пострадали, а общо 44 души са задържани днес в два инцидента преди дербито - \"Левски\" - ЦСКА-София (1:0), съобщи Нова ТВ. Червен картон, комичен автогол и победа за \"Левски\" в дербито (СНИМКИ) Още преди \"сините\" да спечелят с 1:0, запалянковци на двата клуба са се сбили по улиците в София. Били изпочупени прозорци на коли. При втория инцидент обаче феновете на \"Левски\" се сбили помежду си. Пострадали са двама полицаи - един е със сцепена вежда и сътресение, друг е напръскан със спрей и е в ИСУЛ. Първият пазител на реда е бил ударен с хвърлена бутилка. Дерменджиев: Не коментирам съдиите. Пенев: Не заслужавахме да паднем Полицията е имала информация за възможен сблъсък. Дерменджиев: Не коментирам съдиите. Пенев: Не заслужавахме да паднем", "date": "2019.02.24", "title": "Двама полицаи са ранени, 44-ма са задържани след \"Левски\" - ЦСКА-София"}
{"url": "http://clubz.bg/79884-iskash_da_podkrepish_partiq_za_izbori_samo_sreshtu_lichna_karta", "text": "В навечерието на предстоящите избори за Европейски парламент и малко след приемането на новия закон, отразяващ изискванията на регламента за защита на личните данни GDPR, Комисията за защита на личните данни (КЗЛД) и Централната избирателна комисия (ЦИК) излизат със съвместни указания относно пиперливия въпрос с подписките в подкрепа на регистрация на партии, коалиции и инициативни комитети за участие в изборите. Пиперлив, защото без изрична уредба, събирането на подписи би могло да се превърне в клеветническа кампания и в широко поле за мръсни номера. За да се избегне това, сега от КЗЛД и ЦИК предлагат всеки гражданин, решил да подкрепи дадена формация за участие в избори, за което са нужни 2 500 подписа, задължително да представя личната си карта на събирачите на подписи. GDPR – широко поле за мръсни номера в предизборната кампания Това обяви за   председателят на КЗЛД Венцислав Караджов. Идеята е указанията да бъдат внесени в Народното събрание другата седмица, разписани в Изборния кодекс (ИК) и разгледани от депутатите с евентуалното вето на президента Румен Радев по последните изменения в ИК. Според Изборния кодекс, за да се регистрира една формация за избори, са ѝ нужни 2 500 подписа (и едно на сто, но не повече от 1 000 от от избирателите с постоянен адрес на територията на изборния район за независимите кандидати за депутати). За целта партиите инициират събиране на подписки на обществени места. Според ИК подписката трябва да съдържа „имената, единният граждански номер и саморъчен подпис“ на заявителя. Всеки избирател може да участва само в един списък; списъкът се предава и в структуриран електронен вид. Това прави тези подписки обект на защита на личните данни. И на солени глоби при нарушения. Съдът: Президентски кадри са злоупотребили с лични данни Проблемът обаче бе, че недобросъвестно формациите може да изпратят „агенти провокатори“ да се подпишат под чужда подписка с измислени имена, ЕГН и пр., или да запишат данни на реално съществуващо лице без негово знание. Всичко това би довело до сезиране на КЗЛД и налагане на глоби, непосилни особено за извънпарламентарните партии и за тези без държавна субсидия или друг сигурен финансов източник. И направи сравнение: „Ако сега решите да платите в голям магазин с кредитна карта, то касиерът ви иска документ за самоличност, за да свери вие ли сте притежателят на кредитната карта. Ако откажете – няма да си купите съответната стока„. Вместо дебат за личните данни: ГЕРБ поиска президента да отзове Кичашки и Цеков От ЦИК признаха преди месеци, че този казус е привлякъл вниманието им и е бил подложен на обсъждане. Тогава се бе родила идеята всеки, който желае да се подпише в партийна подписка, да подписва и декларация за съгласие на място. Това предложение обаче бе отхвърлено заради „тоновете хартия“ покрай отпечатването на тези декларации. Оказа се, КЗЛД не извършва проверки за това как партиите съхраняват личните данни и на собствената си членска маса. Те са изключени от обхвата на закона. Единственото им задължение е да не предоставят информация за членовете си на трети лица – като данъчните служби например. По отношение на политическите представители и застъпниците на избори, на които партиите също имат право, но и при които също се получава ефектът „не съм ваш застъпник, а съм попаднал в регистрите като такъв“, Караджов посочи, че комисията може да извърши проверка при подобен случай, не проверява предварително списъците със застъпници. Иначе партиите трябва да набират застъпниците си след попълнена от страна на лицата декларация. Съдът: Президентски кадри са злоупотребили с лични данни Вместо дебат за личните данни: ГЕРБ поиска президента да отзове Кичашки и Цеков", "date": "2019.02.24", "title": "Искаш да подкрепиш партия за избори? Само срещу лична карта"}
{"url": "http://clubz.bg/79886-trend_narodnoto_sybranie_e_s_po_nisyk_rejting_ot_syda_i_prokuraturata", "text": "Няма промяна в нагласите за предстоящите евроизбори. Разликата между ГЕРБ и БСП си стои около един процент (18,7 на сто срещу 17,4 на сто), такава каквато беше и през януари. Третата политическа сила, която със сигурност ще е представена в Европейския парламента, все така е ДПС (6,5%). Спадът при \"Обединените патриоти\" спира, но те все още са под въпрос с 3,8 на сто. За \"Демократична България\" биха гласували 2,3 на сто. Това сочат актуалните за февруари данни от национално представително изследване на агенция \"Тренд\". То е проведено между 5 и 13 февруари*  От \"Тренд\" уточняват, че по-голямата част от проучването е направено преди промените в Изборния кодекс, които повишиха градуса на политическото и обществено напрежение. Изследването съответно не отчита и напускането на парламента от страна на БСП и дали това се отразява на електоралните нагласи на избирателите спрямо соцпартията. За над половината от всички българи (54%), предстоящите избори за Европейски парламент са важни, като от тях само 14% са на мнение, че са изключително важни. В демографските разбивки ясно личи, че  , като сборът от опциите „изключително важни“ и „по-скоро важни“ сред привържениците на двете големи партии е близо 80%. Това говори за силна мобилизация и сред двата електората за предстоящите избори. Видимо по-слаб интерес към евровота през май се регистрира сред най-младите (18-29), което обаче може да се окаже и потенциален електорален резерв за някои формации. Народното събрание е институцията с най-високи отрицателни оценки за своята работа (68%), а съдът с най-ниски положителни (20%). Омбудсманът е институцията, събираща най-широко одобрение (63% положителни оценки срещу 20% отрицателни), превишаващи за пореден месец стойностите за раотата на президента (53% положителни срещу 31% отрицателни). Омбудсманът и президентът са единствените две институции, при които одобрението е над 50 на сто. 22% оценяват положително прокуратурата, над половината - 56%, са на обратното мнение. Правителството запазва и през този месец съотношението на отрицателни спрямо положителни оценки. Под една трета - 28 на сто, харесват кабинета. Неодобрение към работата му изразяват 59 на сто. Армията и Българската православна църква получават повече одобрителни оценки отколкото негативни. 47%, харесват армията, 31% - не. БПЦ се ползва с подкрепата на малко под половината (49%) от анкетираните срещу малко над една пета (21%), които не я одобряват.  ", "date": "2019.02.24", "title": "\"Тренд\": Народното събрание е с по-нисък рейтинг от съда и прокуратурата"}
{"url": "http://clubz.bg/79891-kristofersen_specheli_gigantskiq_slalom_v_bansko_snimki", "text": "Норвежецът Хенрик Кристоферсен спечели гигантския слалом в старта от Световната купа по ски алпийски дисциплини в Банско. Той победи с четири стотни водача в генералното класиране Марсел Хиршер (Австрия). Второто място бе достатъчно за австриеца, за да си осигури малкия кристален глобус в дисциплината. На писта \"Бъндеришка поляна\" в българския курорт Хиршер зададе темпото в първия манш, като остави на 22 стотни зад себе си Кристоферсен и на цели 68 Алекси Пинторо от Франция. Във втората част на състезанието Кристоферсен бе много солиден и постави под напрежение стартиращия последен Хиршер. 29-годишният австриец допусна две грешки при спускането си, като бе близо до отпадане, но успя да се задържи на пистата и в крайна сметка остана на 4 стотни от Кристоферсен. На трето място се нареди французинът Томас Фанара, който бе с 39 стотни по-бавен от победителя. С 19-ото си отличие Хиршер се изравни с легендата Ингемар Стенмарк (Швеция) и се доближи на един глобус от рекордьорката Линдзи Вон. Двамата българи в дисциплината - Алберт Попов и Йоан Тодоров, не успяха да влязат в топ 30 в първия манш и не стартираха във втория. Попов, който записа няколко силни представяния в слалома за Световната купа през този сезон, включително две класирания в топ 10, даде 32-ро време, като остана на 26 стотни от 30-ия Ерик Рийд. Тодоров записа резултат от 1:20.08 сек. и завърши на 51-ва позиция. По този начин приключи уикендът от Световната купа в Банско. В петък французинът Алекси Пинторо спечели алпийската комбинация и с това си осигури малкия кристален глобус в дисциплината, а вчерашният супергигантски слалом бе отложен заради лошите атмосферни условия. ", "date": "2019.02.24", "title": "Кристоферсен спечели гигантския слалом в Банско (СНИМКИ)"}
{"url": "http://clubz.bg/79882-mario_biondi_se_zavryshta_v_bylgariq_s_golqm_koncert", "text": "Италианският соул певец Марио Бионди се завръща в България с нов голям коцерт в София на 18 октомври в зала 1 на НДК. Наричат го \"достоен наследник на Бари Уайт\". А някои го определят като певецът с най-отличителния и чувствен глас в съвременната соул музика. Той има зад гърба си 9 албума, стотици концерти, включително в най-престижните музикални зали в света, сред които и Роял Албърт Хол в Лондон, както и общи проекти с Шака Кан, Майкъл Болтън, Incognito и The Crusaders. Последният му албум беше издаден в първата половина на 2018 г. с името \"Brazil\". Марио Бионди гостува в София по покана на Национален дворец на културата и Фондация „Аполония”, а концертът е част от турнето на изпълнителя за 2019 година.", "date": "2019.02.24", "title": "Марио Бионди се завръща в България с голям концерт"}
{"url": "http://clubz.bg/79885-cvetanov_bsp_kupuvat_glasove_joncheva_gerb_sa_banda", "text": "Българската социалистическа партия купувала гласове на последните избори в Кресна. Това съобщили на Цветан Цветанов симпатизанти на ГЕРБ в града, съобщи Агенция \"Фокус\". Депутат от БСП отива на съд за купуване на гласове за 100 лв. Не е ясно защо въпросът се повдига едва сега от Цветанов, дълго след последния вот. Депутатката и говорител на левицата Елена Йончева пък обяви, че \"няма политически субект в Народното събрание, с който БСП да разговаря.\" \"Галъп\": Българите подкрепят всяко \"отваряне\" на изборния процес След 10 години в ЕС България била паднала на дъното по всички европейски показатели, въпреки помощта на Брюксел. Чуждестранните инвестиции са паднали 11 пъти, а причините са корупцията, липсата на предвидимост и лошата съдебна система.  Йончева отбеляза още една интересна теза по повод промените в Изборния кодекс: Според нея ако БСП не бойкотирали парламента, като излязли от него, хората щели да влязат, за да си търсят правата. Не стана ясно каква е връзката между двете действия. \"Галъп\": Българите подкрепят всяко \"отваряне\" на изборния процес", "date": "2019.02.24", "title": "Цветанов: БСП купуват гласове, Йончева: ГЕРБ са банда"}
{"url": "http://clubz.bg/79889-hilqdi_na_protest_v_pamet_na_boris_nemcov_v_moskva_snimkivideo", "text": "Хиляди хора се събраха в Москва в ранния следобед днес за годишното шествие в памет на убития опозиционер Борис Немцов, предаде Ройтерс. Той бе покосен с куршуми буквално край стените на Кремъл на 27 февруари 2015 г. Навални преди изборите: Първо убийците на Немцов да бъдат наказани Участниците в шествието носеха портрети на Немцов и носеха плакати с лозунги срещу властите. Един от тях гласеше: Близо 10 600 души се събраха на Страстния булевард, на 1,5 километра от Кремъл. Това са данните на „Белия брояч“ - неправителствена организация, брояща участниците в демонстрации с помощта на метални детекторни рамки. Демонстрантите поискаха от руските власти да разкрият и накажат поръчителя на убийството. Борис Немцов пред Клуб Z: Путин навря закъсалата Русия в лапите на Китай Сред участниците бяха още опозиционерите Алексей Навални, Лев Пономарьов, политиците Владимир Рижков, Генадий и Дмитрий Гудкови, бившият премиер Михаил Касянов, журналистът Николай Сванидзе, писателят Дмитрий Биков и много други. Шествието се забави с близо половин час заради полицията. Организаторите искаха то да се състои на Пушкинския площад. Московските власти обаче отказаха с мотива, че за същия час там вече е планирано друго мероприятие. Демонстрация в памет на Немцов имаше и в Санкт Петербург. Властите в родния град на президента Владимир Путин първоначално отказваха да го разрешат, но след това промениха решението си. В родния на убития политик град Нижний Новгород обаче шествието бе забранено. Властите не позволиха никакви публични прояви в центъра на града. Немцов бе почетен и в Ярославъл, Той бе депутат в местното Законодателно събрание. Борис Ефимович Немцов бе един от най-яростните критици на Путин. Преди да бъде убит, той подготвяше доклад за ролята на Русия в конфликта в Украйна. През 2017 г. бившият руски военнослужещ Заур Дадаев бе осъден на 20 г. затвор за убийството на Немцов. Други четирима души, обявени за негови съучастници – Анзор и Шадид Губашеви, Темирлан Ескерханов и Хамзат Бахаев, получиха между 11 и 19 години зад решетките. Според съратниците на Немцов обаче следствието е прикрило истинските поръчители, които продължават да бъдат на свобода. Клуб Z е последната българска медия, за която Борис Немцов даде  . То бе публикувано в броя на списание Клуб Z от ноември 2014 г. - три месеца преди убийството. Борис Немцов пред Клуб Z: Путин навря закъсалата Русия в лапите на Китай", "date": "2019.02.24", "title": "Хиляди на протест в памет на Борис Немцов в Москва (СНИМКИ+ВИДЕО)"}
{"url": "http://clubz.bg/79875-telefonnite_izmamnici_stavat_vse_po_bezskrupulni_i_v_germaniq", "text": "Само в района на Кьолн от началото на годината досега са регистрирани 90 случая на опити за телефонни измами, като схемата е изпитаната: или звъни полицай, или служител на компютърна фирма, или бедстващ роднина, или идва съобщение за неочаквано получено наследство. Има, разбира се, и други варианти, но всичко е насочено към целта да се отмъкнат пари от жертвата. А че целта оправдава средствата, се доказва от факта, че само в провинция Северен Рейн-Вестфалия през 2017 чрез телефонни манипулации са измъкнати цели седем милиона евро. Столичен дядо даде на измамник 91 540 лв. и злато Въпросът „Здравей, позна ли кой се обажда?“ е основно оръжие и в арсенала на измамниците в Германия. И те обичайно първо се информират любезно за състоянието на събеседника си, преди неусетно да се стигне до финансовата тема и да се отправи молбата за помощ от името на бедстващ роднина или познат. Ама нямате пари в брой вкъщи? Няма проблем – ще ви откараме с такси до банката, предлагат измамниците, в който момент вече е крайно време да се уведоми за случая полицията – пределно ясно е, че парите са в опасност. Така звучи на теория и е повтаряно многократно, но край на измамите не е настъпил, особено ако отсреща твърдят, че звънят от полицията. Не подбират дали да се представят като редови служители или като хора с по-високи чинове – ловко спекулират с доверието, което се изпитва към държавните власти. Под предлога, че полицията разполага със сведения за планиран обир или провежда важно разследване, жертвата е призована да предаде някому ценностите си или да ги прехвърли някъде другаде. Ако пък става дума за пари в банка, се казва, че банковите служители са корумпирани, поради което е препоръчително сметките да се опразнят и парите да се предадат на „надеждните благодетели“, които звънят. А може да поискат и парите да бъдат оставени в някое шкафче за багаж, откъдето да бъдат прибрани и пренесени на сигурно място. И стреснатата точно преди вечерните телевизионни новини възрастна дама от малко северногерманско градче веднага се впуснала да му изброява подробно какво пази в сейфа си. Измамникът очевидно имал и артистичен, и психологически талант, защото жената не се поколебала да събере всичко ценно в една чанта и да я остави пред вратата си, та „полицията“ да се погрижи. И в Германия най-често жертви на телефонните спекуланти са по-възрастните хора, но не непременно – ако те хванат на въдицата със съобщението, че току-що си спечелил 49 000 евро от викторина, както било заявено на един 51-годишен жител на Кайзерслаутерн. Само че – за да получи сумата, трябвало да преведе няколкостотин евро предварително, което тутакси му прозвучало съмнително. Човекът се усетил и уведомил полицията, но съвсем не всички истории от този вид се увенчават с подобен безболезнен край. Въпреки предупрежденията, които се отправят от различни страни. Телефонните измамници пак се обогатиха - от дете и пенсионерка Като например – да се знае, че самата полиция никога не звъни от номера 110, който в Германия се използва за спешни повиквания, и ако на дисплея се изпише този номер, телефонът изобщо да не се вдига. Освен това – незабавно да се затвори, ако отсреща започнат да разпитват по лични или финансови въпроси, да не говорим пък ако се настоява за предаването на пари или ценности. След като обаче всичко е толкова ясно, защо продължават да валят съобщенията за измъкнати оттук или оттам петцифрени суми в евро? Колкото и да са „прозрачни“, методите на измамниците продължават да са ефективни, щом наскоро в Ерфурт от едно възрастно семейство и от друг 71-годишен мъж са плячкосани 71 000 евро в брой и ценности на стойност 40 000 евро. И за пореден път проработила схемата с обаждането от страна на мними полицаи, които всяват паника у жертвите с твърденията, че парите им не са на сигурно място, разказвайки за извършени множество взломни кражби в района. Затова парите трябвало да бъдат предадени незабавно, което при това се извършило по толкова сложен начин, че възрастните хора дори не видяли лицата на измамниците. Борбата с упоритите телефонни престъпници пък може би изисква неконвенционално противодействие, каквото засега в Германия не се наблюдава, но е стартирало в Австрия – също засегната от феномена. Там са решили да потърсят помощ свише – съвсем сериозно. Отчитайки, че по-възрастните хора нямат особено близки контакти със социалните медии, но пък редовно ходят на църква, полицията се е обърнала за съдействие към пасторите, на които разчита да отправят съответните предупреждения в проповедите си. Експериментът тръгва в провинция Горна Австрия по идея на ръководителя на отдела „Превенция на престъпността“ в местната полицейска служба Ади Вьос. Телефонните измамници пак се обогатиха - от дете и пенсионерка", "date": "2019.02.24", "title": "Телефонните измамници стават все по-безскрупулни - и в Германия"}
{"url": "http://clubz.bg/79876-borisov_dnes_na_pyrva_sreshta_mejdu_arabskite_strani_i_es", "text": "Българският премиер Бойко Борисов ще участва днес в започващата първа среща на високо равнище между ЕС и Арабската лига, съобщи БНР. България открива посолство в Обединените арабски емирства Форумът ще се проведе в египетския град Шарм Ел-Шейх, като ще бъде съпредседателстван от председателя на Съвета на ЕС Доналд Туск и президента на Египт Абдел Фатах ас-Сиси. Целта е да се задълбочи постигнатото в отношенията между арабските страни и страните-членки на Евросъюза, както и да бъдат очертани насоки за справяне с глобалните предизвикателства. Арабските страни вървят към реабилитиране на Асад Основните теми ще бъдат търговията и инвестициите, но още и миграцията, сигурността и ситуацията в региона като цяло. Арабските страни вървят към реабилитиране на Асад", "date": "2019.02.24", "title": "Борисов днес на първа среща между арабските страни и ЕС"}
{"url": "http://clubz.bg/79883-erdogan_kani_trymp_v_turciq", "text": "Турският президент Реджеп Ердоган е поканил своя колега Доналд Тръмп да посети Турция тази година. Поканата е била отправена в телефонен разговор между двамата държавни глави. Тръмп към Ердоган: Не малтретирайте кюрдите Американският президент е бил домакин на Ердоган, но досега Тръмп не е посещавал югоизточната ни съседка. От Белия дом отбелязаха, че не е планирано нищо конкретно. Но президентът на САЩ бил отворен към идеята за потенциална среща в бъдеще. Двамата обсъждали и американското изтегляне от Сирия. Вярва ли Вашингтон, че Турция ще се сражава с „Даеш“? Ердоган по всяка вероятност иска да се пребори за премахване на санкциите от страна на Вашингтон. САЩ наказа икономически Турция заради масовите арести на противниците на Ердоган, дискриминацията на кюрдите и други проблеми с човешките права на страната. Вярва ли Вашингтон, че Турция ще се сражава с „Даеш“?", "date": "2019.02.24", "title": "Ердоган кани Тръмп в Турция"}
{"url": "http://clubz.bg/79887-dnes_se_otkrivat_91_vite_oskari", "text": "В Лос Анджелис се вдига завесата за 91-вата церемония за наградите \"Оскар\", финалният акорд на наградния кинематографически сезон в Холивуд, който тази година може да поднесе доста изненади, предрича Франс прес. Американската академия за кинематографично изкуство и наука ще присъди общо 24 позлатени статуетки на годишната си пищна церемония в театър \"Долби\". На коя ли лента членовете на американската киноакадемия ще окажат най-високата чест, като я определят за най-добър филм за 2018 година? Дали това ще бъде \"Рома\", един вълнуващ черно-бял киноразказ за Мексико от 70-те години на миналия век, на режисьора Алфонсо Куарон? Номинациите за „Оскар 2019“ (СПИСЪК) Или предпочитанията на 9 700-те членове ще наклонят към \"Зелената книга\", историята за дружбата между чернокож класически пианист и неговия итало-американски шофьор, ситуирана в расисткия Юг на САЩ през миналия век? Ще излезе ли късметът на \"Фаворитката\", една игрива историческа комедия за царуването кралица Ана Стюарт през 18-и век? И \"Рома\" и \"Фаворитката\" са с по 10 номинации и явно главното съревнование ще бъде между тези две продукции, вещаят специалистите. Но и останалите номинирани шест ленти няма да се дадат без бой. Една от главните изненади тази година ще бъде отсъствието на водещ на церемонията, след като посоченият за амплоато Кевин Харт се отказа от него. Това се случва за пръв път от 1898 година насам. Вместо на главен водещ, организаторите се спряха на варианта съзвездие от холивудски знаменитости да представят всяка награда със задължителните шеги и остроумия. Хомофобска реторика отказа Кевин Харт от Оскарите В тази роля ще се изявят носители на златни статуетки от минали години, като Франсис Макдорманд, Хари Олдман, Сам Рокуел, Хелън Мирън, Даниъл Крейг, Чарлийз Терон, Майкъл Кийтън, Бри Ларсън и др. Тази нова конфигурация ще позволи церемонията да бъде съкратена и да бъде сведена до три часа. Внесени са изменения и при представянето на кинолентинте, които ще се конкурират в категорията за най-добър филм. В миналото трейлърите на номинираните бяха показвани в 4-минутен формат, непосредствено преди обявяването на победителя. Тази година с разказ за всеки от претендентите, ще излезе известна личност, нямаща отношение към киното, като например известната тенисистка Серина Уилямс. За музикалната част на церемонията ще се погрижат световноизвестни изпълнители, както и номинираните в категорията за най-добра песен. На сцената ще се появят Лейди Гага и Брадли Купър с дуетно изпълнение на песента \"Shallow\" от лентата \"Роди се звезда\" и членове на легендарната група \"Куин\" с певеца Адам Ламбърт.  Хомофобска реторика отказа Кевин Харт от Оскарите", "date": "2019.02.24", "title": "Днес се откриват 91-вите Оскари"}
{"url": "http://clubz.bg/79888-cherven_karton_komichen_avtogol_i_pobeda_za_levski_v_derbito_snimki", "text": "\"Левски\" победи ЦСКА-София с 1:0 в мач от 23-тия кръг на Първа лига пред около 12 хиляди зрители на стадион \"Васил Левски\". Две неща белязаха двубоя - директният червен картон на Едвин Джеси от \"червените\" в 43-тата минута и куриозният автогол на Стивън Перейра малко след това. Двубоят - традиционно в последните години, бе на ниско качество и дори грозен на моменти, а съдията Владимир Вълков го развали допълнително с пресиленото изгонване на Джеси. Дебютантът в дербито като цяло не се справи с наряда. \"Съдийският наблюдател е счетоводител в хлебозавод, в който Боби Михайлов е акционер\" Ден по-рано треньорът на \"червените\" Любослав Пенев нарече Вълков \"бушон\" и изрази притеснение дали ще е на нивото на съперничеството. Не беше - не само с това отсъждане. \"Левски\" и ЦСКА-София вече имат по 48 точки, но \"сините\" са втори заради предимство в преките двубои (два пъти по 1:0). \"Лудогорец\" е само с пет повече и поне за момента изглежда, че предстои интересна развръзка. Първото полувреме вървеше равностойно и предимно с единоборства по целия терен. \"Сините\" владееха топката повече, но не стигаха до чисти голови ситуации. Пред символичните гости се откриха прилични възможности, при които завършващият удар винаги беше на Али Соу. В два от случаите - от малък ъгъл. В третия той имаше добър шанс, но стреля в аут от границата на наказателното поле. Малко преди края на първото полувреме Едвин Джеси и Иван Горанов се задърпаха и бутаха продължително край тъчлинията откъм сектор \"А\". След последното съприкосновение хората от скамейката на \"сините\" скочиха. Видеоповторенията не показаха категорично, че има удар в главата на Горанов. Съдията вдигна жълт картон на защитника и червен на Джеси, който е сред най-добрите в червено. Моментално последва акция, при която Паулиньо центрира и в опита си да попречи на Станислав Костов, Стивън Перейра, играл на непривичния за него пост на ляв защитник, си отбеляза в собствената врата. Направи го така, сякаш е нападател - не стана ясно каква е целта му. До този момент \"сините\" нямаха удар във вратата. А при центрирането си Паулиньо си помогна с ръка срещу Иван Турицов (ЦСКА-София), който падна на тревата. След почивката \"червените\" опитаха да се противопоставят, макар и с 10 души, но стигнаха само до две възможности пред Николай Михайлов. Николай Бодуров стреля покрай рамката след ъглов удар, а в самия край резервата Жоржиньо проби и шутира мощно в близкия ъгъл, но стражът се намеси. \"Левски\" напълно логично имаше още по-отчетливо предимство във владеенето на топката. Но стигна само до една голова възможност - тя е такава и за целия мач. В 47-ата минута Давиде Мариани изскочи сам срещу Витаутас Черниаускас и не успя да го преодолее, а отбитата топка отиде в Станислав Костов. Той стреля към празната врата, а Божидар Чорбаджийски изби на голлинията. След това тимът на Дерменджиев няколко пъти създаде напрежение пред Черниаускас, но само толкова. Освен поражението, ЦСКА-София даде още жертви. Бодуров получи травма, която може да се окаже тежка. Още в средата на първите 45 минути бе контузен и принудително сменен Евандро. Дерменджиев: Не коментирам съдиите. Пенев: Не заслужавахме да паднем Младият Турицов (19 г.), който игра смело и заслужава добри думи, доигра срещата с лека контузия, като в един момент искаше да напусне. Николай Михайлов от \"Левски\" също показа, че изпитва болки от първото полувреме, но остана на поста си. След срещата стана ясно, че е получил разтежение. \"Левски\" записа успех с новото ръководство и треньор Георги Дерменджиев, но игрово е още далеч от най-добрите си дни. Дерменджиев: Не коментирам съдиите. Пенев: Не заслужавахме да паднем", "date": "2019.02.24", "title": "Червен картон, комичен автогол и победа за \"Левски\" в дербито (СНИМКИ)"}
{"url": "http://clubz.bg/79878-moldova_dnes_glasuva%C2%A0za_parlament_i_izbira_mejdu_es_i_rusiq", "text": "Притиснати между Русия и Европейския съюз, разделени в мненията си за пътя, по който трябва да поеме страната им, молдовците избират днес депутати в парламента под зоркото око на Кремъл, предаде Франс прес. Откакто сред разпадането на СССР през 1991 г. стана независима държава, Молдова - една от най-бедните страни в Европа наред с Украйна - преживява политически кризи, като същевременно се опитва да се справи със замразен конфликт в Приднестровието - проруски сепаратистки район на Изток, който се изплъзва от контрола й. Украйна записа в конституцията си, че се стреми към членство в НАТО и ЕС Днес молдовците избират 101 депутати с четиригодишен мандат в еднокамарния парламент. За първи път те гласуват едновременно и за местни органи на властта. Начело в допитванията, Социалистическата партия на президента Игор Додон, привърженик по-скоро на сближаване с Русия и членство в нейния Евразийски икономически съюз, отколкото на влизане в ЕС, може да спечели до 50 процента от гласовете. Съдът отстрани президента на Молдова Игор Додон Втората сила според сондажите е коалицията \"Сега\" (Acum), съставена от две партии, които подкрепят присъединяване към ЕС и НАТО - Партия на действието и солидарността и \"Платформа за достойнство и истина\". Блокът осъжда заграбването на отговорните постове в политиката, правосъдието и силите на реда от управляващата Демократическа партия, чийто лидер е олигархът Влад Плахотнюк, смятан за най-влиятелния човек в страната. Демократическа партия, която се нарежда трета в допитванията и в момента преобладава в правителството и парламента, пропагандира възстановяване на влошените през 2018 г. отношения с Брюксел, като същевременно внимава да не разсърди Москва. Бареков опитал да се представи за евронаблюдател на изборите в Молдова Анализаторите се опасяват, че ако никоя от тези формации не получи мнозинство, за да състави самостоятелно правителство, Молдова ще навлезе в нов период на нестабилност. В добавка, според експерта от асоциация \"Адепт\" Игор Ботан, има опасност от ниска избирателна активност поради апатията и недоверието на избирателите към политиците. Молдова, с население от 3,5 милиона души, е страна с труден за следене политически живот. Президентът Игор Додон иска по-тесни връзки с Москва, но някои членове на парламента, както и на правителството, желаят сближаване с ЕС, с който Кишинев подписа споразумение за асоцииране. Тази двойственост отразява сложната история на страната. Дълго време тя е част от Османската империя, след това е окупирана от Русия, после влиза в състава на Румъния, а през 1940 г. става Съветска Република Молдавия. След разпадането на Съветския съюз през 1991 г. става независима. Официалният език е румънският, но руски продължава да се говори от много хора. Молдова често е определяна като най-бедната държава в Европа, въпреки че най-новата класация на Международния валутен фонд отрежда тази тъжна позиция за 2018 г. на Украйна. По данни на Световната банка брутният вътрешен продукт на човек от населението в Молдова за миналата година е бил 2692 долара - една четвърт от този в съседна Румъния и 15 пъти по-малък, отколкото във Франция. Лишена от природни ресурси, страната зависи в значителна степен от молдовците, които живеят и работят в чужбина. Макар диаспората да осигурява постоянен приток на пари в страната обаче, масовото напускане на хора е понижило драстично дела на населението в активна възраст. Според ООН Молдова има най-ниското равнище на заетост в Европа.  Съдът отстрани президента на Молдова Игор Додон Бареков опитал да се представи за евронаблюдател на изборите в Молдова", "date": "2019.02.24", "title": "Молдова днес гласува за парламент - и избира между ЕС и Русия"}
{"url": "http://clubz.bg/79880-qponskiqt_imperator_otbelqzva_30_godini_ot_vyzkachvaneto_si_na_prestola", "text": "Император Акихито присъства днес на официална церемония, организирана от японското правителство в чест на 30-ата годишнина от възкачването му на престола, и призова за по-голяма откритост на Япония в глобализирания свят, предаде Асошиейтед прес. \"Ерата на Акихито\" - Хейсей, ще приключи, когато той абдикира на 30 април в полза на сина си, 59-годишния престолонаследник принц Нарухито. Церебрална анемия повали Акихито Японският император няма каквито и на е функции, освен церемониални, но Акихито използва позицията си, за да изпрати многократни послания до съседите на Япония, окупирани от нея през Втората световна война. Императорът, освен монарх, е публикуван ихтиолог, и на негово име е кръстен вид морско попче - Exyrias akihito - и цяло семейство попчета. В поздравителната си реч на церемонията премиерът Шиндзо Абе заяви, че \"хората никога няма да забравят как императорската двойка винаги е била на страната на народа през тези 30 години\". ", "date": "2019.02.24", "title": "Японският император отбелязва 30 години от възкачването си на престола"}
{"url": "http://clubz.bg/79893-grosmajstorsko_remi_mejdu_yunajted_i_livyrpul", "text": "\"Манчестър Юнайтед\" и \"Ливърпул\" не се победиха в голямото дерби на английския футбол - 0:0, от 27-ия кръг на Висшата лига. Точката помогна на тима от града на \"Бийтълс\" да се върне на първото място в класирането с 1 т. повече от \"Манчестър Сити\". \"Юнайтед\" пък е изпреварен от \"Арсенал\" на четвъртото място. \"Топчиите\" биха \"Саутхемптън\" с 2:0 и също има точка повече, а \"Челси\" - три по-малко, но и мач по-малко. От средата на второто полувреме вечните съперници заиграха по-предпазливо на \"Олд Трафорд\" и повече с мисъл да не загубят. Трудно е да се каже за кой частичният актив е по-добър. Може би все пак за \"Ливърпул\", който има по-лесна програма от тази на \"Сити\" и води подреждането, докато \"Юнайтед\" изпадна от топ 4. Все пак \"червените дяволи\" днес трябваше да се справят с огромни проблеми преди и по време на сблъсъка. Контузии през първото полувреме получиха Андер Ерера, Хуан Мата и Джеси Лингард, който при това влезе от скамейката. Така треньорът Оле Гунар Солскяр направи и трите си смени до почивката. Той поначело не можеше да разчита на Антони Марсиал и Неманя Матич. Маркъс Рашфорд пък доигра срещата накуцвайки. При всичко това \"Юнайтед\" се представи добре срещу един от най-силните отбори не само в Англия, а и в цяла Европа. Домакините създадоха повече и по-чисти положения. Най-доброто от тях се откри пред Лингард, който перфектно бе изведен от Ромелу Лукаку сам срещу Алисон, но вратарят излезе и му отне топката. В тази ситуация английският национал, поначало невъзстановен, получи травма. Срещата започна с отсъден непряк свободен удар в наказателното поле на \"Юнайтед\" заради лошо върната топка от Ашли Йънг към Давид де Хеа, но \"Ливърпул\" не се възползва. Гостите, които повече владееха топката и атакуваха по-често, също дадоха жертва - Роберто Фирмино напусна преждевременно. Така общият брой на контузените е четирима. След почивката повечето опасности, макар и не чисти, бяха пред Алисон, а не пред Давид де Хеа. За първи път в историята на Висшата лига двата тима завършват 0:0 на \"Олд Трафорд\".", "date": "2019.02.24", "title": "Гросмайсторско реми между \"Юнайтед\" и \"Ливърпул\""}
{"url": "http://clubz.bg/79874-sauditska_arabiq_naznachi_princesa_za_poslanik_v_sasht", "text": "Саудитска Арабия обяви снощи назначаването на принцеса Рима бинт Бандар Ал Сауд за посланик в САЩ, предадоха Асошиейтед прес и Ройтерс. Кашоги искал свободни медии в арабския свят Това е първият случай в историята на Саудитска Арабия, при който жена бива назначавана за посланик. Принцесата е дъщеря на дългогодишния посланик във Вашингтон Бандар бин Султан Ал Сауд. Тя е завършила образованието си в САЩ, в университета Джордж Вашингтон в столицата. От 2016 г. е заета в спортното министерство на Саудитска Арабия, като е представител и в Международния олимпийски комитет. Рима вече е колекционер на \"първа саудитка\" в различни области. Историческо: от днес жените в Саудитска Арабия шофират Предстои й тежка работа за подобряването на двустранните отношения, отбелязва АП. Досегашният посланик във Вашингтон принц Халед бин Салман Ал Сауд, син на крал Салман и бивш пилот на изтребител, ще бъде назначен за заместник министър на отбраната на Саудитска Арабия. Историческо: от днес жените в Саудитска Арабия шофират", "date": "2019.02.24", "title": "Саудитска Арабия назначи принцеса за посланик в САЩ"}
{"url": "http://clubz.bg/79877-golqm_futbolen_den_v_angliq_i_bylgariq", "text": "Футболните запалянковци в Англия и България, пък и по цял свят, имат поводи за много вълнения днес, 24 февруари. Програмата ще започне още в 13 часа с мача \"Левски\" - ЦСКА-София на националния стадион. Допреди дни се смяташе, че това ще е най-вече битка за второто място, но лошата серия на \"Лудогорец\" отваря апетит и в двата лагера за нещо повече. \"Лудогорец\" замръзна край морето \"Червените\" са на 5 точки от лидера, а \"сините\" на осем, но тепърва ще започне втората фаза, в която и трите отбора ще се срещнат още по два пъти. \"Левски\" ще бъде днес без новите си стари попълнения Валери Божинов и Живко Миланов. Нападателят се контузи в мача срещу \"Витоша\" (Бистрица). Въпреки това на \"Герена\" настроението е приповдигнато заради практическото влизане на новия собственик Васил Божков. Това ще е първо столично дерби за треньора Георги Дерменджиев и директора Павел Колев. \"Съдийският наблюдател е счетоводител в хлебозавод, в който Боби Михайлов е акционер\" Повече са проблемите на Любослав Пенев в ЦСКА-София. Той не може да разчита на наказания Кристиян Малинов и на контузените леви защитници Жеферсон и Ангел Лясков, така този фланг в отбраната на тима ще изглежда експериментално. Първа победа за новия \"Левски\", Божинов се контузи От 16:05 часа страстите се пренасят на Острова. Тогава започва най-големият мач в родината на футбола: \"Манчестър Юнайтед\" - \"Ливърпул\". И двата тима има много за какво да играят, не просто за чест. \"Ливърпул\" води битка с \"Манчестър Сити\" за титлата - двата отбора са с по 65 точки на върха, но \"червените\" имат мач по-малко. \"Юнайтед\" пък е в яростен спор с \"Челси\" и \"Арсенал\" за четвъртото място. Трите тима са събрани в 1 точка, която в момента е в полза на \"червените дяволи\". \"Манчестър Сити\" завъртя \"шестица\" на \"Челси\" Програмата от дербита завършва с финала за Купата на лигата между \"Челси\" и \"Манчестър Сити\" - от 18:30 на \"Уембли\". Треньорът на \"гражданите\" Пеп Гуардиола ще дава едно ухо за сблъсъка на \"Олд Трафорд\", а след това ще опита да грабне първия трофей за \"Сити\" този сезон. \"Челси\" изпитва проблеми. Преди броени дни двата тима спориха в Манчестър от Висшата лига и \"небесносините\" разбиха съперника си с 6:0. Смята се, че при загуба днес наставникът Маурицио Сари може да бъде уволнен. \"Съдийският наблюдател е счетоводител в хлебозавод, в който Боби Михайлов е акционер\" Първа победа за новия \"Левски\", Божинов се контузи \"Манчестър Сити\" завъртя \"шестица\" на \"Челси\"", "date": "2019.02.24", "title": "Голям футболен ден в Англия и България"}
{"url": "http://clubz.bg/79832-omrazata_nqma_cvqt_i_seksualni_predpochitaniq", "text": "Звучи ли ви вълнуващо? Не мисля. И не ви обвинявам. Защо ви е да се интересувате   от някакъв средняшки - като за щатските стандарти, актьор? Какво толкова го отличава от останалите му колеги? Нека опитаме отново:  Така по-интересно ли стана? Не? Все пак Холивуд е \"седянка\" на разнородни малцинствени групи от целия свят  . Но нека сме честни - там има къде-къде по-популярни чернокожи и хомосексуални актьори от някакъв Джъси. Добре, последен опит: Е, след тази злополучна вечер Смолет вече не е просто \"някакъв си актьор\". Той е жертва на престъпление от омраза срещу същността му - чернокож и хомосексуален. И грозното дело изпрати явни сигнали до милиони америкаци, които се идентифицираха като черни или като гейове (или като двете): Америка колективно изрази подкрепата си за Джъси в социалните мрежи - от негови колеги като Майкъл Б. Джордан и носителката на \"Оскар\" Вайола Дейвис, до кандидат-президенти, които също са представители на малцинствени групи в САЩ - Камала Харис и Кори Букър. На 2 февруари в момент на енигматично въодушевление Смолет се самопровъзгласи в туитър за  . \"Ей Би Си Нюз\" публикува интервю с него на 15 февруари, в което той разказа как не се е дал на нападателите си и е успял със собствени усилия да ги прогони. Джъси също прочувствено обяви, че се надява да служи за пример на младите хомосексуални и афроамериканци, които трябва да се гордеят с това, което са. И, разбира се, актьорът се закле, че всички изнесени по-горе данни, отговарят на истината. Оказа се, че актьорът май малко е бил в роля. С други думи - послъгал е. Доста. Улични камери са заснели двамата нигерийци в гръб на мястото на събитието. Проследени са до летището, където са се качили на първия полет за родината си с двупосочни билети, а са се върнали оттам след две седмици. През този период полицията намира и записите от камера в магазина, от който са купени маските и въжетата. Детективите търпеливо си траят и изчакват братята да се завърнат в САЩ, без да разберат, че през цялото време са следени. Разбира се, тази секретна информация не е казана и на Смолет, нито на американската публика и тя твърдо вярва, че е станала свидетелка на поредното престъпление от омраза. На 14 февруари братята са задържани на летището в Чикаго за 48 часа  . На 47-ия час нигерийците разкриват цялата история и предоставят достатъчно доказателства срещу Смолет, за да има основание полицията да го арестува в четвъртък. Междувременно са възстановени записите от телефонните разговори на Смолет и се разбира, че той е комуникирал с братята преди \"нападението\", след \"нападението\", както и докато са били в Нигерия. Началникът на полицията в Чикаго Еди Джонсън разкрива, че причините за изиграния сюжет са недоволството на Смолет от заплащането му в сериала \"Империя\"  и желанието му да се издигне в кариерата. След арестуването на актьора на 21 февруари \"Фокс\" публикува официално съобщение, в което разкри, че   - елегантен намек към Джъси, че може скоро да си търси нова работа. А как въобще му е хрумнала идеята? Няколко дни преди 29 януари Смолет получава заплашително писмо с изрязани от списание букви, в което са му отправяни заплахи и обиди като   Според полицията, след като заплахата не постига очаквания от актьора медиен трафик, той решава да заложи всичко на карта и да демонстрира пред света актьорските си заложби. В момента обаче федералните служби разследват и това писмо. И ако се окаже, че Смолет сам си го е изпратил, той може да получи ефективна присъда. Разбира се, след ареста адвокатите на актьора обявиха, че той отрича обвиненията и се аргументираха, че Джъси е  И така в рамките на малко повече от две седмици един чернокож актьор и гей се превърна от символ на борбата срещу престъпленията от омраза, в  , което оттук-насетне неизменно ще спохожда всички подобни действително извършени гнусни деяния. Убиец на чернокожи осъден на смърт в САЩ И какво излиза, че заради глупостта (и алчността) на един човек в Америка отново се разпалиха пламъците на расовата омраза. Защото не бива да забравяме, че някои от прочутите престъпления, извършени по подобни подбуди, често са последвани от верижна реакция от представител на засегнатата раса. Така например през юни 2015 г. белият расист Дилън Рууф уби девет афроамериканци в църква в Чарлстън, Южна Каролина. А два месеца по-късно афроамериканецът Вестър Фланаган уби репортерка и оператор по време на снимки, защото били бели. По-късно бе публикувано писмо, в което Фланаган разкрива, че действията му са продиктувани от убийствата на Рууф, които той смята за първите изстрели на предстоящата  . Чернокожо дете убито в САЩ, носело пистолет-играчка Грешката на Смолет обаче е много по-голяма - той опита да изиграе  и то не къде да е, а в Чикаго. През 2017 г. в града са застреляни общо  , през 2016 г.  . Трябва да си наистина много глупав, безочлив или отчаян, за да повярваш, че ще успееш да преметнеш точно полицията, която всеки божи ден си има работа със закоравели престъпници.  Какво точно ще се случи с Джъси Смолет все още не е ясно - дали ще се докаже, че сам си е изпратил заплашителното писмо, дали ще остане без работа, дали ще влезе в затвора... И това всъщност е без значение. Защото вероятно жадната за нови сензации публика след три дни ще премине към следващата порция подклаждащи гнева новини. Остава да се надяваме, че поне случаят с никому неизвестния черен актьор, гей ще послужи като предупреждение за останалите жадни за внимание безскрупулни ентусиасти, които ще опитат да яхнат следващата вълна на омразата. Защото тя няма цвят и сексуални предпочитания. „Генерация Z“ – с подкрепата на „Америка за България“ Чернокожо дете убито в САЩ, носело пистолет-играчка „Генерация Z“ – с подкрепата на „Америка за България“", "date": "2019.02.24", "title": "Омразата няма цвят и сексуални предпочитания"}
{"url": "http://clubz.bg/79879-naj_golemite_krajbi_na_kartini_u_nas", "text": "Когато от музей или частен дом бъдат откраднати произведения на изкуството, тяхна работа е да заловят престъпниците. Когато иманяри разкопаят тракийска могила, те трябва да върнат заграбеното, преди бъде изнесено зад граница. Когато бронзов паметник ненадейно изчезне от мястото си, пак те трябва да го открият, преди да е стигнал до някой пункт за цветни метали. Крадецът на картини: Нямам представа к'ъв майстор „Те“ са служителите в сектор „Културно-исторически ценности“ при Главна дирекция на Национална полиция (ГДНП) – и са само петима. Обърнахме се към тях, за да разберем кои са най-нашумелите кражби на картини през последните години, кои са върнатите и все още издирвани платна, кои са „любимите“ художници на крадците и колко от произведенията се връщат при своите законни собственици… Този отдел има много повече работа по археологията, отколкото по съвременното изкуство – ни каза още в началото на разговора главен инспектор Ангел Папалезов – поради географското си разположение България е една от водещите страни в Европа по брой на археологическите обекти и находки. От тази среща с ръководителя на сектор „Културно-исторически ценности“ обаче искаме да научим повече за кражбите на българска живопис, графични произведения и скулптури, за работата и проблемите на отдела, който се занимава с тяхното разкриване. Правомощията на сектор „Културно-исторически ценности“ включват разкриване на иманяри, на укрити и незаконно придобити археологически предмети, незаконни сделки, но се занимават и с разследвания на кражби на културни ценности, независимо дали от музеи, галерии, антиквари, частни домове, офиси и храмове, както и на незаконно увреждане на движими и недвижими културни ценности. Това не означава, че ако някой лисне кофа боя върху който и да е паметник, те ще се включат в разплитането на „престъплението“. Това ще стане тяхна работа, само ако има увреждания по-сериозни от чисто „художествените“ (в някои случаи без кавички). ГДБОП работят по организирани престъпни групи, които планират незаконен износ на културни ценности от страната. Но съвременното българското изкуство по принцип не се изнася навън, тенденцията е по-скоро обратната – търговци придобиват творби на български художници в чужбина, където те са по-евтини, и ги внасят у нас, където търсенето и цените са по-високи. При последната нашумяла кражба от края на миналата година, при която картини на Владимир Димитров-Майстора и други художници изчезнаха от жилище на техни наследници, секторът се е включил в разследването с експертна помощ за СДВР и Второ районно. Служителите му имат повече специални познания и поддържат редовни контакти с галеристи, търговци, реставратори, антиквари… Секторът обръща голямо внимание на превантивната работа. „Целта ни е да убедим тези хора, че МВР не им е враг, създаден за да ги тормози, а че ние вършим много полезни работа, като ги предпазваме както от това да станат жертва на престъпление, така и от това да консумират обект на престъпление“, посочва Папалезов. Кой и защо краде картини в България? Не само полицейския инспектор, но и някои арт търговци, с които разговаряхме, бяха категорични – в България няма колекционери, готови да платят на наемник, за да им открадне картина на известен художник. Имало е случаи, когато полицията открива крадени картини или икони в частни колекции. Случвало се е дори издирвани платна да бъдат сваляни от изложби. Но колекционерите се пазят от подобни ситуации като дявол от тамян, защото свързването с криминално деяние нанася големи щети на личния им и обществен имидж, който обикновено е много важен за тях. Как тогава крадени картини, някои от които публично известни, съвсем нерядко се оказват в частни колекции или участват в изложби? Например прочутата „Свинарка“ на Златю Бояджиев е открадната през юли 1994 г. от Националната художествена галерия. Докато всички гледат световното по футбол, крадецът се качва по водосточна тръба и си тръгва с прочутата творба на пловдивския художник, а и с още четири платна на Майстора. След като е заловен, признава, че е пласирал картините за 30 хиляди долара. В крайна сметка няколко месеца по-късно те са открити в колекционер. През 2007 г. наследничките на Григор Василев уведомяват полицията за кражба на близо 40 картини от известната колекция. Липсват творби на Владимир Димитров-Майстора, Никола Петров, Сирак Скитник, Атанас Тасев, Руска Маринова, Константин Щъркелов, Данаил Дечев и други български автори. Пет години по-късно, през 2012-а, три от откраднатите картини – „Лебеди“ на Никола Петров, „Ресторант в градина“ на Атанас Тасев и „Портрет на Мара Василева“ на Руска Маринова са предадени в полицията от „колекционер и галерист“. Междувременно година по-рано „Лебеди“ е участвала в изложба в СГХГ, посветена на 130-ата годишнина от рождението на автора ѝ. Още по интересна е историята на четвъртата открита малко по-късно картина. След кражбата „Автопортрет“ на Константин Щъркелов е продаден е на публичен търг на „Виктория“. По-късно попада на изложба във Варна, дори е на плаката на изложбата, минава през известен бизнесмен, а оттам се оказва в антикварен магазин на централна столична улица, където вече е забелязана от полицията. Останалите картини от колекцията на Григор Василев все още не са намерени. Пак през 2008 г. е установено, че от общинската галерия в Нови Пазар липсват 9 акварела на проф. Васил Стоилов и още 86 графики на наши майстори – Румен Скорчев, Илия Бешков, Светлин Русев… След напускането на дотогавашния уредник Марина Персенгиева, новият уредник забелязва, че в един от акварелите липсва детайл. Свиканата комисия установила, че 10% от фонда на галерията е заменен с фалшификати. Оказва се, че Персенгиева е поръчала копия на картини на местен самоук художник и ги е поставила на мястото на оригиналите  , които е продала на галерия във Варна. Графиките са били подменени с качествени ксерокопия. От галерията ги купил софийски колекционер, който пък ги предложил на аукцион в София. В края на 2015 г. вече бившата уредничка беше осъдена на 3 години лишаване от свобода условно. За съжаление, подобни случаи на длъжностни престъпления, вътрешни кражби или безстопанственост има немалко и през следващите години – в музеите в Бяла, Сандански, Нова Загора… Дванадесет картини на Златю Бояджиев са откраднати от дома на сина му Георги Бояджиев-Бояджана в пловдивското село Марково през 2011 г. Една от тях „Мелник – сватба“ от 1976 г. е с размер 2 на 3 метра. Платната и до днес са в неизвестност. Няколко години по-рано картини на същия художник изчезват и от софийското жилище на внучката му Цена. В най-големият обир на картини през 2016-а от къща в столичния квартал „Изток“ са задигнати 53 платна на художника Добри Добрев (1898 – 1973). Творбите се намирали в къща, в която живеели наследниците му. За обира бързо се разчуло в средите на галеристите. Кражбата била голям удар за семейството, което вече няколко пъти било навестявано от апаши, пише „Телеграф“. Необикновени приключения в духа на „Беднякът-милионер“ преживява през 2013 г. произведение на работилия по време на социализма художник Петър Дочев. Неговите сюжети често са работнически, но стилът му е доста по-интересен от соцреализма. Наследниците му съхранявали картината „Работник с лопата“ в сервизно помещение между етажите на блок в столичния квартал „Младост“. Бездомник се натъкнал на картината, докато си търсел място за преспиване, отмъкнал я и се опитал да я пласира в няколко антикварни магазина, но не срещнал интерес. Успял да вземе за платното 20 лв., а новият му собственик се опитал да го предлага на битака, но и там не се намерили естети, които да го оценят. Докато служело за покривало на жигулата му, произведението привлякло вниманието на друг „търговец“ на безплатно изкуство, чийто намерения също се провалили и „Работник с лопата“ (оценен на 10 хиляди долара) се оказал основен елемент от импровизирана вратичка на барака за дърва. Тази история завършва с хепиенд – полицаите намират картината и я връщат на собствениците ѝ. Двама в ареста за кражбата на платна на Майстора и Димитър Киров Последната кражба, станала между Коледа и края на 2018 г., е отново е от частен дом на наследник – взети са картини на Майстора и Димитър Киров. Заподозрените – и двамата с предишни присъди за кражби, са задържани, направили са самопризнания. Намирането на картините и крадците започва, след като купувачът на едно от платната го предава доброволно в полицията. Останалите творби са намерени у двама антиквари – Божидар Нейков и Атанас Йончев (Наско Дългия). Заподозрените за кражбата твърдят, че са действали по поръчка на Дългия. Той също е отдавна в този бизнес и също е лежал в затвора. Отрича, че е поръчал кражбата – твърди, че крадците сами са му предложили картините и искали за тях повече, но им платил 2900 лева, защото сделката му се видяла много апетитна. В случая на третия купувач било казано, че картините са от колекцията на стар комунистически род, който ги разпродава. Някои от купувачите били добросъвестни търговци, които са отказали да купят подозрителните картини и са съдействали на полицията. Тази последна кражба бързо получи публичност чрез медиите и беше разкрита в много кратък срок. Има ли връзка между публичността и бързата разкриваемост на кражбите на произведения на изкуството? МВР има заподозрян за кражбата на статуята на Аполон Според инспектор Папалезов, практиката сочи, че медийният интерес и публичността могат да окажат както благотворно, така и негативно влияние. Има случаи, в които в момента, когато сред търговците и крадците се разбере, че това са издирвани картини, те потъват и дори и някой да ги издаде, понякога са скрити толкова дълбоко, че не могат да бъдат открити. От друга страна, признава Папалезов, това помага за намаляване на общия брой на такива кражби. Регистърът на издирваните картини, създаден от МВР с европейско финансиране, ограничава възможността на крадците да пласират стоката и на практика прави безсмислен този вид кражби. През 2012-13 г., когато започва работата по систематизирането на този вид кражби в регистъра, годишно те са били по над 120-130, а в момента са намалели двойно. Или поне толкова са заявените. Но за разлика от престъпленията с археологически предмети, за които се разбира по-трудно и немалко от тях остават неразкрити, кражбите на съвременно изкуство се докладват почти винаги. Но полицията не работи само по заявления. Чрез контактите си с контингента има други начини да разбере кога се е случило престъпление. Регистърът с издирваните картини на МВР може да бъде ползван от лица, които се занимават с този вид дейност – изкуствоведи, музейни работници, служители в Министерството на културата, арт търговци, колекционери, антиквари, реставратори… които имат електронен подпис. Те могат да кандидатстват за достъп в интернет портала на МВР и в рамките на няколко часа или дни ще получат разрешение да ползват сайта и да правят справки. Някои от откраднатите картини на Васил Стоилов от Нови Пазар бяха разкрити по този начин, след като се появиха на търгове в София. Само че има и един друг проблем. Далеч не всички откраднати картини могат да бъдат включени в регистъра – защото собствениците им често не разполагат нито със снимка, нито дори с описание на картината, което прави издирването невъзможно. А там, където има списък, снимките най-често са черно-бели. Например за някои от картините от колекцията на Григор Василев собственичките са предоставили снимка от първата страница на стар календар. Липсата на снимки е и една причините разкриваемостта на този вид престъпления да не е особено висока – около 16-17%. Другата причина е крайно ограниченият брой специалисти, които работят по тях – звеното се състои от 4 оперативни работника плюс един началник. И те отговарят и за абсолютно всичко: от залавянето на иманяри до разкриването на увреждане на сгради с инвестиционни намерения. В държавните музеи и галерии всяка картина има паспорт с всички данни за нея — но на хартия и с черно-бели снимки. Няма изцяло дигитализиран масив, въпреки че по силата на Закона за културното наследство и наредбата за поддържане на фондовете паспортът на всяка творба трябва да бъде и в дигитален вид. Има идея на Министерството на културата държавните музеи да кандидатстват за европейско финансиране за дигитализацията. Защото това е много работа – става дума за 30 милиона архивни единици. И всичко трябва да се снима и да се качи в регистъра с електронен паспорт. Инспекторът отбелязва, че в Италия съществува една голяма дирекция – Регистри на културно наследство, която е разделена на две големи секции – движими и недвижими ценности. Имат 27 регионални звена. Във всяко от тях има екипи, които дигитализират и вкарват в сървърите информация от частните колекции, музеите и всички документи, свързани с опазването на недвижимото културно наследство. Всичко това е в базата данни на тяхното Министерство на културата. Това е единият регистър. В културата - дигитализация, цифровизация, популяризация Другият регистър е при карабинерите, и той е за крадените произведения – и у нас вече има такъв. Има и трети регистър – за произведения на изкуството и археологически обекти, които влизат или излизат от страната. Тези три системи са свързани помежду си. Нещо като тръгне да влиза или излиза от Италия, автоматически се проверява дали съществува в останалите две бази данни. Ако е крадено, се засича много лесно – проверката става за минути и веднага се задържа на границата. Главен инспектор Папалезов припомня, че нас през 2009-2010 г. държавата даде еднократна амнистия на очевидни нарушения, за да бъдат регистрирани частните колекции. И уточнява, че по същия начин и по същите причини е направена подобна амнистия и в Италия, но много по-отдавна – през 20-те и 30-те години на ХХ век, по времето на Мусолини: В дирекцията им Културно наследство, която поддържа регистрите, работят над 1700 души, а в звеното на карабинерите, което се занимава с този вид престъпления, са около 340 души – посочва началникът на четиримата служители в сектор „Културно-исторически ценности“ при ГДНП. Тяхното звено е разделено на три сектора: „Археологическо културно наследство“ – то се занимава с всички предмети и обекти, създадени до 1400 г. С артефактите, датиращи от 1400 г. до момента, се занимава така наречения сектор „Антиквариат“. И има един трети IT сектор, който се занимава само с база данни. Те са около 15 човека – въвеждат данни и правят справки в електронния регистър за издирвани културни ценности. Въпреки това кражбите на изкуство у нас намаляват. От пика на престъпността през втората половина на 90-те години докъм 2003-2004 г. са се случвали доста повече кражби на икони, отколкото на картини. През 1999 г. са откраднати 423 икони и 207 картини – в общо 204 кражби. През 2001 г. е имало 324 кражби, в които са отнети незаконно 258 картини и 766 икони. През 2012 г. кражбите са 138. През 2017-а тези посегателства са били 82, а през 2018 г. – 60. Сред случаите на разкрити и върнати произведения, които инспектор Папалезов си спомня с особено удоволствие, са издирените картини на Никола Танев, откраднати от НХГ. Или патронната икона на Свети Козма и Дамян от Кукленския манастир. Тя 150 години е била обект на молитвите на монасите и вярващите, докато един ден е открадната. Полицаите я намират и връщат в манастира 15 години по-късно – благодарение на електронния регистър. Двама в ареста за кражбата на платна на Майстора и Димитър Киров МВР има заподозрян за кражбата на статуята на Аполон В културата - дигитализация, цифровизация, популяризация", "date": "2019.02.24", "title": "Най-големите кражби на картини у нас"}
{"url": "http://clubz.bg/79813-kak_putin_moje_da_si_vdigne_rejtinga", "text": "\"Ведомости\" преценява шансовете на Владимир Путин да си върне доверието на хората в Русия, сериозно разклатено след вдигането на възрастта за пенсия миналата година. Това съобщава БТА. През управлението на Путин рейтингите му спадаха четири пъти и той три пъти успя отново да спечели доверие. Сега обаче ще му е много по-трудно, смятат експерти, участвали в годишната конференция на социологическия център \"Левада\". Първият спад се случи през 2000 г. по време на т. нар. \"война с олигарсите\" в Русия, вторият - през 2004-2005 г. след замяната на редица преференции за гражданите с парични плащания и премахването на изборите за губернатори, третият - през 2011-2013 г., четвъртият - след обявяването на пенсионната реформа, напомня вестникът. Рейтинговият спад разваля комфорта на Путин, който не може да остане дълго време с ниска подкрепа, коментира политологът Кирил Рогов. Когато положителните оценки за дейността на президента са над 80 на сто, критиците му са по-скоро маргинална група, а щом подкрепата падне на 60 процента, недоволните пак са малцинство, но вече може и да се включиш в него, обяснява експертът. Днес няма условия рейтингите на руската власт да растат, заявява пред \"Ведомости\" директорът на \"Левада\" Лев Гудков. Теоретично възможностите според него са две. \"Първата - военна авантюра, която да се раздуе до символично противопоставяне, но тя вече няма да постигне ефекта от 2014 г.\", казва социологът, припомняйки анексията на украинския полуостров Крим от Москва и действията на проруски сепаратисти в Донбас. Втората възможност е Кремъл \"рязко да промени социалната си политика - не както бе заявено в посланието\" на Путин пред парламента в сряда, а да осъществи \"реални промени, отговарящи на очакванията сред населението\". Това не може да стане нито чрез смяна на кабинета, нито дори чрез преход на властта, убеден е анализаторът. Днес основните претенции на хората в Русия към властта са предизвикани от поскъпването, осиромашаването на хората и корупцията, сменила страха от война, констатира той. Все повече хора в Русия смятат, че именно Путин носи отговорността за положението в страната, посочва политологът Александър Пожалов. Пенсионната реформа и неефективните съпътстващи мерки силно разклатиха вярата в социалната държава сред руското население, а образът на външния или вътрешния враг престава да работи. И в близка перспектива не се очертава бързо подобряване на външнополитическата ситуация, което да доведе до вдигане на антируските санкции и демонстративно сключване на \"мир със Запада\", заключава експертът. Посланието на Путин към руския парламент от 20 февруари е най-непопулярното от години насам, пише \"Комерсант\", цитиран от Би Би Си. По предварителни данни на агенция \"Медиаскоп\" словото на президента е било гледано на 5 канала от 5,9 процента жители на Москва - показател на нивото от 2013 г.  Другите телевизионни предавания с участието на Путин обикновено са по-популярни, отбелязва изданието. Годишната пресконференция на държавния глава през декември събра пред екраните 11,3 на сто от хората в руската столица (64 на сто от телевизионните зрители). Миналогодишната пряка линия с президента бе гледана от 8,3 процента жители на Москва или 54,6 процента от всички, чиито телевизори са работели по това време. Хората \"не очакваха много\", а \"нямаше и подгряване\", обяснява политологът Виталий Бианки. Колегата му Абас Галямов вижда в резултата проява на общата криза на доверие към властите в Русия, започнала миналата година. \"Хората вече не вярват, че Путин е способен на нещо ново, затова не слушат какво ще каже\", казва той. Засега не става дума точно за протестни нагласи, но това е първата стъпка в тази посока - \"социалната база на режима ерозира\", добавя Галямов. Ситуацията в Русия ще се развива според това дали ще се изпълнят \"социалните очаквания, дадени в посланието\" на Путин, смята наблюдателят Михаил Виноградов.", "date": "2019.02.24", "title": "Как Путин може да си вдигне рейтинга?"}
{"url": "http://clubz.bg/79873-kyrvavi_prestrelki_po_granicite_na_venecuela", "text": "Държавният секретар на САЩ призова венецуелските сили за сигурност да \"постъпят правилно\", като допуснат хуманитарната помощ в страната, предаде Асошиейтед прес. В изявлението си Помпео добавя, че силите за сигурност могат и да защитят мирните граждани от това, което той определи като \"въоръжени банди\" на президента Николас Мадуро и да защитят венецуелската конституция и върховенството на закона. Той повтори предупреждението на правителството на САЩ, че ще бъде потърсена сметка от тези, които се противопоставят на мирното възстановяване на демокрацията. По-рано тази вечер венецуелските сили за сигурност използваха сълзотворен газ срещу протестиращи, опитващи се да доставят хуманитарна помощ от Колумбия и Бразилия. Двама души загинаха, ранените са над 300.   US С-17 стовариха 180 т хуманитарна помощ за Венецуела в Колумбия Колумбийското правителство нареди на камионите с помощи за Венецуела да се върнат в складовете, предаде Франс прес. Мирната хуманитарна акция беше прекъсната заради непропорционалните и насилствени действия на венецуелската страна, управлявана от узурпаторския режим на Николас Мадуро, съобщи колумбийският външен министър Карлос Олмес Трухильо. Той добави, че вследствие на действията на венецуелските сили за сигурност са били ранени 285 души, включително 30 колумбийци и 255 венецуелски граждани. 37 от ранените са имали нужда от болнична помощ, добави Олмес Трухильо. Камионите се връщат в складове в Кукута, съобщи Ройтерс. По данни на Асошиейтед прес при протести, свързани с опита за доставка на хуманитарна помощ, са загинали най-малко двама души. Две линейки пресякоха тази вечер границата с Бразилия, за да отведат петима ранени при сблъсъците с венецуелските сили на реда в бразилска болница, предаде АФП. Според лекарката Карла Сервита, пътувала в една от линейките, може да се очаква приток на ранени, защото е имало сблъсъци в град Санта Елена де Уайрен, на 20 км от границата с Бразилия. Границата с Бразилия също е затворена, за да попречи на доставките на хуманитарна помощ за Венецуела, припомня АФП. Съветникът на Белия дом по въпросите на националната сигурност Джон Болтън съобщи вчера Туитър, че САЩ ще започнат да налагат санкции на венецуелски военни, които не подкрепят опозицията и не допуснат в страната хуманитарния конвой, предаде БТА. Групата евродепутати, които Николас Мадуро не пусна идната седмица във Венецуела, успя да се срещне с Хуан Гуайдо, когото Европарламентът обяви за временен президент на страната до провеждането на предсрочни избори. Срещата се състоя в Колумбия, край границата с Венецуела. За нея съобщи в туитър водачът на делегацията, испанският евродепутат Естебан Гонсалес Понс.   Влошаването на условията за живот във Венецуела, свързано с всеобхватната криза, засяга все повече хора там, се казва в изявление от името на Федерика Могерини – върховен представител на ЕС за външната политика и сигурността. ЕС призовава силите на реда да проявят въздържане да избегнат използването на сила и да позволят влизането на помощта. ЕС смята, че корените на кризата във Венецуела са политически и институционални, но разрешаването й може да бъде само политическо.", "date": "2019.02.24", "title": "Кървави престрелки по границите на Венецуела"}
{"url": "http://clubz.bg/79872-v_bylgariq_iskame_si_porednata_medijna_doza_ujas", "text": "Извънредно и потресаващо: четворно убийство в Нови Искър, убиецът заклал родители, баба и брат, които се грижели за горкия него. Когато полицията позвънила, чудовището спокойно ядяло филия със сирене. Публиката притаява дъх: ще го накажат ли или ще го изкарат невменяем? Психиатри и криминалисти разнищват детайли по случая, а най-интересно се оказва подозрението, че над мястото тегнело проклятие - защото през 1931 там били заклани 9 човека, миналата година - други 6. Хляб за цял хорър-сериал, който да разкрие мистичните връзки между трите събития - гени, демони? Изкуството открай време обича да танцува около границите на света ни - потриса ни с разкази за ужасни престъпления, кара ни мислено да прекрачим отвъд позволеното заедно с героя, за да се върнем обратно при сигурното и позволеното. Защо тогава се учудваме, че медиите днес ни заливат с криминални сюжети? Налага го все по-конкурентният пазар на вниманието. Навремето са излагали чудовищата-престъпници на площада в пранги, сега всекидневно ги обсъждаме на дигиталния мегдан. Резултатът от това художествено свръхпроизводство на страхотии е, че докато престъпността намалява, усещането ни е, че тя нараства лавинообразно. Защото в любознателната ни душевност убиецът от Нови Искър днес съжителства с австрийския баща, държал дъщеря си заключена в мазето да му ражда деца, с джихадиста, който гази хванати под ръка пешеходци, и с Брайвик, който избива руси норвежки деца като протест срещу бежанците. Не ме разбирайте погрешно, трябва да бъдем информирани за всичко, особено за необичайни събития. Но дайте да се замислим какво е следствието от това преекспониране на ужаса и на отделни, потресаващи случаи за сметка на относително спокойния ни живот тук, в Европа. Да те информират за престъпления има практически смисъл, например кара те да избягваш да ходиш по тъмно в дадени квартали или да си пазиш портфейла в обществения транспорт. Нивото на престъпност е важно, когато решаваме къде да си купим жилище или къде да запишем детето си на училище. А особено важно е да сме информирани за състоянието на проблема, когато решаваме дали да подкрепим управляващата партия или да гласуваме за някаква алтернатива. Въпросът обаче е дали опитваме да разберем тенденциите или си оставаме при потресаващия, пластично обрисуван единичен случай. Не знам как е положението с престъпността в Нови Искър, но дори това да се окаже най-сигурното място в България, споменатите хорър-епизоди ще надживеят всякакви статистики. Просто така действа човешката памет - вживяваме се в драмата на отделния човек, цифрите ни оставят безразлични. Наистина дискусиите по случаи като този биха могли да раздвижат законодателното мислене. Колко пари даваме за клиники? Дали не е нужно още в училище да се учим как да се държим с психично болни? От един психиатър научихме, например, че нелечимо болните не биват пращани в домове, защото тогава собствеността и пенсията им трябва да се предостави на институцията, а роднините не искат да се лишат от тях. Е да, ама подобни дискусии бързо доскучават и пак се връщаме върху филията, кръвта по брадвата, какво казали съседите. Претенция за цялостно решение има обикновено реакцията на престъпления, извършени от роми. Така беше и сега след сбиването в Кюстендил, завършило трагично за единия от двамата, вероятно дрогирани, който видяхме прегърнати на снимка в кръчмата. Но докъде стигат подобни размишления? До това да бъдат изгонени едни конкретни хора или да се разрушат едни къщи. От единичното към единичното. Ако криминалната случка е интересна, интересно ще е и прогонването на престъпния клан или пращането на багери в гетото. Притеснителното е това, че така губим способност за абстрактно мислене и обобщение, за което определено решаваща роля тук има конкурентният медиен пазар. Обществото се превръща в един вид амеба, която реагира на дразнения. Излишно е да призовавам криминалните случки да не се представят само като стряскащи куриози, които деморализират и обезверяват читателите. Няма кой да регулира пазара на вниманието; състезанието ще се радикализира все повече, ужасите ще нарастват, апокалипсисът ще приближава, а гражданите ще се чувстват все по-нещастни. И все по-озлобени. Защото - наместо да си кажат традиционното „господ ще го накаже“ или модерното „институциите си знаят работата“, или поне всекидневното „тия работи все пак рядко се случват“ - те почват да искат незабавно своята порция от нови медийни образи на мъст. Защото всичко е станало нетърпимо, чудовищно, неспасяемо.", "date": "2019.02.24", "title": "В България: искаме си поредната медийна доза ужас"}
