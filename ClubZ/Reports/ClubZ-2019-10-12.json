{"url": "https://clubz.bg/89009-medvedev_sreshtu_zverev_na_finala_v_shanhaj", "text": "Данийл Медведев и Александър Зверев ще спорят на финала на турнира от Мастърс 1000 в Шанхай.  Финалистът от US Open победи Стефанос Циципас със 7:6(5), 7:5 и за девети път този сезон ще спори за отличие в пряк сблъсък - и за шести пореден. Той може да прибава втора Мастърс титла след тази от Синсинати. Джокович и Федерер напуснаха турнира в Шанхай Циципас спря Новак Джокович в предишната фаза, но на полуфинала отстъпи пред руснака и в петия мач между двамата. В другия полуфинал Александър Зверев се справи с Матео Беретини - 6:3, 6:4. Саша притежава четири спечелени Мастърса в кариерата си. Досега той има 4 успеха над Медведев в 4 срещи, но двамата не са играли този сезон, в който руснакът се представя на изключително високо ниво.", "date": "2019.10.12", "title": "Медведев срещу Зверев на финала в Шанхай"}
{"url": "https://clubz.bg/89007-djordj_kluni_obshtinar", "text": "Звъни ми оня ден Джордж. Развълнуван. Заеква нещо в слушалката, не разбирам какво иска да каже. - Ма, ма, маяма – вика нещо в слушалката. - Каква мама, бе, Джордж, сбъркал си номера. Лола съм – отрязах го аз и добавих - В любовните отношения има три кофти неща и едното от тях е да ти викат „мама“! - Не мама, бе Лоле, Маяма. Маямамама. - Клуни, да не си решил да станеш певец? Какво е това „Маямамама“? Ако е новият ти хит, зарежи, имаше едни „Бананарама“, ще те обвинят в плагиатство. А и що ти е да зарязваш актьорстово... Верно, че Брад и Лео напоследък те отвяха, ама не се отказвай така лесно, де. Може да направиш един римейк на „Спешно отделение“, знаеш ли как ще те кльопат? - Точно това искам да кажа, направо мислите ми четеш, Лоле – крещи превъзбудено Джордж и продължава – Бех оня ден в София на една сбирка в подкрепа на една ваша кандидатка за кметица. Маямямама, нещо такова... - Ааа, Мая Манолова... Ма как си бил в София и не си ми се обадил, бе? - Исках, ма нямах време, знаеш как е – изпелтечи Джордж. Не знам как е, мисля си, ама айде, замълчах си, че то и аз не бях в София. Не, че това пречи за едно хубаво скандалче, ама чух, че свърши пералнята и трябва да простирам, та да не губя време. - Та тази Маямаманолова ми предложи място в общинския съвет, ако я подкрепя. Ти какво мислиш? Нали е голям шанс? – радва се Джордж като малко дете, аз зяпнах. - За какво ти е да си общинар в София, бе, Джордж? С Амал нали говорите в ООН-то? Това не ти ли стига? - Да, бе, знам, ама па в ООН-то колегите са много едни такива... прости. Зажаднял съм за интелектуалци, Лоле. Минеков, Пантев, Старчев... Хора, с които човек да седне, па да се разгърне. Омръзна ми да ме мислят за празноглав хубавец, актьор, лесно момче, знаеш как е в актьорските среди. Никой не ни взима на сериозно, всеки гледа само телата ни, но не и душата – просълзи се Джордж, а аз ептен зяпнах. Джордж обаче продължава – Не само аз я подкрепям. Говорих с Тарантино, той много се въодушеви. Мисли даже да направи следващия си филм за София. Като му я описах, хлъцна от кеф. Вика, никви пари нема да харчиме, то кулисите са си готови, само да не изтървем и предизобрната кампания, че в моите филми не може без ненормалници. Другото си го има - хаос, гърмежи, кръв, боклуци, страх, злост, мизерия и накрая хепиенд! Тоя град е моят! Идвам и аз в общината, приятелю, така ми каза – пърха Клуни в слушалката, а аз вече забравих и пералнята, и гювеча, и да взема детето от училище даже. - Ако Тарантино дойде, ще дойде и Ди Каприо, а където е той, там е и Брад Пит. Ще навием и колегите от „Глутница кучета“, мисля, че ще стане един великолепен общински съвет. Ще се събириме на заседания, ще мълчим напрегнато, ще гледаме страшно, а който не ни плаща, ще му режем ушите. Какво ще кажеш? – пита Клуни, а аз най-сетне се окопитих и викам: - Кво да кажа, ще сте си съвсем нормален общински съвет. То и сега е така. Мен, ако питаш, по-добре си стой в Холивуд. Че да го гледаш на филм е едно, ама друго е това да ти е животът. - Маямамама обаче ми обеща и още нещо – изплю камъчето Джордж. – Каза, че ако я подкрепя, ще уреди в Бояна да снимаме продължението на „Спешно отделение“. Както ти самата каза, малко не ми върви кариерата напоследък, а тоя сериал ще ме изстреля обратно към върховете – заключи той. - Джордж, за „Спешно отделение“ в български условия не ти трябва Тарантино, брат. Никакъв режисьор не ти трябва, не се хаби да ги увеващаваш. Направо идвай и отивай в Пирогов. Филмът сам си се снима и Алфред Хичкок даже не може да те стигне тогава.   - А Мая да я продължавам ли да я подкрепям – пита Клуни. - Ако ще правиш бизнес у нас, настрой се да бъдеш позитивен, Джорджи. Ще се наложи всички да подкрепяш – викам му, а той, нали е наивен американец, тръгна веднага. Преди малко ми прати есемес от летището, качвал се на самолета, ама забравил да ме пита кои са другите две неща, дето са кофти в любовните отношения. Не му отговорих. Според мен в общинския съвет ще ги научи.", "date": "2019.10.12", "title": "Джордж Клуни общинар"}
{"url": "https://clubz.bg/89001-kzk_pak_pogva_ruskiq_uber_maksim_oshte_narushava_pravilata_za_konkurenciq", "text": "Така нареченият \"руски Uber\" - \"Такси Максим\", който се оказа, че години наред работи необезпокояван в София, въпреки че през 2015 г. дейността на световната компания Uber в България бе прекратена, отново е в дневния ред на Комисията за защита на конкуренцията (КЗК). Руски \"Uber\" работи  необезпокояван в България. Оригиналния го изгонихме Причината този път - българският клон на руската фирма не изпълнява решението на антимонополния орган от май месец тази година. Тогава КЗК глоби компанията, макар и със символична в парично измерение сума, заради това, че \" Тогава КЗК констатира още, че \"п КЗК глоби руския Uber - \"Максим\", с... 3520 лв. И го спря На 11 октомври тази година КЗК публикува ново свое решение. В него се казва, че според събрани данни и информация след решението от май месец и наложените санкции,  От решението, публикувано вчера, става ясно, че КЗК е изискала от „Такси Максим“ ЕООД да представи надлежни доказателства за изпълнение на предписанията от май месец. От компанията са заявили в отговор, че е прекратен достъпът до базата данни, съдържаща актуална информация за съществуващи нужди от еднократни услуги за поръчка на транспортно средство, доставка на багаж (товари) и извършване на товаро-разтоварителни работи, както и че дружеството прекратява дейността си (включително и по адрес на управление - гр. София, ул. „Гьорче Петров“, № 304). Според КЗК обаче в писмото от \"Такси Максим\" не са представени надлежни доказателства за реално прекратяване на предлаганата от дружеството услуга. Последвала е нова кореспонденция между държавния орган и компанията. Таксиджиите протестираха срещу \"Максим\" в София (СНИМКИ) То вече е образувано и предстои КЗК да се произнесе след края на започналото проучване на казуса. КЗК е установила също, че промените, регистрирани от санкционираната през май компания, са свързани с промяна на името на управителя на българския клон.  Светът срещу Uber \"Такси Максим\" оперира в Бълария от 2014 г. - същата година, в която и Uber се опита да влезе на българския пазар. Самата компания в Русия стартира през 2003 г. в малкия руски град Шадринск. През 2015 г. обаче Uber бе забранен у нас - след протести и с решения първо на КЗК, а след това и на съда при последвалите обжалвания. В началото на тази година обаче се оказа, че държавните институции не са обръщали внимание на руския аналог. КЗК глоби руския Uber - \"Максим\", с... 3520 лв. И го спря Таксиджиите протестираха срещу \"Максим\" в София (СНИМКИ) Светът срещу Uber", "date": "2019.10.12", "title": "КЗК пак погва \"руския Uber\": \"Максим\" още нарушава правилата за конкуренция"}
{"url": "https://clubz.bg/88964-siromahomilite", "text": "На избори - като на избори. За обикновения избирател - малко повече обещания, за платения – почерпка и после всичко - постарому. Но когато избори се провеждат в съдебната власт, нещата не минават току-така. Обещанието трябва да бъде скрепено със закон. И по силата на закона обещаното - дадено, когато му дойде времето. Като ще сме европейска правова държава, да бъдем докрай! Няколко седмици преди избора сред единствен кандидат за главен прокурор Иван Гешев патриотично-популистката коалиция ГЕРБ-Патриоти, със скрит балансиращ партньор ДПС, предлага поредните кариерни бонуси за членовете на Висшия съдебен съвет. Така, въпреки липсата на алтернативи при гласуването на Гешев, следва да няма изненади. А сигурността се постига с правилните стимули. Първоначалният замисъл на Закона за съдебната власт от 2007 г. е, след изтичане на мандата на членовете на ВСС, да се връщат на работа там, откъдето са дошли. Бил си окръжен съдия или прокурор в Габрово, отиваш отново там. С появата на ГЕРБ на парламентарната сцена през 2011 г. законът се променя двусмислено – след изтичане на мандата на членовете на ВСС, те се връщат на работа в съда или прокуратурата на длъжност не по-ниска от заеманата преди избора. А това вече дава възможност, ако си бил примерен и послушен във вземането на решения (изборът на Владимира Янева за шеф на Софийски градски съд от 2012 г. е тест за това), от окръжния съд в Габрово да отидеш в съда във Варна например. Законът изглежда като да те пази от понижение, а всъщност е форма на поощрение, един вид хайверена корупция. Писмо до ВСС: Българският съдия получи от вас знак, че ще бъде обругаван, охулван, преследван През 2016 г. нещата почти си идват на мястото – законът се връща към замисъла от 2007 г. – откъдето дошъл, там и отишъл. Но през 2017 г. предстои избор на председател на Върховния административен съд и ГЕРБ и т. нар. патриоти отново укрепват съдебната независимост като отново приемат системата бонус-глас в устройствения съдебен закон. Така членовете на ВСС, на които именно малко след избора им изтича мандата, получават възможността да се върнат на длъжността заемана преди избора, или на равна по степен длъжност. По този начин с равна по степен длъжност могат да си останат в София на удобни позиции в по-ниско натоварените съдилища. А за председател на ВАС бе избран правилният кандидат. И, ето годината е 2019-та, изборът предстои. ГЕРБ и „патриотите“ взимат законодателната инициатива в свои ръце. Вижданията им стигат дотам, че членовете на съдебния съвет, след изтичане на мандата им, трябва да бъдат: Така магистратите не само избират къде да постъпят на работа, но имат опцията и да пораснат кариерно и финансово. Залогът явно е твърде висок. Иначе, ако се питате защо това е неправилно, могат да бъдат посочени редица правни аргументи.  Тях отдавна никой не ги чува и разбира, да не говорим да ги вземе под внимание. Казано накратко - всички магистрати биват оценявани, а на базата на периодичните си оценки получават или съответно не получават право да се явят на конкурс за повишение. И ако преминат успешно конкурса, в реална конкурентна среда, получават повишение. С предложените промени едни ще се съревновават, докато други им ходят по главите, минавайки кариерно напред.", "date": "2019.10.12", "title": "Сиромахомилите"}
{"url": "https://clubz.bg/89010-pyrvi_arest_za_tyrgoviq_s_glasove_predi_izborite", "text": "Регистриран е първи арест за купуване на гласове преди кметските избори, предаде Нова телевизия. Полицията задържа мъж от Лясковец със списък със 100 имена. Той е намерен при рутинна проверка на автомобил, в който пътували двама мъже и жена. Неофициално тя е потвърдила, че става въпрос за купуване на гласове. Задържан за 24 часа обаче е само единият от мъжете - на 33 години, от т. нар. \"клан на Манджите\". Неговите майка и баба потвърдиха за ареста му. Отричат обаче да се занимава с политика и търговия с вот. По информация на Районната прокуратура на мъжа вече е повдигнато обвинение за купуване и продаване на гласове. Ако бъде признат за виновен, го грозят от 1 до 6 години затвор и глоба от 10 000 до 60 000 лева.", "date": "2019.10.12", "title": "Първи арест за търговия с гласове преди изборите"}
{"url": "https://clubz.bg/89003-keniecyt_kipchoge_pyrvi_v_sveta_probqga_maraton_pod_dva_chasa", "text": "Кениецът Елиуд Кипчоге първи в историята на леката атлетика пробяга маратонската дистанция от 42 километра и 195 метра за под два часа. 34-годишният африканец стори това във Виена, спирайки електрониката на 1 час 59 минути 40,2 секунди. Така той подобри най-доброто си постижение - 2:01,39, което записа в Берлин през миналата година. За това Кипчоге да падне под 120-минутната граница му помогнаха най-богатия британец - милиардерът сър Джим Ратклиф (собственик на химическата компания „Инеос“), и братята Ингебригстен, които бяха пейсмейкъри и изиграха много сериозна роля в опита да се постави историческото постижение. Екип от експерти от различни сфери бе уточнил всичко възможно, за да са гарантирани най-добрите условия за Кипчоге. Преди да стартира най-голямото предизвикателство в кариерата си, състезателят заяви, че бягането на маратон под 2 часа е постижение, което може да се сравни с достигането до Луната или изкачването на Еверест. Днешният му резултат обаче няма да бъде зачетен като световен рекорд от Международната федерация по лека атлетика, тъй като маратонът не фигурира в нейната програма.", "date": "2019.10.12", "title": "Кениецът Кипчоге първи в света пробяга маратон под два часа"}
{"url": "https://clubz.bg/88968-syrbiq_shampion_na_balkanite_po_kitajski_investicii", "text": "Сърбия  е договорила най-много китайски инвестиции от всички страни на Балканите. Това се казва в  В Сърбия Китай ще вложи 10,26 млрд. долара, като те ще отидат на-вече за транспортна и енергийна инфраструктура. Гърция е на второ място с 10,08 млрд. долара стойност на реализираните и договорени проекти. Следват Босна и Херцеговина ($2,5 млрд.), Черна Гора ($1,12 млрд.), Хърватия ($690 млн.), Северна Македония ($530 млн.), България ($460 млн.) и Албания, където има нулев интерес от страна на Пекин. През 2013 г. китайският президент Си Дзинпин обявява плановете на страната си за осъществяването на така наречения „Нов път на коприната“, чиято проектна стойност е около 900 млрд. щатски долара. Целта на проекта е да разшири значително достъпа на китайски стоки до европейските пазари. Заради стратегическото си географско разположение, балканските страни са от ключово значение за успешното осъществяване на китайските експортни амбиции. Придобивката през 2016 г. на 51% от изключително натовареното гръцкото пристанище „Пиреус“ от китайската компания COSCO (очаква се и закупуването на още 16% от акциите на порта в следващите пет години) е ясна индикация за китайските намерения на Балканите. Към момента основната инвестиционна активност на Китай в региона засяга Западните Балкани, а България остава на заден план. Причината за това вероятно е, че страните от Западните Балкани не са членки на Европейския съюз (с изключение на Хърватия). Китайските проекти в региона обаче имат своята цена, като съществува опасността те да попречат на интеграцията на региона в ЕС, критично да увеличат външния дълг на някои балкански държави, както и да поставят страните под икономическото и политическото влияние на Пекин.", "date": "2019.10.12", "title": "Сърбия - шампион на Балканите по китайски инвестиции"}
{"url": "https://clubz.bg/89004-i_ciganite_pravqt_taka_na_geshev_otiva_vyv_vas_a_moje_i_v_strasburg", "text": "Казусът \"И циганите правят така\", думи на едиснтвения кандидат за главен прокурор Иван Гешев, отива във Въховния административен съд (ВАС), след като съдия Милка Итова от Административен съд - София област отхвърли жалба за дикриминация, подадена от гражданина от ромски произход Христо Николов. Преди нея това стори и Комисията за защита от дискриминация (КЗД), като Николов атакува пред съда нейното решение. Итова се е произнесла в четвъртък, като освен отхвърлянето, е постановила жалбоподателят да заплати на КЗД сумата от 150 лв. за процесуално представителство, а на самия Гешев 600 лв. за разноски за адвокат. КЗД реши: Думите на прокурор Гешев \"и циганите така правят\" не са дискриминация И допълва пред \"Де факто\", че при неблагоприятен изход и във ВАС, казусът ще бъде отнесен до Европейския съд по правата на човека в Страсбург. Няма дискриминация, а напротив, има обобщение, смята обаче съдия Итова, видно от  й. Когато прокурор Гешев казва \"Така правят и циганите\", това е право на мнение Ето как се мотивира тя: \"От приложената по делото фонограма на проведеното интервю е видно, че И.Гешев, обсъждайки отказ от вече дадени показания от подсъдим по конкретно дело, казва следното:  След прекъсване от водещия следва допълнението: Тези думи на Гешев бяха произнесени от него при телевизионно интервю в национален ефир по повод отказа на Петко Дюлгеров да потвърди първоначалните си показания по делото \"Иванчева\". Иван Гешев е докладван на две етични комисии за \".. и циганите така правят\" Николов има 14-дневен срок да обжалва пред ВАС, т.е. до 24 октомври. Това е и денят, в който Гешев би трябвало да бъде избран за новия главен прокурор. Когато прокурор Гешев казва \"Така правят и циганите\", това е право на мнение Иван Гешев е докладван на две етични комисии за \".. и циганите така правят\"", "date": "2019.10.12", "title": "\"И циганите правят така\" на Гешев отива във ВАС. А може и в Страсбург"}
{"url": "https://clubz.bg/88997-retro_vlak_s_paren_lokomotiv_i_carski_vagon_do_kyustendil_i_obratno", "text": "Атракционен влак с парен локомотив и вагон от царската композиция “Корона експрес” ще пристигне днес по обед на ж.п. гарата в Кюстендил. Поводът - 110-ата годишнина от пускането в експлоатация на ж.п. линията Радомир - Земен - Кюстендил. Освен на ретро пътуването, пътниците могат да се насладят и на изложба с фотографии на перона на гарата в Кюстендил, предава БГНЕС. Атракция в паровата композиция е личният вагон-салон на цар Борис III от „Корона експрес”. Специално прикаченият вагон пътува за първи път тази година като атракция, а по време на движение всички желаещи могат да го разгледат, съпроводени от гид, който ги запознава с любопитни факти. Атракционният влак потегли от Централна гара София в 8:30 часа и ще пристигне на гара Кюстендил в 12:40 ч. По време на празничното пътуване на гарите Радомир, Земен и Кюстендил влакът ще престои, за да могат пътуващите и посетители да се насладят на организираните официални тържества, информира БНР. В обратната посока композицията ще замине от гара Кюстендил в 13:50 часа. Цената на билета за влака от София до Кюстендил е 21,50 лв. за пътуване в една посока (с включено запазено място), а децата до 7-годишна възраст пътуват безплатно. Очаква се интерес да предизвика и фотоизложбата, аранжирана на перона на гарата в Кюстендил, обяви историкът доц. д-р Ангел Джонев от иницативния комитет:", "date": "2019.10.12", "title": "Ретро влак с парен локомотив и царски вагон до Кюстендил и обратно"}
{"url": "https://clubz.bg/89005-putin_shte_izteglim_vojskite_si_ot_siriq_ako_bydeshtite_vlasti_v_damask_poiskat", "text": "Москва е готова да изведе войските си от Сирия, ако бъдещите власти в Дамаск вземат такова решение, заяви президентът на Русия Владимир Путин в интервю за телевизионните канали РТ, \"Ал Арабия\" и \"Скай нюз Арабия\", откъс от което, на арабски език, показа днес руски канал, предаде ТАСС. Руският държавен глава каза още, че Москва осъжда нападението срещу саудитски нефтопреработващи предприятия, независимо кой стои зад него. Той допълни, че нападенията срещу танкери и нефтената инфраструктура в региона на Персийския залив няма да унищожат сътрудничеството между Русия и арабските страни, включително и в рамките на сделката ОПЕК+. Путин: Турската атака в Сирия може да \"освободи\" джихадисти Путин подчерта, че Москва е в постоянен контакт с ръководството на Обединените арабски емирства, защото тази страна играе важна роля в решаването на проблемите в региона. Руският лидер каза, че Русия гледа на Саудитска Арабия като на приятелска държава. Турската офанзива е небесен дар за враговете на САЩ - Асад, Русия и Иран Приближаването на НАТО до границите на Русия \"не е повод за радост\", заяви президентът. Президентът изтъкна, че не се съмнява в способността на разработените в Русия ударни комплекси да преодолеят всяка система за противоракетна отбрана. Путин напомни, че системите за ПРО действат срещу балистични ракети. Идната седмица руският президент ще осети ОАЕ и Саудитска Арабия. Турската офанзива е небесен дар за враговете на САЩ - Асад, Русия и Иран", "date": "2019.10.12", "title": "Путин: Ще изтеглим войските си от Сирия, ако бъдещите власти в Дамаск поискат"}
{"url": "https://clubz.bg/89006-empajyr_stejt_bilding_otvarq_panoramnata_si_ploshtadka", "text": "Нюйоркският небостъргач \"Емпайър стейт билдинг\" днес отново отваря площадката си за панорамно наблюдение на 102-ия етаж, предава Франс прес, цитирана от БТА. Тя ще предлага вече на посетителите 360-градусова гледка над града, след като приключиха 10-месечните ремонтни работи по нея. Обновлението на площадката започна преди 4 години и сегашният е третият етап от проекта, в който са вложени 165 милиона долара. Първите две фази предвиждаха намаляването на опашките и улесняването на посещаемостта на обекта. Компанията-собственик на сградата най-напред изгради отделен вход за посетителите на платформата, които преди това ползваха един и същ с офис служителите. При втория етап беше открит малък музей на първия етаж, предназначен да \"раздроби\" опашките. Третата фаза, която стартира през месец януари със затварянето на платформата на 102-ия етаж, която се намира на 351 метра височина, предвиждаше няколко месечни ремонтни работи, които приключиха с повторното й откриване. Бяха съборени стените с височина над 1,10 метра, които пречеха на гледката, и бяха заменени със стъклени прегради. Другата новост бе клетката на асансьора, която също е от стъкло и позволява на посетителя да се радва на гледката, още преди да е стъпил на площадката. Достъпът до нея струва 58 долара.", "date": "2019.10.12", "title": "\"Емпайър стейт билдинг\" отваря панорамната си площадка"}
{"url": "https://clubz.bg/88992-turskata_ofanziva_e_nebesen_dar_za_vragovete_na_sasht_asad_rusiq_i_iran", "text": "„Зоната за сигурност“, която Турция иска да създаде в Сирия има няколко цели. Първата е да гарантира сигурни граници за турците. Освен това тя трябва да реши и проблема със сирийските бежанци по силов начин, като превърне самите бежанци в преграда, отделяща Турция от въоръжените кюрди. По такъв начин зоната ще стане враждебна за обитателите ѝ, които в мнозинството си са сирийски кюрди. Макар че ширината на зоната няма да надвишава трийсет километра, нейното създаване ще е нов етап от войната в Сирия. В най-голямата операция по делокализиране на бежанско население в историята Анкара ще се опита да се отърве от около два милиона сирийци, които в мнозинството си са араби. Тя ще ги принуди да се заселят на територия, която е със смесен етнически състав, но в тази мозайка досега преобладаваха кюрдите. Всичко това е анонс за нови етнически конфликти. Сред онези, които биха имали най-голяма полза от подобна „социална генетика“, на първо място трябва да посочим режима в Дамаск, който ще засили преговорните си позиции, като се освободи едновременно от двама регионални съперника. Това „сирийско решение“ на Турция, при което два милиона сирийски сунити ще бъдат въдворени в кюрдските територии на североизточна Сирия, е съзвучно с операциите по етническо прочистване, които извършва Иран и съюзникът на Техеран „Хизбулла“ в друга част на Сирия. Така че турската офанзива е нещо като подарък за Иран, който досега се опасяваше, че международният натиск ще наложи завръщането на сирийските бежанци в териториите, от които преди това Техеран ги бе принудил да избягат. Турският президент, който е авторът на този проект, от известно време насам е решил да промени първоначалните си позиции и вече да координира сирийските си политики с двата си нови съюзника – Иран и Русия. Самата „зона за сигурност“ е част от споразумението на Ердоган с техните лидери Путин и Рохани. Това не е първия път, в който Турция използва сирийските бежанци. Последните се превърнаха в основен коз на Анкара в преговорите ѝ с Европейския съюз. Сега пък ги използва в качеството на наемници, които хвърля срещу кюрдските въоръжени отряди в пограничните райони. Странното е, че докато по отношение на Ливан международните организации призовават да не бъдат принуждавани сирийските бежанци да се завръщат в земите си в Сирия, по отношение на Турция, която има най-голям брой от тях и е свързана най-тясно със сирийските войни, не се оказва подобен натиск. Що се отнася до САЩ, Вашингтон открай време не е въодушевен от войната в Сирия, която не е считана за приоритет и се разглежда единствено през призмата на регионалното съперничество между Америка и Русия или в контекста на политиките на възпиране регионалната експанзия на Иран. Извън този международен контекст самата Сирия не е считана за американски приоритет за разлика от съседния Ирак. В рамките на гореспоменатата си заинтересованост през годините на гражданската война Вашингтон предоставяше подкрепа за въоръжената сирийска съпротива, за да причини повече загуби на режима на Асад , руснаците и на иранските милиции в Сирия. Понастоящем тази подкрепа е свита до минимум, но и самата въоръжена опозиция е загубила голямата част от териториите си. Намесата на Израел се ограничава с въздушни удари. При положение, че новите военни действия се водят извън очертаната зона между столицата Дамаск и Голанските възвишения, считана за израелски военен приоритет, Тел Авив няма да се намеси. Що се отнася до самата война, тя все още припламва. Сега турската инвазия нанася нова рана в североизточната част на страната. Тази зона обаче ще се превърне в бъдеще в постоянно главоболие за турците и техните съюзници. Принуждаването на бежанците да се преместят в територии, лишени от социални услуги и източници на препитание, ще доведе до нови конфликти. Това ще даде второ дихание на екстремистките групировки, сред които са Ал-Каида и Даеш. Така Сирия ще продължава да бъде арена за регионални и международни конфликти, а САЩ ще са принудени да се върнат към играта на котка с мишка с терористите. От всичко това, разбира се, ще страдат не само местните народи, но и целият регион и светът. Каква е крайната цел на турската игра в Сирия? Според  директорката на програмата за Турция във Вашингтонския институт за Близкия изток Гюнел Тул, военната операция на северна Сирия не преследва единствено тактически цели, а има връзка със съдбата на турския президент Реджеп Тайип Ердоган. Авторката припомня, че докато помагал на ислямистката опозиция в Сирия срещу режима на Асад, той се е ползвал с подкрепата на религиозните сили в самата Турция за утвърждаване на своята власт. След като обаче Ердоган е бил принуден да влезе в съюз с антикюрдска партия, е променил и отношението си спрямо въоръжените кюрдски формации в Сирия. Едновременно с това са се добавили и проблемите с милионите сирийски бежанци, превръщайки се в бреме за Анкара и лично за Ердоган. И макар че няма никакви гаранции, че сегашният му замисъл за заселването им в Северна Сирия ще успее, турският президент е решен да направи опит за това съвременно преселение на народите. Но доколкото американската стратегия в Сирия се опираше до голяма степен на кюрдите във войната им с „Ислямска държава“, сегашната военна операция на Анкара е небесен дар за враговете на САЩ - Асад, Русия и Иран.", "date": "2019.10.12", "title": "Турската офанзива е небесен дар за враговете на САЩ - Асад, Русия и Иран"}
{"url": "https://clubz.bg/88974-10_godini_mejdu_hitler_i_musolini", "text": "\"Младият лорд Байрон пише, че една сутрин се събудил известен. Събудих се и аз една сутрин и открих, че съм в СС.\" Така описва началото на кариерата си Ойген Долман, който достига чин щандартенфюрер от СС, без да е хващал оръжие в ръцете си. Но черната униформа е просто изискване на протокола, защото съдбата отрежда на младия немски историк, който е приет във висшите кръгове на Рим и Ватикана, особена роля. Долман превежда на Хитлер и Мусолини, на външните министри Йоахим фон Рибентроп и Галеацо Чано, на полицейските шефове Хайнрих Химлер и Артуро Бокини… И ги описва с дарбата на писател и тънката наблюдателност на психолог. Но Ойген Долман е не само преводач на двамата диктатори. Популярността му сред хайлайфа в светските салони на Рим и Берлин много скоро го превръща във виртуоз на задкулисната дипломация. И той се включва в сложните политически интриги между Ватикана, Рим и резидента на американското разузнаване Алън Дълес, които довеждат до капитулацията на германските войски в Италия. Кой в крайна сметка е Долман? Агент на три разузнавания - италианското, германското и американското – или просто немски интелектуалец, влюбен в Рим и Италия. Отговорът е в тази книга. Алесандро Фарнезе, или Великият кардинал, както го наричат съвременниците му, отдавна ме интересуваше. За първи път прочетох за него в подробната, но суха като прах „Истории на папите“ от Лудвиг фон Пастор. Тъй като кардиналът е живял в любимия ми XVI век и понеже имах нужда от историческа жертва, която да ми отвори пътя на юг, се спрях на него. Неговият живот е бил и си остава история, която заслужава да бъде описана, но, за щастие, той успя да избегне вниманието ми. През 1945 г. агентите на съюзническите разузнавателни служби в Рим откриха куфар, пълен с документи, записки и снимки, свързани с кардинал Фарнезе. Предполагайки, че кардиналът вероятно е бил моят „информатор“ във Ватикана, те иззеха тези материали. Нямам представа къде се намира сега този куфар, което обаче изобщо не е изненадващо – тайната служба си е тайна служба. Алесандро Фарнезе е най-големият внук на папа Павел III, който се възкачва на престола през 1534 г. на шестдесет и седем години и го заема до 1549 г. Целият Рим плакал, когато Фарнезе умрял през 1589 г., и разказват, че дори папа Сикст V, груб и мрачен мъж, който не изпитвал особена любов към него, пролял няколко сълзи. Алесандро Фарнезе умрял като кардинал, въпреки че в седем последователни папски избори е бил кандидат за папа. Оставил след себе си прекрасни произведения на изкуството, дворци, вили и колекции от най-разнообразни предмети. Най-красивото притежание на кардинала, построено от Виньола, е неговата лятна резиденция в Капрарола, близо до Витербо, която е известна с многобройните си зали и стаи, декорирани със стенописи, както и с фонтани, и кариатиди, градини и морави. Няколко портрета на Фарнезе са нарисувани от самия Тициан. Такъв е бил човекът, на когото имах намерение да посветя няколко години от живота си в Италия. Тези няколко години се превърнаха в две десетилетия, но книгата ми така и си остана неписана, обаче би било несправедливо да се обвиняват за това само тайните служби на съюзниците. Бях виновен не по-малко от тях. За съжаление, позволих да бъда увлечен в събитията от нашето време и да забравя миналото. \"Да бе, Францл\" Не знам колко препоръчителни писма си е носел Гьоте, когато тръгнал за Италия. Лично аз имах цял куп писма, адресирани до ръководители на немските академични институции, кардинали и монсеньори, професори, писатели и учени. Имах и някои лични послания. Те бяха извлечени от не съвсем академичните, но много богати архиви на майка ми, и се оказаха не по-малко полезни от официалните. Правех посещенията, въоръжен със собствени визитки. Тяхното отпечатване ми струваше много скъпо, но мисля, че дължа първоначалните си успехи в римското общество до голяма степен на тези визитки. По това време Рим беше рай за абсолвенти и студенти, независимо от средствата, които имаха. Ако бяха богати, това означаваше само едно – на академичните срещи не им се налагаше да се тъпчат с многобройни закуски като студентите с по-тънки портфейли. Немският научен триумвират във Вечния град се състоеше от Лудвиг Куртиус, директор на Археологическия институт, Ернст Щайнман, собственик и управител на световноизвестната Библиотека „Херциана“, и Паул Кер, ръководител на Пруския исторически институт. Тъкмо към тях се обърнах, когато пристигнах в Рим. Тъй като бях следвал при Онкен, Вьолфлин и Щрих, те ме приеха повече или по-малко сериозно. И тримата изслушаха плановете ми да изследвам живота на Фарнезе и се опитаха да насочат енергията ми по различни канали. Куртиус ме убеждаваше да проуча археологическите разкопки, извършени от кардинала, и неговите колекции, Щайнман – неговата колекция от картини, а Кер искаше да се задълбоча в изследването на документите, съхранявани в папските архиви. От тези трима учени, които представляваха германската наука в Рим, Паул Кер несъмнено беше най-забележителният. Неговият институт беше верен на духа на Момзен ; затова не бе изненадващо, че внукът на Момзен, Теодор, работеше там. Радостта да живееш Ако не броим периода на Хоенщауфените, познанията ми по средновековна история, за съжаление, бяха сведени до минимума, необходим за изпитите. Смятах да напиша книга за Фарнезе, ако не в стила на Емил Лудвиг или Стефан Цвайг, то поне като малка история. Затова реших да проуча обширната кореспонденция на кардинала с най-великите фигури от онова време, папите и кардиналите, учените, художниците и членовете на неговото семейство. Исках да подчертая ролята, която той е играел на седемте конклава от гледна точка на личните му амбиции и личната му трагедия. Кер по мое дълбоко убеждение разглеждаше всичко, което не беше постигнато чрез усилно и непрекъснато проучване на източници, като подозрително по дефиниция. Археологът Лудвиг Куртиус бе негова пълна противоположност. Не можеше да мине без слушатели, които заслепяваше с блясъка си и които го ентусиазираха с възхищението си. Лекциите на Кер бяха сухи, строги и методични, затова пък лекциите на Куртиус приличаха на ярки цветни фойер­верки. Когато говореше за император Адриан и неговата вила „Албани“, където се съхраняваха римските богатства от епохата на барока, недостъпни за широката публика, той се превръщаше в Адриан. На годишната среща в чест на Винкелман , отдавайки почит на този гигант на археологията, той се превръщаше във Винкелман. Когато говореше за Гьоте – а той многократно произнасяше речи в негова чест, които блестяха с ума и огъня на словото, – на всички се струваше, че самият Гьоте е пристигнал в Рим.  Куртиус имаше много проницателна съпруга, отличаваща се с известен снобизъм. Установих отлични отношения с нея и винаги съм се възхищавал на нейната способност, напълно загубена в наше време, да организира социален коктейл от интелектуалци и членове на висшето общество, на които тя и нейният съпруг се възхищаваха толкова много. Радостта да живееш Независимо дали си поканен на среща с руски емигранти в Рим, където се чувстваш като във времето на Распутин и нещастните цар и царица, или на концерт на Фуртвенглер, можеше да си сигурен, че ще попаднеш на социален или културен празник. Третият член на немския академичен триумвират в Рим – Ернст Щайнман, беше типичен представител на по-старото поколение. За всеки познавач на Рим той си оставаше неразделна част от Вечния град до смъртта си през 1935 г., но не защото бе велик учен, а защото любовта му към Рим нямаше равна на себе си. Щайнман живееше в двореца Цукари, който му бе купен от двете му покровителки, неразделните приятелки Хенриета Херц и Фрида Норд. Хен­риета Херц с цената на големи разходи бе успяла да възстанови къщата на художника маниерист Цукари, живял в началото на века, и да я адаптира за хранилище на великолепната си колекция от италианско изкуство и огромната си сбирка от книги по история на изкуството. Тя се превърна в основа на прочутата Библиотека „Херциана“, разположена на кръстовището на две известни улици - „Виа Систина“ и „Виа Грегориана“. Нейните салони, украсени с фрески на маниеристите, се посещаваха от представители на старото аристократично римско общество. Атракция на приемите в „Херциана“, особено ценена от жените, беше най-красивият свещеник на съвременния Рим, баварският принц и внук на император Франц-Йосиф. След известния с краткотрайността си брак, принц Георг си спомнил, че домът Вителсбах е заемал достойно място в йерархията на свети Петър от незапомнени времена. На принца много му отиваше расото с малка виолетова якичка. Той приемаше всеобщото възхищение като даденост и съвсем не платонично се наслаждаваше на библиотечните коктейли, където сервираха италиански ястия. Красив като бог, и освен това посветен на Бога, той обичаше да се обгражда с жени предимно от англосаксонски произход. Те му отстъпваха по красота, но тогава църквата не обръщаше внимание на външния вид. Радостта да живееш Радостта да живееш", "date": "2019.10.12", "title": "\"10 години между Хитлер и Мусолини\""}
{"url": "https://clubz.bg/89008-nobelov_laureat_shte_otkriem_izvynzemen_jivot_do_30_godini", "text": "Човечеството ще открие извънземен живот в следващите 30 години, смята нобеловият лауреат проф. Дидие Келоз, съобщи в. \"Индипендънт\". Два нобела за литература - Хандке за 2019 г. и Токарчук за 2018 г. Келоз, родом от Швейцария, в момента преподава в Кеймбридж. Той е напълно сигурен, че до век ще открием извънземен живот - но и подозира, че това може да стане далеч по-скоро. Разбира се, не става дума за извънземни като от филмите. Учен: Извънземни има, но не искат да контактуват с нас По всяка вероятност човечеството първо ще попадне на микроорганизми с извънземен произход. Ключовото е да разработим технологията, с която да открием следите на живот на по-далечни планети. Именно това е източникът на Нобеловата награда на Келоз. Още като докторант, заедно с научния си ръководител Мишел Мейър в Принстън, той открива екзопланетата 51 Пегаси б, използвайки доплерова спектроскопна технология, която измерва спадове в светлината на определена звезда. Това е индикатор за преминаването на планета пред нея. Става през 1995 г. и оттогава насам с помощта на тази технология са открити още 4100 екзопланети.  Учен: Извънземни има, но не искат да контактуват с нас", "date": "2019.10.12", "title": "Нобелов лауреат: Ще открием извънземен живот до 30 години"}
{"url": "https://clubz.bg/88982-fen_na_miloshevich_i_apologet_na_vojnata", "text": "Силни критики предизвика решението Нобеловата награда за литература за 2019 г. да отиде при австрийския драматург, романист и поет Петер Хандке. Той е много противоречива фигура заради силната си подкрепа за режима на Милошевич и позицията на сърбите по време на войните в бивша Югославия през 90-те години на миналия век, отбелязва Би Би Си. След обявяването на името му в четвъртък не закъсняха негативните политически реакции. Албанският външен министър Гент Чакай написа в Туитър, че наградата е срамна и е била присъдена на човек, който отрича геноцида. Хандке призна, че е бил много изненадан, че печели оличието и че подобно решение било много смело от страна на Шведската академия. Тържествата в Австрия не закъсняха, както и в Сърбия. Кметът на Белград Зоран Радойчич нарече австриеца \"велик автор, хуманист, човек, който обича Сърбия\". За 2018 г. Нобеловата награда отиде при полската авторка Олга Токарчук. Нейният дебютен роман е публикуван през 1993 г., а пробивът идва три години по-късно с \"Правек и другите времена\", действието се развива в мистично село и проследява историята на Полша от първата световна война до 80.те години на 20 век. 76-годишният Хандке се налага на литературната сцена през 60-те години, като една от най-известните му книги е \"Нещастие без ропот\", която се занимава със самоубийството на майка му през 1971 г. Той си е сътрудничил с режисьора Вим Вендерс. Отнеха му наградата ‛Хайне‛, а през 2006 г. ‛Комеди Франсез“ спря пиесата му ‛Изкуството на въпроса\" заради позицията му по войната в бивша Югославия. Хандке се смята много близък до Слободан Милошевич. Той дори говори на погребението на сърбина през 2006 г. Отрича геноцида в Сребреница и сравнява съдбата на сърбите с тази на евреите през Втората световна война по време на Холокоста. По-късно той все пак с извинява за тези си думи като се оправдава с \"грешка на езика\". Албанският президент Еди Рама беше съвсем краен след обявяването на наградата. Не закъсня и президентът на Косово Хашим Тачи, също личност с доста спорна биография, да се изкаже в социалната мрежа: \"Решението за Нобеловата награда донесе огромна болка на безброй жертви\". Емир Сулджагич, който е оцелял от масовото избиване на мюсюлмански мъже в Сребреница, коментира: \"Фен на Милошевич и известен отрицател на геноцида получи Нобелова награда за литература - какво време да си жив\". Членът на босненското председателство Сафик Джаферович отбеляза, че нобелът на Хандке е \"скандален и срамен\", а словенският философ Славой Зузек нарече писателя \"апологет на военни престъпления\". Властта в  Австрия разбира се изради задоволство от новината, като коментарите за Хандке се съсредоточаваха върху творчеството му. Президентът на страната Александер ван дер Берен отбеляза, че \"неговият тих и завладяващ глас рисува от десетилетия светове, места и характери, които не могат да бъдат по-прекрасни\". \"Дължим му много благодарности, надявам се, че той го знае\", добави държавният глава.  ОТ ПЕН Америка не реагираха обаче така положително, оттам чрез президента си Дженифър Игън изразиха недоумението си, че се отличава автор, чийто публичен глас е бил използван да се подменя историческата истина. Още по-остри бяха думите на Салман Рушди, който през 1999 г. беше номинирал Хандке за \"глупак на годината\" заради защитата му за Слободан Милошевич Британският писател Хари Кунзру също разкритикува решението. Пред \"Гардиън\" той заяви: \"Сега повече отвсякога имаме нужда от интелектуалци, чиито обществени позиции да представляват силна защита на човешките права пред лицето на безразличието и цинизма на нашите политически лидери. Но Хандке не е такава личност\".", "date": "2019.10.12", "title": "\"Фен на Милошевич\" и \"апологет на войната\""}
{"url": "https://clubz.bg/88995-trymp_postignahme_mnogo_vajna_chastichna_tyrgovska_sdelka_s_kitaj", "text": "Съединените щати и Китай постигнаха \"много важно\" частично търговски споразумение, обяви в петък американският президент Доналд Тръмп, предадоха световните агенции, цитирани от БТА. \n\tТръмп съобщи новината след среща в Овалния кабинет във Вашингтон с китайския главен преговарящ за търговията, вицепремиера Лю Хъ. \n\tПостигнахме \"много важната фаза 1\" от търговското споразумение, каза пред репортери Тръмп. Той уточни, че тя включва интелектуалната собственост, финансовите услуги и селскостопанските стоки. \n\tПисмената сделка ще бъде готова до пет седмици, прогнозира Тръмп. \n\tАмериканският министър на финансите Стивън Мнучин, който е участвал в преговорите, обяви, че Съединените щати се отказват от планираното повишаване на митата от 25 на 30 процента върху китайски внос за 250 милиарда долара, считано от 15 октомври, предаде Франс прес. \n\tПрезидентът на САЩ все още не е взел решение за митата за китайски стоки, които е предвидено да влязат в сила през декември, каза постоянният търговски представител на страната Робърт Лайтхайзър. \n\tТой уточни, че частичното споразумение не обхваща китайския телекомуникационен гигант Хуавей (Huawei), предаде ТАСС. \n\tКитайският главен преговарящ съобщи за \"значителен напредък в много области\". \"Доволни сме\", каза Лю Хъ и даде да се разбере, че преговорите ще продължат, предаде Франс прес. \n\tПрезидентът на САЩ призова централната банка на страната, Управлението за федерален резерв, да понижи лихвените проценти въпреки частичната сделка с Китай, съобщи Ройтерс. \n\tТръмп каза още, че е обсъдил с китайския вицепремиер ситуацията с продемократичните протести в Хонконг, и отбеляза, че обстановката там се е успокоила.", "date": "2019.10.12", "title": "Тръмп: Постигнахме \"много важна\" частична търговска сделка с Китай"}
{"url": "https://clubz.bg/89000-pochina_amerikanskiqt_aktor_robyrt_forstyr", "text": "На 78-годишна възраст в Лос Анджелис почина актьорът Робърт Форстър, съобщи Асошиейтед прес. Причина за кончината му е рак на мозъка. Форстър стана световноизвестен, благодарение на превъплъщението си в ролята на Макс Чери във филма на режисьора Куентин Тарантино \"Джаки Браун\". За своето изпълнение в тази продукция Форстър получи номинация за \"Оскар\" за най-добра мъжка поддържаща роля. Освен с тази роля, актьорът се прочу и с филм на Дейвид Линч - \"Мълхоланд драйв\", в който игра детектив Макнайт.", "date": "2019.10.12", "title": "Почина американският актьор Робърт Форстър"}
{"url": "https://clubz.bg/88996-trymp_predupredi_turciq_za_tejki_sankcii", "text": "Съединените щати ще наложат тежки санкции на Турция при неприемливи действия от нейна страна, предупреди президентът Доналд Тръмп, цитиран от Ройтерс, предаде БТА. Той визираше турската военна операция срещу кюрдски милиции в Северна Сирия. По-рано американският министър на финансите Стивън Мнучин съобщи, че президентът е разрешил въвеждането на много сериозни санкции срещу Турция, след като тя започна офанзивата си в Сирия. Засега наказателните мерки не са активирани, но може да бъдат задействани при необходимост, уточни Мнучин. Американските финансови институции са били уведомени да бъдат внимателни и че може да бъдат наложени санкции на Турция. Над 100 000 бежанци от турското нахлуване в Сирия досега Тръмп е обезпокоен да не би турските въоръжени сили да вземат на прицел цивилни и иска да даде ясно да се разбере, че Турция не бива да \"позволи на нито един боец на (групировката \"Ислямска държава\", държан в плен от кюрдските милиции в Сирия) да избяга\", подчерта Мнучин. Министърът на отбраната и председателят на Съвета на началник-щабовете на въоръжените сили на САЩ, Марк Еспър и Марк Мили, са разговаряли през последните дни с турските си колеги и са ги призовали да спрат офанзивата. Няма обаче индикации, че това ще се случи, каза Мили, цитиран от Ройтерс. Турция: 277 терористи са убити в Сирия Турция даде да се разбере, че ще продължи непоколебимо военната си операция в Сирия, въпреки американските предупреждения за възможни санкции, предаде Асошиейтед прес. Това заяви турският президент Реджеп Тайип Ердоган в отговор на призивите на редица политически лидери от различни страни, включително и от ЕС, към Анкара да сложи край на трансграничната операция в Североизточна Сирия, която турската армия започна преди три дни. По думите му, от много страни оказват натиск на Турция да прекрати операцията. Експлозия е отекнала вчера близо до американски военен аванпост в Северна Сирия на фона на продължаващата размяна на огън между турската армия и кюрдски милиции. Няма пострадали американски войници, съобщи по-рано представител на въоръжените сили на САЩ, цитиран от Ройтерс. Турция нахлу в Сирия, бомбардира градове. Европа осъди офанзивата (СНИМКИ, ВИДЕО) Впоследствие говорител на Пентагона обяви, че американските военни са били подложени на артилерийски обстрел от Турция, предаде Асошиейтед прес. Взривът е станал на неколкостотин метра от войниците, които се намират в района на сирийския град Кобане. В отговор турското министерство на отбраната каза, че американските военни не са били мишена на обстрела и че е взело всички мерки, за да не бъдат поразени бази на САЩ. Турската армия е открила огън в отговор на стрелба от сирийската страна на границата по нейни позиции в района град Суруч. База на антиджихадистката коалиция попада под обстрел за първи път от началото на турската военна операция в Северна Сирия в сряда, отбелязва АП. Междувременно Русия блокира в Съвета за сигурност на ООН американска проектодекларация, призоваваща Турция да прекрати военната си операция в Северна Сирия, предаде Франс прес, като се позова на дипломатически източници. Русия провали декларация за турското нахлуване в Сирия в Съвета за сигурност Москва е спряла процедура за приемане на декларацията. Русия е била подкрепена от Китай. Проектът първоначално е призовавал Турция да се върне към дипломацията, вместо да използва военни средства. Тонът обаче е бил втвърден, след като няколко страни са изразили възражения през последните 24 часа. Френският президент Еманюел Макрон призова за \"възможно най-бързо\" спиране на турската военна операция в Северна Сирия, предаде Франс прес, като се позова на Елисейския дворец. В телефонен разговор с американския си колега Доналд Тръмп Макрон \"подчерта необходимостта преди всичко да не бъде допуснато каквото и да било активизиране на Даеш (групировката \"Ислямска държава\") в региона, да бъдат подкрепяни тези, които се сражаваха на терен заедно с нас срещу терористите, и да бъде защитено цивилното население\". Френският президент отбеляза, че \"турската офанзива трябва да бъде спряна възможно най-бързо. Франция и Съединените щати, които споделят общи безпокойства, ще се координират в тясно сътрудничество през следващите дни\", каза Елисейският дворец в изявление. Турция: 277 терористи са убити в Сирия Турция нахлу в Сирия, бомбардира градове. Европа осъди офанзивата (СНИМКИ, ВИДЕО) Русия провали декларация за турското нахлуване в Сирия в Съвета за сигурност", "date": "2019.10.12", "title": "Тръмп предупреди Турция за тежки санкции"}
{"url": "https://clubz.bg/88999-qponiq_se_gotvi_za_naj_moshtniq_tajfun_ot_nad_60_godini", "text": "Япония се готви за най-мощния тайфун, който ще я връхлети, от повече от 60 години, предадоха световните агенции, цитирани от БТА. Националната метеорологична служба сравни Хагибис с тайфуна Ида, който през 1958 г. отне живота на над 1200 души. Близо 10 милиона човека в Япония се готвят за евакуация. Над 7,6 милиона са били посъветвани да започнат да се подготвят, а повече от 1,7 милиона - за непосредствена евакуация. В столицата Токио повечето ресторанти, магазини и аптеки днес са затворени. Хагибис се придвижва към Япония от югоизток с 25 км/ч и пориви на вятъра, достигащи скорост от близо 200 км/ч. Очаква се тайфунът да достигне Токио около 21 ч. (15 ч. българско време) днес. В Япония вече бе съобщено за първа жертва и за щети, причинени от Хагибис. 40-годишен шофьор е загинал, след като бурен вятър буквално изхвърлил колата му от пътя в съседната на Токио префектура Чиба. В същия регион четирима души са били ранени при срутването на къща. Над 750 000 домакинства в Чиба са без ток. Над 1600 вътрешни полета бяха отменени. Ще бъдат анулирани и всички международни полети, които бяха предвидени тази нощ от летищата на Токио. Насрочените за днес квалификации от Формула 1 за Голямата награда на Япония, както и две срещи от Световното първенство по ръгби, на което страната е домакин, бяха отменени. \"Хагибис\" означава \"бързина\" или \"скорост\" на един от езиците, говорени във Филипините, отбелязва Ройтерс.", "date": "2019.10.12", "title": "Япония се готви за най-мощния тайфун от над 60 години"}
{"url": "https://clubz.bg/89002-premieryt%C2%A0turciq_spazva_sporazumenieto_s_bylgariq_za_migrantite", "text": "С президента Ердоган имаме ясна уговорка и турските власти стриктно спазват споразумението към България за мигрантите. Това каза премиерът Бойко Борисов пред журналисти в Сливен, предаде радио \"Фокус\". Ердоган плаши да прати на Европа 3,6 млн. мигранти Министър-председателят отчете, че нито лагери, нито ограда, нито каквито и да мерки могат да спрат мигрантите. Той отново обърна внимание, че нито огради, нито армия може да ни спаси:", "date": "2019.10.12", "title": "Премиерът: Турция спазва споразумението с България за мигрантите"}
{"url": "https://clubz.bg/88998-maq_manolova_borisov_brani_vlastta_si_s_lyji_i_natisk", "text": "Това каза  , гражданският кандидат за кмет, в ефира на бТВ тази сутрин, на репликата на   към нея от интервюто му на 8 октомври в бТВ, че Манолова често ходела при него.  , каза още тя в студиото, в което бе с дъщеря си и внука си. И продължи:  , подчерта Манолова. , каза Манолова. “, категорична бе Манолова.", "date": "2019.10.12", "title": "Мая Манолова: Борисов брани властта си с лъжи и натиск"}
