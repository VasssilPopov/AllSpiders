{"url": "http://clubz.bg/61402-dyjd_i_v_nedelq_svlachishte_vze_jertva", "text": "Още един ден дъжд - това е прогнозата на синоптиците, след като в събота ситуацията в страната се усложни, благодарение на двудневните валежи. За неделя кодът да опасност е оранжев в районите на Смолян, Хасково и Кърджали. Бедствено положение бе обявено в кюстенцилското село Гърляно, където реката преля, има две срутени постройки и отнесен мост. Около 50 души са били евакуирани. Най-интензивно в събота валеше в Родопите. Силно засегната от дъжда е и област София. За съжаление има и жертва - един мъж загина, а други двама са ранени след свличане на голям обем земна маса се свлече и помете ловна хижа в района на село Долен в Родопите. В постройката в момента на инцидента е имало 8 души - ловци. Трима от тях са били затиснати - двама са в болницата в Кърджали с травми, които не са опасни за живота. Третият е починал напът за болницата.  В село Кирково, Кърджалийско, са паднали над 200 литра вода на квадратен метър. В София в по-ниските квартали валежите са били 30 литра на квадратен метър, а във високите са достигнали 90 литра на квадратен метър, съобщи \"Нова телевизия\". Привечер стана ясно, че частично бедствено положение бе обявено и в община Смолян. Проблеми има в няколко села, като Мугла, където няколко къщи са пред наводняване, реките са с доста високи води и има риск от преливане. Доброволци вече развозват пясък и чували по поречието на река Черна, тъй като има сериозна опасност от преливане, съобщи бТВ.  В София ситуацията в Мало Бучино, където в петък се беше скъсала дига, е нормализирана, но наводнен остава участък от бул. \"Европа\", по който движението се осъществява в една лента. Извършени са 60 отводнявания. Повишено е нивото на река Искър в района на Нови Искър. Наводнени са мазета.  \n\t  В Югозападна България също има места с евакуирани хора. Дигата на река Глазне преля като засегна земеделски земи и курортното село Баня край Разлог. Преля и река Джерман, поражения има на една къща.  В пернишкото село Негованци има 10 сериозно наводнени къщи, водата в които е над метър. Според вътрешния министър Валентин Радев към късние следобед ситуацията е напълно овладяна  . ", "date": "2017.12.02", "title": "Дъжд и в неделя. Свлачище взе жертва"}
{"url": "http://clubz.bg/61367-ataka_po_vsichki_napravleniq_sreshtu_moratoriuma_za_novi_lekarsva", "text": "Депутатите от двете опозиционни партии БСП и ДПС обмислят да \"сезират\" президента Румен Радев да наложи вето на мораториума за нови лекарства в прясно приетия бюджет на Здравната каса. Такова искане вече е депозирано на \"Дондуков\" 2 от извънпарламентарната Единна народна партия (ЕНП) на Мария Капон, казаха от екипа на Радев. Мотивът - противоконституционност. Капон смята да подаде жалба срещу Министерския съвет и в Комисията за защита от дискриминация, а омбудсманът Мая Манолова обмисля да сезира Конституционния съд.  В сряда, след разгорещен дебат, управляващите приеха спорен текст в закона за НЗОК, според който Касата няма да плаща през следващата година за нови иновативни медикаменти. Мораториумът няма да се отнася за генериците и за лекарствените продукти от хуманната медицина, въпреки че първоначалният вариант предвиждаше ембарго и за тях. С тази мярка ще се спестят \"срамните\" 25 млн. лв., атакуваха от опозицията като според тях много хора, страдащи от редки заболявания, ще бъдат лишени от нови лекарства за терапиите си. Новите молекули, които ще влязат през следващата година, в момента не се използват при терапията на пациенти, пък са контрааргументите на управляващите. Решено: Здравната каса няма да плаща за нови лекарства и болници Народните избраници бяха малко пестеливи в коментарите си за евентуален призив за вето, тъй като не е често срещано явление президент да атакува държавен бюджет, към който се числи и този на НЗОК, а и е изключително в правомощията на държавния глава да се самосезира. За последно през 2011 г тогавашният държавен глава Георги Първанов атакува текстове от закона за бюджета на Държавното обществено осигуряване, свързани с пенсионната реформа. БСП: Пращаме бюджета на Конституционния съд заради чл. 6 Нейни съпартийци смятат, че няма пречка да се обърнат към Радев, въпреки че рядко президентското вето успява да преодолее парламентарното мнозинство. Както вече стана ясно, ЕНП внесе   до държавния глава като се позовава на два текста от Конституцията - чл. 28 и чл. 52. Те гласят съответно:  Всеки има право на живот. Посегателството върху човешкия живот се наказва като най-тежко престъпление\" и \"Гражданите имат право на здравно осигуряване, гарантиращо им достъпна медицинска помощ, и на безплатно ползване на медицинско обслужване при условия и по ред, определени със закон\". От ЕНП смятат да атакуват и вносителят на бюджета - Министерският съвет - пред Комисията за защита от дискримимацията, позовавайки се на текстове от едноименния закон, че не може да се допуска дискриминация по признак \"увреждане\", в това число и непряка дискриминация \"чрез привидно неутрална разпоредба\", за каквато от ЕНП смятат разпоредбите на закона за НЗОК.   Омбудсманът Мая Манолова пък се закани, че ще сезира КС още преди текстовете да са приети. БСП: Пращаме бюджета на Конституционния съд заради чл. 6", "date": "2017.12.02", "title": "Атака по всички направления срещу мораториума за нови лекарсва"}
{"url": "http://clubz.bg/61386-glavchev_ne_syjalqva_za_nishto_ostanal_deputat_zaradi_izbiratelite", "text": "Бившият председател на Народното събрание Димитър Главчев обяви пред бТВ, че не съжалява за нищо и ако днес е трябвало да реши дали да отстрани лидерката на опозицията Корнелия Нинова от заседание - пак е щял да го направи - както би постъпил и с всеки друг депутат, който нарушава правилника на парламента. Той гарантира, че решението му да подаде оставка е било лично негово, но решението да остане редови депутат е взел след като негови избиратели го помолили за това. Главчев подаде оставка, след като изгони Нинова от заседание на парламента заради \"обиди към министър-председателя\", с което нарушила правилника. В отговор БСП обяви, че ще бойкотира заседанията на Народното събрание, докато председателят му не подаде оставка. Случката се разигра дни преди на посещение у нас да дойде президентът на Европейския парламент Антонио Таяни. Бойкотът на левицата заплашваше той да говори пред полупразна зала. Главчев: Чувствам се жертва на неспазване на правилника Подалият оставка председател на парламента Димитър Главчев заяви пред бТВ, че нито за момент не се е почувствал жертва, нито пък „похарчен” от ГЕРБ. И разказа как е взел решението си да се оттегли: Главчев призна, че са говорили и с Борисов, и с Цветан Цветанов какво ще стане в единия и в другия случай. В крайна сметка депутатът от ГЕРБ преценил:  . Особено при положение, че работата на председателя е най-вече да осигурява реда в залата и нормалната работа на институцията. На въпрос защо е решил да остане редови депутат, Главчев разказа, че са му се обадили много избиратели с думите: ", "date": "2017.12.02", "title": "Главчев не съжалява за нищо. Останал депутат заради избирателите"}
{"url": "http://clubz.bg/61383-evo_morales_ne_iska_da_upravlqva_no_narodyt_ne_mu_dava_da_se_ottegli", "text": "Той никак, ама никак не иска да управлява. Уморен е от власт. Гори от желание да се оттегли и да си почива. Ама пуста работа - народът не му дава. Всички го молят със сълзи на очи да остане на власт. Не сме чули някой да е заплашил със самоубийство, но нищо чудно и това да се бе случило, ако той не бе склонил. Казва се Ево Моралес и е президент на Боливия. На власт е от 2006 г. Третият му мандат изтича през 2019 г. Тази седмица той реши да се кандидатира за четвърти пореден срок. Това стана, след като Конституционният съд премахна ограниченията в броя на мандатите. Решението е окончателно. Ево Моралес се бори за това отдавна. Първо той успя да издейства промяна в конституцията, която да позволява преизбиране. Последва и допускане на трети мандат. За да се стигне до сегашното положение. За референдумите в стил \"аз не искам, ама народът иска\" За последната промяна Моралес води битка от миналата година. Тогава се състоя референдум и 51 на сто от гласувалите бяха против премахването на ограниченията. В началото Моралес прие резултата. След това обаче се вслуша в народната воля, изразена от привържениците му, които, въпреки желанието му да се оттегли, настояха да остане. И вече може да се кандидатира до края на живота си. Щом народът иска... \"Човек от народа-2\", режисьор Оливър Стоун Но не е само народът. Оказа се, че и САЩ имат вина Моралес да реши да се бори за четвърти пореден мандат. Става дума за негативната реакция на Държавния департамент по повод решението на боливийския Конституционен съд. Той говори пред симпатизанти в една от крепостите си - град Кочабамба. Моралес е израснал в този град и е бил там кокалеро - производител на кока. В Боливия растението се използва като подправка и средство за лечение. Моралес изобщо не се притеснява, че решението предизвика протести  Боливия.  А Рене Мартинес, заемащ поста министър на президентството, заяви, че десните политически сили са влезли в сговор със САЩ, за да попречат на \"обичания от народа президент\" да се кандидатира наново. Ево Моралес дойде някога на власт с надигането на лявата вълна в Латинска Америка. Днес от нея са останали само той и Николас Мадуро във Венецуела. Раул Кастро в Куба не го броим, защото той не е демократично избран. В Боливия и Венецуела поне все още има многопартийни избори.  Кастро отдавна е построил социализма. Мадуро и Моралес продължават да го строят. Само че лявата вълна отмина. Повечето леви лидери постигнаха единствено промяна на конституциите с цел да властват колкото се може по-дълго. Осигуриха си любовта на най-бедните слоеве, като им построиха къщи и превърнаха безработицата в професия. Тези хора карат на помощи и нямат стимул да си търсят работа, още по-малко да придобиват някаква квалификация. Резултатът е плачевен - поне във Венецуела. Там вече всички стоки от първа необходимост са с купони. Нищо чудно и Боливия да стигне до това дередже. \"Човек от народа-2\", режисьор Оливър Стоун", "date": "2017.12.02", "title": "Ево Моралес не иска да управлява. Но народът не му дава да се оттегли"}
{"url": "http://clubz.bg/61377-zemqta_veche_e_ploska_stiga_da_go_poiskate", "text": "Над половината българи очакват утре денят да е слънчев и топъл, с до умерен вятър, с редки превалявания на отделни места. Малко над 30 на сто пък са убедени, че утре ще вали сняг, а антициклони и циклони ще се сблъскат над родината и ще предизвикат невиждани снеговалежи… Така вероятно ще звучат новините в близкото бъдеще, ако продължим в същата посока - мненията да заместват фактите. На кого изобщо са му притрябвали някакви учили хора, които изследват атмосферата и правят професионални прогнози за времето? Много по-лесно е да поръчаш на социолозите “да измерят пулса” на обществото и да замениш фактите с мнение. Не е важно каква е истината, а какво хората приемат за истина. Умни хора нарекоха новата ситуация “постистина”, но няма нужда от купешки думи, за да забележим в какво се превръщат част от най-влиятелните доставчици на новини. Изследователският център “Тренд” публикува проучването “Нагласи на българите за исторически периоди и личности”, в което присъства и следният въпрос: Ама, разбира се! Има ли комунистическият режим в България престъпления срещу хората - или има факти за тях, или няма. А факти има, за съжаление. 52% от анкетираните са отговорили положително - т.е. вярват, че е имало престъпления. 17 на сто обаче не вярват и са отговорили отрицателно. Фактите нямат значение, тези хора просто вярват, че комунизмът е розова приказка, в която престъпления не е имало. „Алфа рисърч“ пък представи изследване на нагласите на българите по повод 10 години от присъединяването на България към ЕС. Зададеният въпрос е: Има достатъчно данни, които да показват кое как се е променило в България - икономически ръст, инвестиции, работни места, използвани възможности за образование, работа и лечение в чужбина. Има данни по всички измерими критерии и те ясно показват, че България е спечелила. Можете да видите Македония за сравнение. 51% от анкетираните отгатват верния отговор, но за 26 на сто фактите нямат значение - според тях България е загубила. Тук няма абсолютно никаква критика към социолозите - някой им поръчва да измерят някакви нагласи и те го правят. Проблемът е, че медии е политици се чувстват все по-комфортно в новинарското обкръжение, съставено от проучвания, мнения и нагласи, а не от факти. Комунизмът е извършвал престъпления, а България е спечелила от влизането в ЕС - това са факти. Прехвърлянето на темите в сферата на личното мнение е безотговорно и опасно. А на някои им е удобно и политически. “Галъп интернешънъл” пък съобщи, че 59% от българите вярват на твърденията на Елена Йончева за сериозни нарушения при строителството на оградата по границата, които са изложени в нейния филм. Толкова много свикнахме с тази подмяна, че на никой не му минава през акъла и другата възможност - Йончева изнася някакви данни във филм, институциите проверяват дали има нарушения, установяват истината и всички се съобразяват с фактологично доказаната истина. Не, дай да се питаме кой на какво вярва. Думите са на 61-годишният шофьор на лимузина от Калифорния Майк Хюз, който има една основна цел в живота си - да докаже, че Земята е плоска. Не успя, защото властите не му разрешиха да се самоизстреля на 550 метра височина над пустинята Мохаве - за целта той бе сглобил саморъчно ракета, боядисал я в червено, а всичко това го разказва подробно в свой канал в YouTube. Е, властите не му разрешиха, защото изстрелването щеше да е опасно и за него, и за намиращите се наблизо други хора - Хюз не е авиоинженер, той просто си сглобил ракета. Нали не вярва в науката. Целта на Майк Хюз от години е да се издигне над Земята, да направи снимки и с тях да докаже, че Земята е плоска. Така вярва човекът. Очаквайте скоро в новините: Че къде е разликата?", "date": "2017.12.02", "title": "Земята вече е плоска. Стига да го поискате"}
{"url": "http://clubz.bg/61384-voennoprestypnikyt_pralqk_e_pogylnal_ciankalij", "text": "Осъденият за военни престъпления от трибунала в Хага Слободан Праляк е погълнал цианкалий, заявиха от холандската прокуратура. Това показват данните от първичния токсикологичен анализ на кръвта на генерала от силите на босненските хървати, съобщи БНТ. Праляк демонстративно обяви, че е извършил престъпления и обяви, че поглъща отрова в момента, в който трибуналът обяви присъдата му за извършени престъпления срещу човечеството. Заседанието веднага бе закрито, бе извикан лекарски екип, но малко по-късно бе съобщено, че генералът е починал. Осъден се самоуби пред трибунала в Хага (ВИДЕО) Концентрацията на калиевия цианид е довела до сърдечна недостатъчност, което е и причината за смъртта на Праляк. Тленните му останки ще останат на разположение на трибунала в Хага до края на разследването, заяви представител на съда и потвърди, че Праляк е починал в съдебната зала. Предстои да бъде изяснено как той се е сдобил със смъртоносното вещество.", "date": "2017.12.02", "title": "Военнопрестъпникът Праляк е погълнал цианкалий"}
{"url": "http://clubz.bg/61393-hristo_ivanov_ne_az_shte_zashtitavam_privatizaciqta_pri_kostov_no_problemyt_e_drug", "text": "Приемането на наказатени закони и правила с обратна сила е \"атентат срещу правото\" - това е забрането още от римско време. Така лидерът на \"Да, България\" Христо Иванов коментира и идеите на властта за отпадане на давността за престъпления с приватизацията, и законопроектът за банковата несъстоятелност на Делян Пеевски и Йордан Цонев, подкрепен от ГЕРБ. По думите на Иванов целта с повдигането на темата с приватизацията и предложението за промяна в конституцията е \"рекет\" от страна на държавата. По думите на Христо Иванов вече има бизнесмени, които не броят дали в парламента гласовете ще стигнат за промяна в конституцията и отмяна на давността за престъпления в процеса на приватизация, а \"вече събират парите за подкупа\", защото знаят, че не била да чакат прокуратурата да ги обяви в списъка с разследваните.  Иванов припомни, че той и партията му отдавна са предложили вариант за ревизия на прехода и тя е да се отворят досиетата на МВР от 90-те години. По думите му и с актуалната реакция със сигналите за разследване на твърденията за международна контрабанда на цигари от \"Булгаргабак\" се дава възможност на институциите - там давността не е изтекла, да се покаже, че могат да се проверяват приватизационни сделки. Радев за доклада \"Булгартабак\": Ще дойде, ще го преведем, ще го знаем и вие ще го знаете \"Да, България\" до ЕК и ОЛАФ: Част ли е \"Булгартабак\" от контрабанден канал?   \"Да, България\" до ЕК и ОЛАФ: Част ли е \"Булгартабак\" от контрабанден канал?", "date": "2017.12.02", "title": "Христо Иванов: Не аз ще защитавам приватизацията при Костов, но проблемът е друг"}
{"url": "http://clubz.bg/61394-minalo_i_nastoqshte_prez_videoobektiva_na_klub_z_video", "text": "Фоторепортерът на Клуб Z Веселин Боришев се разходи в Националната галерия в София, за да ви покаже част от изложбата  на група XXL. Тя е събрала творби и документация от вече далечното и изпълнено с желание за промяна последно десетилетие на миналия век.     Изложбата бе открита на 28 ноември, но за щастие ще е отворена чак от 18 декември.  В нея можете да видите творби не само на основателите на \"Група XXL\" Свилен Стефанов, Генади Гатев, Хубен Черкелов, Иван Кюранов, Косьо Минчев, Расим, Георги Тушев и Слави Славов, а и на автори, включили се в неговата дейност с течение на годините – Росен Тошев, Димитър Яранов, Георги Ружев, Борис Сергинов, Красимир Добрев, Йордан Ефтимов, Дейвид  Д’Агостино и Анатолий Осмоловски. С групата, създадена през 1994 г. в различни години са сътрудничили голям брой автори, а десетки са открили самостоятелни изложби в пространството на галерия XXL. Куратори на изложбата са Свилен Стефанов и Сузана Каранфилова.", "date": "2017.12.02", "title": "\"Минало и настояще\" през видеообектива на Клуб Z (ВИДЕО)"}
{"url": "http://clubz.bg/61395-rumen_radev_otnovo_na_iztrebitel_shte_leti_s_rafal_na_6_dekemvri", "text": "Президентът Румен Радев заминава на работно посещение във Франция по покана на колегата си Еманюел Макрон. Визитата е в периода 4-6 декември. Тя е продължение на диалога на най-високо равнище между България и Франция след срещата на двамата президенти в двореца Евксиноград през август т.г. В първия ден на работното посещение - на 4 декември - Румен Радев и Еманюел Макрон ще проведат среща в Елисейския дворец, във фокуса на която се очаква да бъдат двустранното икономическо и инвестиционно сътрудничество, партньорството в сферата на отбраната и сигурността, образованието и културата, както и теми от дневния ред на Европейския съюз. Последният ден на визитата на президента ще е най-адреналинова - тогава Радев е поканен в базата на френските Военновъздушни сили в Сен-Дизие и ще изпълни полет на изтребител „Рафал“.  Радев ще посети Европейската космическа агенция, ще се срещне с представители на българската общност в Париж, ще проведе работна среща в сградата на българското посолство с представители на френския бизнес и ще представи възможностите за инвестиции в България. Среща е предвидена и с генералния директор на ЮНЕСКО Одре Азуле, както и с генералния секретар на Организацията за икономическо сътрудничество и развитие Анхел Гурия, съобщаватот прессекретариата на държавния глава.", "date": "2017.12.02", "title": "Румен Радев отново на изтребител - ще лети с \"Рафал\" на 6 декември"}
{"url": "http://clubz.bg/61396-tq_poluchi_obqsnenie_v_lyubov_bez_da_chue_%E2%80%9Eobicham_te%E2%80%9C_video", "text": "През 1975 г. британската рокгрупа „10cc“ записва една от най-великите любовни песни в историята.   има красива, незабравима мелодия, изключително ефектен и новаторски аранжимент и текст с много оригинална концепция. Но има и още нещо: истинска любовна история, която си струва да бъде разказана. I’m Not in Love (Не съм влюбен) на „10cc“ е хитът, благодарение на който популярността на групата рязко скача нагоре. С хор от многократно записаните гласове на трима от членовете и клавирен синти-бийт в ритмичната ѝ основа, баладата стига до номер 2 в класацията на „Билборд“ и вдъхновява британското синти-поп движение в началото на 80-те. Наскоро съавторът на песента, пианистът и основен вокалист в изпълнението й, Ерик Стюарт; другият съавтор, китаристът и басист Греъм Гулдман; барабанистът Кевин Годли, пианистът Лол Крем и секретарката на студиото Кати Редфърн разказаха за еволюцията на I’m Not In Love пред Майк Майърс от „Уолстрийт джърнъл“.  – Една есенна сутрин на 1974 г. по време на закуска с жена ми в дома ни в Англия тя неочаквано попита: По това време бяхме женени от 9 години. Отвърнах ѝ: След закуска отидох в дневната, където имах пиано и акустична китара. Заех се да напиша песен за това, че казвам „Обичам те“, без да го казвам в действителност. Докато работех над текста, се опитвах да балансирам онова, което Глория искаше да ѝ казвам, и убеждението ми, че то ще омаловажи факта колко много я обичам. В началото опитах с контрасти. Пеех „Не съм влюбен“ и добавях неща като „Защото те обожавам“. Но на хартия изглеждаше изтъркано и банално. И вместо това се концентрирах върху конфликта между моите чувства и опитите ми да не ги изразявам с думи. Измислих мелодия, като подрънквах акордите на китара. За първите осем такта написах следните контрастни стихове:  . Но не ми прозвуча достатъчно добре. Когато пристигнах в студиото „Строубери“, на 20 минути от вкъщи, Лол Крем и Кевин Годли бяха заети с друга песен. Затова двамата с Греъм Гулдман започнахме работа по I’m Not in Love. Той предложи страхотните акорди за въведението. \n\t : – Имахме нужда от още осем такта преход и заедно с Ерик измислихме „Oooh, you’ll wait a long time for me“, с мелодията и акордите. : – Когато приключихме, Кевин и Лол се присъединиха и заедно записахме първата версия  – в лек боса нова стил. Когато го чухме, Кевин не остана доволен нито от боса новата, нито от част от текста. Лол се съгласи с него и решихме преходът да остане само инструментален, изпълнен на пиано. : – Едно от най-хубавите неща в „10cc“ беше, че без значение кой е написал песента, останалите имаха правото да я направят по-добра. Това ни даваше пълна творческа свобода.  – За мен боса новата не беше достатъчно интересна. Трябваше ни нещо по-голямо, атмосферично и изразително. В главата си чувах вълни от гласове, хор, пеещ без думи, който се носеше над музиката, като този, който бях чувал във филма „2001: космическа одисея“. \n\t : – Това беше гениално. Но най-напред трябваше да запишем основния ритъм трак на песента и моя вокал, по които да се водим. Записите на хора щяха да заемат 13 от 16-те писти на нашия рекордер. Това означаваше, че имахме само три за ритъма. На едната писта аз записах електрическото пиано и изпях основния вокал. На втората Греъм записа ритъм китарата. На третата Кевин използва мини-Муг, настроен да звучи като бас барабан. Добави и баладичен ритъм на клавиатурата на синтезатора, който звучеше като сърдечен ритъм. После Кевин, Лол и Греъм прекараха 3 седмици в студиото, записвайки се как пеят „Аааа“ и „Аа-аа“, докато събрахме „хор“ от 624 гласа. Четиримата работихме с плъзгачите на мишпулта с по две ръце като на пиано, за да постигнем затихванията на гигантския хор зад ритъма и главния ми вокал. Фоновите гласове ни харесаха толкова много, че оставихме всички заглушители на малко по-висока степен, за да осигурим атмосфера с бял шум. : – Имахме голям късмет с идеята за хора. Никой дотогава не беше го правил. Но когато свършихме, резултатът беше вълнуващ. Гласовете ни звучаха като от друга планета. : – Дори и с хора, песента се нуждаеше от допълнителна текстура. Предложих на Греъм да запише осем такта бас соло след първия преход. Някой каза: „Бас соло в любовна песен, в балада?“. Решихме, че си струва да опитаме. Предложих да има женски глас, шепот: „Стегни се“. : – Точно докато говорехме затова, на вратата се показа секретарката на студиото Кати Редфърн и прошепна:  , и изчезна. Лол веднага каза:  : – Тръгнах след Кати. Когато ѝ обясних какво искаме, тя не се съгласи веднага – никога не била записвала.  – Бях на 21. Обожавах момчетата, а те се отнасяха с мен като със сестра. Когато Лол ми съобщи идеята, помислих, че е някаква шега. Те много обичаха майтапите. Но Лол ме заведе в студиото и в контролната стая всички бяха сериозни. Казаха ми, че това е любовна песен и гласът ми трябва да звучи все едно се опитвам да убедя приятеля си да мисли ясно. : – Но колкото повече мислех за това изречение, толкова по-грубо ми звучеше „Стегни се“. Така че го промених на „ , с по-меко и утешително звучене. : – Влязох в студиото с Кевин, който беше там, за да ми дава кураж и знак, кога да шепна. Сложихме си слушалки, за да чуваме песента. Кевин докосна ръката ми, когато дойде време да кажа думите. : – Първия път Кати не го каза достатъчно музикално. Но след като ѝ обяснихме, опита пак и се справи идеално. : – Да чуя гласа си в песента беше сюрреално. Не можех да повярвам, че това съм аз. Бях много развълнувана. : – Бях купил една детска музикална кутийка. Когато дръпнеш връвчицата, започваше да свири детската песничка Boys and Girls Come Out to Play. Записахме я с два микрофона на 5 метра един от друг за стерео ефект. После я смесихме с изсвирената на пиано мелодия след първия преход и се получи призрачен звук, който се рее от единия говорител към другия. Ерик добави и ехо ефект със заглъхване. : – Когато завършихме албума, заведох Глория в студиото. Съпругите на останалите момчета също дойдоха. Изгасихме осветлението и чухме целия албум. После отново, няколко пъти – може би часове. I’m Not in Love (Не съм влюбен)", "date": "2017.12.02", "title": "Тя получи обяснение в любов, без да чуе „обичам те“ (ВИДЕО)"}
{"url": "http://clubz.bg/61397-7_arestuvani_za_nezakonen_reeksport_na_lekarstva_za_milioni_video", "text": "МВР и прокуратурата са разбили престъпна група за реекспорт на лекарства от България за страни от ЕС. Това стана ясно по време на брифинг в МВР, на който присъстваха министърът на вътрешните работи Валентин Радев, министърът на здравеопазването Кирил Ананиев, главният секретар на МВР Младен Маринов, прокурор Иван Гешев, говорителката на главния прокурор Румяна Арнаудова и шефът на ГДБОП Ивайло Спиридонов. По-рано премиерът Бойко Борисов бе извикал министрите си и шефове на служби на съвещание в Министерски съвет като една от темите е била злоупотреби и финансово състояние на болници.  МВР: Разкрити са \"крупни злоупотреби\" и кражби в болници По време на операцията да направени претърсвания на 60 адреса в 4 града - София, Шумен, Сливница, Пловдив. Претърсен е и склад за лекарства, сред които животоспасяващи и животоподдържащи, подготвени за износ. Сред обискираните обекти има и аптеки. Престъпната група е от 7 души и те са задържани под арест за срок от 24 часа. Очаква се да им бъде поискана постоянна мярка за неотклонение. Разпитани са 20 души в сградата на ГДБОП в петък. Сред тях има и медицински лица, които са изписвали лекарства, които след това са подготвяни за реекспорт. \n\t От думите на прокурор Иван Гешев стана ясно, че са иззети лекарства за милиони левове. Работата по случая е започнала през септември, но сигналът за схемата е получен преди около 6 месеца. Ивайло Спиридонов, директор на ГДБОП, обясни, че става дума и за лекарства, които са заплатени от НЗОК, след което са изкарвани от употреба и вкарвани в документооборот и износ в чужбина.   ", "date": "2017.12.02", "title": "7 арестувани за незаконен реекспорт на лекарства за милиони (ВИДЕО)"}
{"url": "http://clubz.bg/61398-ninova_iska_ot_pes_obshta_poziciq_za_kachestvoto_na_hranite_v_es", "text": "Партията на европейските социалисти (ПЕС), чийто лидер е Сергей Станишев, да приеме обща позиция против различното качество на храните в страните от Западна и Източна Европа - това поиска лидерката на БСП Корнелия Нинова, която е на среща на европейските социалисти в столицата на Португалия - Лисабон.  В началото на годината се заговори за различно качество на продуктите, които големи производители предлагат на различните европейски пазари. Страните от Вишеградската четворка настояха за спешни мерки. През лятото у нас бе направено сравнение на 31 продукта, предлагани на нашия, и на пазари в Западна Европа. Проверката показа разминаване в състава на 7 от тях, но в рамките на позволеното от законодателството в ЕС.  Производителите съзнателно търсели разлика в съдържанието на храните у нас и в ЕС Корнелия Нинова каза още, че България ще поеме председателството в ключов момент, когато ще се говори за напускането на Великобритания, за бежанската криза, за пътя, по-който трябва да се върви, за бюджета в следващия програмен период. След това се похвали:  ", "date": "2017.12.02", "title": "Нинова иска от ПЕС обща позиция за качеството на храните в ЕС"}
{"url": "http://clubz.bg/61399-golqma_pobeda_da_trymp_senatyt_odobri_danychnata_reforma", "text": "Американският Сенат одобри най-мащабната реформа на данъчното законодателство в страната от 1986 г. насам. Медиите в САЩ обявиха гласуването за огромна победа на президента Доналд Тръмп. То бе на ръба - 51 гласа \"за\" срещу 49 \"против\". Промените, които Сенатът одобри, засяга и мултинационалните корпорации, средния и малък бизнес, и доходите на работниците. Републиканците, с малки изключения, подкрепиха реформите, въпреки че коментарите в медиите преди гласуването бяха, че партията може да блокира решенията. Днес обаче те обявиха, че проектът за реформа ще стимулира икономиката. Победата на Тръмп идва в деня, в който разследването на руското влияние в изборите се приближи опасно до кръга на президента, след като Майкъл Флин призна, че е лъжесвидетелствал пред ФБР за срещите си с високопоставени представители на Москва. Съветник на Тръмп обвиняем за руската връзка Демократическата партия е на точно обратната позиция - че предложенията на властта облекчава данъчно най-богатите американци, а и гарантира нов национален дълг от 1,4 трилиона долара в следващите 10 години. В момента дългът възлиза на над 20 трилиона долара. Гласуването на реформата трябва да мине и през съгласуване с Камарата на представителите, след което да бъде подписана от Тръмп. Очаква се това да ставе през следващата седмица. Реформата бе прокарана в Сената без да се търси подкрепа от опозицията, а самият проект, който е обем около 500 страници, стана публичен едва няколко часа преди гласуването. Тръмп обяви 35% данък за фирми, които изнасят производства от САЩ Преди гласуването лидерът на демократите Чък Шумър заяви, че \" Сред промените се отличават тези за намаляване на корпоративния данък от 35% на 20%. Според републиканците това ще стимулира икономиката достатъчно, за да се компенсира разликата в постъпленията в хазната.  Предлагат се данъчни облекчения за собствениците на малки компании, които не са организирани като традиционните корпорации.  Отменя се и изискването всеки американец да има здравна осигуровка - едно от нещата, които са в основата на т.нар. \"Обамакеър\". Вноските за здравни застраховки ще се увеличат. Изпълнява се и едно от обещанията на Тръмп в кампанията - увеличават се данъците върху активи на американските компании зад граница.  Данъците върху доходите ще се облагат по 4-степенна, а досега беше 7-степенна. Най-ниската ставка е 12% при доход от 0 до 45 000 долага годишно за американец и 90 000 долара за свойка. Последната - четвърта ставка е от 39,6% при доходи над 500 000 долара и съответно 1 млн. долара за двойка.  Тръмп обяви 35% данък за фирми, които изнасят производства от САЩ", "date": "2017.12.02", "title": "Голяма победа да Тръмп: Сенатът одобри данъчната реформа"}
{"url": "http://clubz.bg/61401-ruskata_afera_vse_po_blizo_do_trymp", "text": "Предполагаше се, че той има какво да разкаже за предполагаемите връзки с Русия на хора около Доналд Тръмп. Така и се оказа - Майкъл Флин направи признания, които прехвърлят горещия картоф на зетя на президента. След признанието на бившия съветник по националната сигурност Майкъл Флин в аферата за предполагаемите връзки с Русия, зетят на американския президент Джаред Къшнър попада под силен натиск. Според информации в медиите, Къшнър е наредил на Флин да установи контакти с официални руски представители. Телевизия NBC се позовава на две доверени лица, чийто имена не се съобщават. \"Вашингтон поуст\" и сайтът BuzzFeed също сочат Къшнър за човека от преходния екип на Тръмп, който е подтикнал Флин да установи контакти с тогавашния руски посланик във Вашингтон Сергей Кисляк.  Къшнър е един от най–доверените хора на Доналд Тръмп. Ако наистина се докаже, че именно той е наредил на Флин да разговаря с Москва, т.нар. „руска афера” ще се озове вече в непосредственото обкръжение на президента. В петък бившият съветник по въпросите на националната сигурност Майкъл Флин заяви, че е излъгал за контактите си с Русия. Пред федералния съд във Вашингтон той заяви, че е дал фалшиви показания през следователите на ФБР относно контактите си с руския посланик Сергей Кисляк. Става дума най–вече за телефонни разговори, които Флин е водил с Кисляк през декември  2016 година. Тогава бившият генерал беше обявен от Тръмп за съветник по въпросите на националната сигурност - още преди да изтече мандатът на президента Барак Обама. Майкъл Флин подписа декларация, в която признава, че поведението му е било неправилно. Той се съгласява да сътрудничи на властите и в частност да съдейства изцяло на специалния прокурор Робърт Мълър „в името на моето семейство и нашата страна”. По този начин бившият 3-звезден генерал може да избегне съдебен процес. Екипът на дългогодишния директор на ФБР Робърт Мълър разследва от месец май предполагаемите нелегални контакти на предизборния щаб на Доналд Тръм с Русия. Разследването трябва да установи дали тези контакти са повлияли резултатите от президентските избори, вкл. чрез предполагаемите руски хакерски атаки в полза на Тръмп. Американските тайни служби смятат, че в САЩ е била проведена широкомащабна кампания на руското правителство, която е целяла да навреди на кандидатката на Демократическата партия за президент Хилари Клинтън. В нов документ, представен от специалния следовател Мълър в съда, се казва, че Майкъл Флин е разговарял по телефона с тогавашния руски посланик по поръчка на високопоставен и отговорен член на предизборния щаб на Тръмп.  След последните публикации в медиите, които засягат Къшнър, Белият дом веднага обясни чрез адвокат на Тръмп, че Майкъл Флин е действал по своя инициатива и че в аферата не са замесени други лица. Все още не е ясно дали самият Доналд Тръмп е знаел за контактите с Русия и дали е участвал в тях. Американският президент упорито и разпалено отрича каквито и да било контакти с Русия. Правителството в Москва също отхвърля всички обвинения за намеса в предизборната борба в САЩ. Джаред Къшнър попада за втори път в полезрението във връзка с руската афера. Съпругът на дъщерята на Тръмп Иванка е участвал през 2016 година в една среща с руска адвокатка, на която е ставало дума за компрометиращи материали за кандидатката на демократите за президентския пост Хилари Клинтън. Също и с руския посланик Кисляк Къшнър се е срещал два пъти, признава самият той.", "date": "2017.12.02", "title": "Руската афера: все по-близо до Тръмп "}
{"url": "http://clubz.bg/61389-kola_se_vrqza_v_peshehodci_v_london_vlastite_ne_govorqt_za_terorizym", "text": "Петима души са ранени при инцидент в Лондон, след като лек автомобил се е врязал в пешеходци. Новината съобщават всички световни агенции. Случая е от през нощта, а двама от пострадалите са в критично състояние. Засега властите в Лондон не подозират тероризъм.  Инцидентът е станал около 3 ч през нощта местно време (около 5 сутринта българско време - б.р.) на \"Стокуел Роуд\" в британската столица. Районът е бил отцепен от полицията. Пострадалите са на възраст между 23 и 42 години.", "date": "2017.12.02", "title": "Кола се вряза в пешеходци в Лондон, властите не говорят за тероризъм"}
{"url": "http://clubz.bg/61388-fich_i_standard_end_puyrs_povishiha_kreditniq_rejting_na_bylgariq", "text": "Две от големите агенции за кредитен рейтинг – \"Фич\" (Fitch Ratings) и \"Стандард енд Пуърс Глобъл\" (S&P Global) - повишиха дългосрочния и краткосрочния кредитен рейтинг на България в чуждестранна и местна валута. Новината съобщи официално Министерството на финансите, а и премиерът Бойко Борисов, и председателят на депутатите от ГЕРБ Цветан Цветанов се постараха тя да не остане незаберязана от последователите им във фейсбук. За разлика от Борисов, Цветанов придружи новината и с коментар:  \"Фич\" повиши дългосрочния кредитен рейтинг на България в чуждестранна и местна валута на ‘BBB' от ‘BBB-' и отбеляза, че перспективата и на двата показателя е стабилна. От агенцията отбелязват, че през 2016 г. България е нетен външен кредитор (8,6% от БВП) и се очаква позицията да продължи да се подобрява. Излишъкът по текущата сметка е оценен на 3,4% от БВП, средно за периода 2017-2019 г. Външните резерви представляват 49.7% от БВП, а коефициентът на външна ликвидност е оценен на 215% към края на 2016 г. Това осигурява адекватно покритие за поддържане на режима на валутен борд, се посочва в съощението. Агенцията отбелязва и фактори, които биха повлияли в негативна посока - например наличието на външни дисбаланси като задълбочаване на дефицита по текущата сметка и влошаване на конкурентоспособността. Според анализаторите риск в областта на публичните финанси би представлявало наличието на висок бюджетен дефицит, както и наличието на съществени задължения на предприятията, които са държавна собственост. Повишената оценка от \"Стандард енд Пуърс\" от 'BB+/B' на BBB-/A-3' отразява засилването на външната позиция на страната, обусловена от продължителната експанзия на износа и нарастването на спестяванията. Рисковете са свързани със съществена и внезапна промяна във финансовите потоци, идващи от чужбина и в частност преките чуждестранни инвестиции.  ", "date": "2017.12.02", "title": "\"Фич\" и \"Стандард енд Пуърс\" повишиха кредитния рейтинг на България"}
{"url": "http://clubz.bg/61385-razpad_v_dps_hitrino_ot_dvijenieto_podozirat_natisk", "text": "Регионален трус в ДПС - общинските съветници на движението в Хитрино подадоха заявления за напускане на партията, съобщи БНР. Шуменският депутат от ДПС Хамид Хамид заяви, че са сторили това под натиск от кмета Нуридин Исмаил. Той пък отрече обвиненията. Исмаил бе изключен от ДПС през лятото с мотив, че след експлозията на цистерни от товарен влак през декември миналата година и трагедията в общината средствата са се харчили непрозрачно и не е свършена достатъчно работа. ДПС изключи кмета на Хитрино Заедно с него бе изключен и председателят на общинския съвет в Хитрино и общински лидер на ДПС Мустафа Ахмед. Изключването им бе предхождано и от изявления в подкрепа и благодарност на премиера Бойко Борисов, който \"осигурил спокойствието\" след трагедията с влака.  На 1 декември 19 от 20 местни структури на ДПС в община Хитрино са взели решение да напуснат движението и да се саморазпуснат. Последва и решението на общинските съветници. Според кмета Исмаил причината е, че хората го подкрепят и имат уважение към него и работата му. Версията на депутата от ДПС Хамид Хамид е, че напусналите партийци са били подложени на натиск от градоначалника, за да стигнат до това решение.   ", "date": "2017.12.02", "title": "Разпад в ДПС-Хитрино. От движението подозират натиск"}
{"url": "http://clubz.bg/61391-mvr_razkriti_sa_krupni_zloupotrebi_i_krajbi_v_bolnici", "text": "Крупни злоупотреби и кражби в болници са били разкрити при разработка на специалните служби, в това число и ДАНС. Операцията спецслужбите е била обсъдена на работна среща, свикана от премиера Бойко Борисов.  Това стана ясно след като сутринта се разбра, че премиерът Бойко Борисов е извикал на среща министрите на здравеопазването и на финансите Кирил Ананиев и Владислав Горанов. Сбирката бе в Министерския съвет, а темата - злоупотреби и финансово състояние на държавните и общински болници. На срещата бяха и шефове на специални служби, в това число и ДАНС, както и вътрешният министър Валентин Радев. Преди десетина дни министърът на здравеопазването Кирил Ананиев съобщи, че подготвя доклад за финансовото състояние на държавните болници. За операцията, в която са участвали ГДБОП и Специализираната прокуратура, ще бъдат съобщени подробности в МВР по-късно, съобщи Радев след срещата при Борисов. Владислав Горанов заяви след съвещанието: \"Фич\" и \"Стандард енд Пуърс\" повишиха кредитния рейтинг на България  ", "date": "2017.12.02", "title": "МВР: Разкрити са \"крупни злоупотреби\" и кражби в болници"}
{"url": "http://clubz.bg/61327-kleta_bylgarska_demokraciq", "text": "Българските депутати не уважават демокрацията. Управляващите я ограничават, а опозицията злоупотребява с нея. Двете действия са свързани, но спорът кое е първопричината е като вечния разговор за яйцето и кокошката. Демокрацията, както е известно, е преди всичко процедура. Приемането на бюджета за 2018 г. бе красноречива илюстрация на отношението на депутатите ни към демокрацията и свързаното с нея право на инакомислещия да изрази своето мнение. Вместо да уважават процедурите, те се стараеха да ги употребят в своя полза. (Непостна) пица и бюджет - работна нощ в парламента Още в началото на дебатите в първия пленарен ден за тази седмица от ГЕРБ започнаха с хватките. Изненадващо управляващите поискаха проверка на кворума, при положение, че в залата очевидно такъв имаше. Истинската причина за това искане се разбра късно вечерта. По този начин ГЕРБ отне на БСП правото да поиска по-късно такава проверка и да прекрати среднощното заседание. Според парламентарния правилник проверка на кворума от името на парламентарна група може да се иска само веднъж на ден. В предишни мандати всяка парламентарна група имаше право да иска проверка на кворума по веднъж на ден, но сега текстът е различен. Настоящият регламент очевидно е затягане на примката около шията на опозицията и отнемане на един от инструментите, с които тя може да повлияе на пленарното заседание. В ГЕРБ обаче имат железен аргумент за този текст. Без да си задава логичния въпрос защо, след като \"Орешарски\" е символ на злото за ГЕРБ, депутатите запазват регламенти, въведени по негово време. С ранната проверка на кворума ГЕРБ си отвори вратата за удължаване на заседанието до безкрай. И се възползва на няколко пъти от тази възможност - първо до 18.00 ч., после до 23.00 ч., после до 0.00 ч., а след това - до приемането на чл. 20 от бюджета. На това БСП нямаше разумен отговор. Единственото, което социалистите измислиха, бе да се изказват максимално често и продължително. Един от БСП излизаше и само прочиташе какво е записано в съответната точка, а друг след това го репликираше с думите да поясни какво точно мисли по това, което е прочел. Следваше дуплика и така до безкрай. Вярно е, че тази реакция бе предизвикана от ГЕРБ. Но само по себе си тя също е отвратителна гавра с парламентаризма и демокрацията. В крайна сметка тази игра на нерви можеше да продължи до сутринта. Нервите на патриотите обаче не издържаха и те предложиха заседанието да се прекрати след приемането на чл. 17. Така то бе прекратено малко след 3.00 ч. Часовникът не бе спрян в 0.00 ч., което пък породи дискусии доколко заседанието след този час е легитимно. Противоконституционно ли бе приет текст от бюджета? Ето практиката На няколко пъти дебатите по бюджета породиха такова напрежение, че можеше да се стигне до физическа саморазправа между депутатите. А репликите, който се чуваха от задните редове на ГЕРБ към опозицията нямаха нищо общо не само с демокрацията, а дори с елементарното възпитание. Фактът, че това е партията, която управлява трети мандат България и все още няма реална алтернатива, е ужасяващ. Демокрацията и парламентаризмът не са даденост. Те не виреят навсякъде по света, а там, където са се появили, това е станало след дългогодишни усилия и борби, в които са дадени огромен брой жертви. Бюджетът не е просто един от най-важните закони в държавата. Парламентаризмът първоначално е възникнал точно затова - да се постигне консенсус по бюджета на държавата, по данъците, които се плащат, да не се позволява на краля да се разпорежда с хазната както намери за добре. За настоящото ни управление обаче бюджетът не е нищо друго, освен досадна формалност. То вярва, че е съвсем нормално неговото приемане да става през нощта, когато общественият контрол е по-малък, а и самите депутати не са съвсем адекватни. За ГЕРБ приемането на бюджета бе и още една възможност да демонстрира сила и власт, да покаже, че каквото реши партията - това ще става. И това в София, в пленарната зала на парламента. Мисълта как тези хора се държат по регионите си, където вниманието не е чак толкова голямо, е плащеща. Противоконституционно ли бе приет текст от бюджета? Ето практиката", "date": "2017.12.02", "title": "Клета българска демокрация"}
{"url": "http://clubz.bg/61369-zaplashen_li_e_dyuneryt_v_es", "text": "Заплаха тегне над бъдещето на дюнера в Европа. Поне така съобщиха някои медии, а германският \"Билд\" почти написа некролога на популярната храна. Законодателството на Европейския съюз върви към забрана на използването на фосфати при обработката на месото от популярната улична храна, чиято родина е Турция, съобщава и АП. Европейските парламентаристи се позоваха на изследвания, според които има връзка между фосфатите и сърдечно-съдовите заболявания.  Фосфатът е необходим, защото задържа водата в месото и то остава крехко и сочно дори и след като е било замразено. Без него при печене месото ще се разпада. Съставката се слага не само в замразено месо, а и в сладкиши, кока кола, различни салами. Дюнерите основно се правят от дълбоко замразено месо. Фосфатите, които са необходими за неговата обработка, за да се превърне в ориенталския сандвич, обаче са много по-малко, отколкото в много други храни. За да стане ситуацията още по-объркана, някои колбаси, които съдържат фосфати, са разрешени за продажба в страните от ЕС. Така се появи и друго съмнение в собствениците на дюнерджийници - дали няма и някакъв момент на дискриминация. Правилото, според тях, е създадено специално, за да удари бизнеса, в чиято основа са главно турци и араби. Въпросът с дюнера излезе на дневен ред, когато Европейската комисия предложи официално да се одобри използването на фосфати в агнешкото, говеждото, телешкото, което отива за продажба в магазините. Някои други меса по-рано получиха подобно одобрение. Към момента употребата на фосфати е разрешена в прясното месо, но не беше уреден въпросът за замразеното. Предполагаше се, че предложението на ЕК няма да има проблеми да мине през Европейския парламент. То обаче беше спряно в Здравната комисия на парламента, която му се противопостави с 32 на 22 гласа, против гласуваха зелените и социалистите. Като се позоваха на научни изследвания от 2012 г., парламентаристи изразиха притесненията си, че като одобрят фосфатите в дюнерите, ще подложат европейците на по-голям риск от сърдечно-съдови заболявания. Сега се очаква какво ще бъде гласуването в пленарна зала в парламента след две седмици. Ако с абсолютно мнозинство от 376 гласа се отхвърли предложението на ЕК, тогава трябва да бъде написан нов законодателен проект. Ренате Зомер, говорител на Християндемократите в Германия по здравните въпроси, обяснява: Според данни, цитирани от \"Франкфуртер Рундшау\", в Германия има поне 16 хил. дюнерджийници, а на ден се правят по 3 млн. дюнера. Десетки хиляди хора са част от многомилионната индустрия.   Дневно в страните от ЕС се изяждат 500 тона дюнери. 80% от месото за тях се произвежда в Германия. Затова и тя ще бъде особено силно засегната, ако поправката не бъде приета. Дюнерът първоначално бил специалитет само за султаните. Те похапвали дюнер кебап - нарязано месо в чиния, веднъж седмично и то само по обяд. През 1972 година турският гастарбайтер в Германия Кадир Нурман решил да отвори заведение за бързо хранене, където да се предлагат само дюнери. Той бързо забелязал, че Германия е страна, в която се работи много и хората са свикнали да похапват на крак. Така първите дюнери в Германия се появяват в Берлин. Отначало дюнерът бил само от месо и хляб, по-късно се появил вариантът със салата и сос. Оттогава той станал една от любимите храни на германците. А Берлин е смятан за \"столица на дюнера\" с неговите над хиляда заведения от този тип. Специалитетът се радва на голяма популярност не само в Германия, а и в цяла Европа. Като вкусово той се адаптира според традициите в дадената страна. Французите предпочитат дюнер с пуешко месо, а шведите и испанци го обичат с пиле. Най-продаван в Европа обаче си остава класическият дюнер с телешко месо.", "date": "2017.12.02", "title": "Заплашен ли е дюнерът в ЕС?"}
{"url": "http://clubz.bg/61390-mari_ot_rokset_drebnata_ot_shvedska_stomana", "text": "Не , не е кънтри... Това че има слайд китара и пустини с кактуси във видеото, нищо не значи - просто малко пò за американската публика. Новото парче на Мари Фредриксон (от \"Роксет\" - б.р.) зарадва феновете й. И показа, че родената през 1958 г. композиторка, пианист, текстописец и... разбира се изумителна певица е \"на линия\" и не е загубила експериментаторски хъс. Човек не може вечно да пее Listen to Your Heart, все пак. В авторските си \"полета\" Мари с удоволствие се увлича от блуса и джаза - както повечето велики музиканти... След невероятната й борба с мозъчен тумор, открит през 2002 г., днес певицата не мисли да почива. Ако не знаете, Мари има 8 самостоятелни студийни албума, като въобще не е задължително да са на английски - езикът, който ги изстрелва в звездите... Всъщност само един е на английски - The Change (2004), може би най-тъжният, създаден през двете тъмни години, докато тя е на непрекъснати процедури след оперативното отстраняване на тумора. Колко е тежък само този кавър на The Good Life: Да си спомним и тази красота някъде от началото на 21-ви век. Старички, но златнички, \"Роксет\" продължават да се развиват - двамата заедно и всеки поотделно.", "date": "2017.12.02", "title": "Мари от \"Роксет\" - дребната... от шведска стомана"}
