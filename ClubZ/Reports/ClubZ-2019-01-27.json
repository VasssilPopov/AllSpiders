{"url": "http://clubz.bg/78760-po_iskane_na_sasht_ekstradirame_bylgarin_kojto_tyrguva_s_bitkojni", "text": "Българин, който се занимава с търговия с биткойни, ще бъде екстрадиран в Съединените щати. Решението е на Софийския апелативен съд. 51-годишният Росен Йосифов, който от 2015 г. управлява у нас фирма за търговия с виртуални валути, е задържан в дома си миналия декември, информира бТВ. По искане на САЩ Йосифов трябва да бъде екстрадиран и след това съден по обвинения за  Пред близките си Йосифов разказал, че не помни румънския клиент, разследван от американските служби. Софийският апелативен съд е одобрил окончателно екстрадирането на Йосифов. Кога точно ще се случи - засега не е ясно. По всяко от обвиненията българинът е заплашен от 20 години затвор. бТВ се свърза с прокуратурата, но оттам все още няма коментар по казуса.", "date": "2019.01.27", "title": "По искане на САЩ екстрадираме българин, който търгува с биткойни"}
{"url": "http://clubz.bg/78761-novi_pravila_za_priem_na_pyrvoklasnicite_tazi_esen", "text": "Нови правила за прием на първокласниците се очаква да влязат в сила тази есен, съобщи \"Нова телевизия\". Миналата година родители се оплакаха, че системата дискриминира многодетните семейства. Причината - по-малките деца попадат в различни училища от по-големите си братя и сестри. До дни промените ще бъдат официално гласувани, а кампанията за прием в първи клас започва през април.  Ще има само \"фини промени\" в правилата за прием в първи клас Тази година най-много точки за прием ще продължава да носи 3-годишната уседналост на детето в близост до училището. Това е т.нар. „Първа група”. В същата група, независимо от постоянния или настоящ адрес, ще попадат и децата, които искат да учат в училището на по-големите си братя или сестри. Повече точки при приема ще имат и децата с един починал родител, както и пълните сираци. Досега те получаваха съответно по 3 и по 5 точки. В предстоящия прием точките ще са с еднаква тежест - 6. Приемът в първи клас с уседналост три години на родителите Наесен в семейството на Даниела вече ще има двама ученици. За първокласника родителите са избрали същото училище, като това на каката, която ще е в 6-и клас. Бонусът за първокласниците с по-големи братя и сестри в същото училище се дава и заради необходимостта от по-лесна адаптация, казват от просветното ведомство. Както и миналата година, така и тази бъдещите първокласници ще бъдат разделени в четири групи. В първата ще попаднат тези, които живеят 3 или повече години в района на училището. Във втората - децата, които са на адреса си от 1 до 3 години. В трета група са тези, които живеят до училището по-малко от една година. А в последната група остават кандидатите, които не живеят в района на избраното училище. Ако децата са с равен брой точки в сила влизат допълнителни критерии.  Според Даниела сред критериите, носещи точки, трябва да се върне и адресът на работното място на родителя. Приемът в първи клас с уседналост три години на родителите", "date": "2019.01.27", "title": "Нови правила за прием на първокласниците тази есен"}
{"url": "http://clubz.bg/78753-chat_programa_sys_100_sigurnost_nqma_takava", "text": "\"Криптиране от край до край\" е вълшебната фраза, с която вече почти всяка чат-програма обещава на потребителите пълна сигурност на съобщенията им.  Няма значение дали става дума за популярния в цял свят WhatsApp, фаворитът в България - Viber, свързаният с Facebook Messenger или някоя от десетките други апликации за мобилни устройства. Facebook ще интегрира заедно Messenger, WhatsApp и Instagram Тази седмица изчете информация, че Facebook ще преработва Messenger и чатът на Instagram, така че да са съвместими с WhatsApp и да имат популярното криптиране, включено на пълна сила. Какво означава криптиране \"от край до край\" и всички ли приложения, които го имат, са еднакво защитени? И колко сигурна е защитата на това криптиране? Концепцията на криптирането в основите си е проста и древна - искаш да пратиш на някого съобщение и то да не бъде прочетено по пътя. В древността класически метод е изпращателят и получателят да имат по един екземпляр от една и съща книга и да ползват някакво шифроващо правило, с което да превърнат съобщението от разбираемо в на пръв поглед случаен набор от букви. Получателят знае правилото, отваря своя екземпляр и следвайки го, \"отключва\" съобщението и го прочита. Skype с ново криптиране на разговорите Viber вече е криптиран от край до край Разбира се, през 2019 г криптирането е значително по-сложно и значително по-сигурно. Но базовата идея остава в някаква степен същата - изпращачът има ключ, с който криптира, получателят - такъв, с който декриптира съобщението. End-to-end означава просто, че криптирането и декриптирането не се случва в някой междинен сървър на компанията, която поддържа приложението, а само на устройството на изпращателя и получателя. Това предполагаемо гарантира пълна сигурност - поне по пътя. Поначало не всеки чат включва такова криптиране по подразбиране. Чатовете на Twitter, Instagram и други по-малко известни социални мрежи например не предлагат такова. Популярният Facebook Messenger има възможност за Secret Conversation - таен разговор, който включва именно криптиране \"от край до край\". Но повечето потребители не знаят за тази възможност. Заради Telegram: Русия блокира сървъри на Google и Amazon WhatsApp, Viber, Skype и много други имат подобно криптиране включено по подразбиране. Колко сигурно е това криптиране обаче не е ясно, тъй като е със затворен код.  По-малко известното приложение Signal, едно от най-ранните, които предлагаха подобно криптиране, е стъпка нагоре - неговите алгоритми са с отворен код. Което означава, че десетки програмисти могат да ги проверяват, да ги подобряват, и да дават оценка колко добри са. Не. Криптирането е просто метод за осигуряване на сигурност по пътя между двете устройства. Дали съобщенията могат да бъдат прочетени или не зависи от нивото на сигурност на самите тях. Първата дупка в сигурността е човешкият фактор - нищо не спира получаващият съобщението да го покаже или прати на трето лице. Донякъде това се контрира с опцията в някои чатове да пращате самоунищожаващи се съобщения. WhatsApp например криптира съобщенията, когато ги изпрати, но ако сте си включили автоматичен бекъп, в облака се качват некриптираните ви съобщения. Макар да не са толкова разпространени сред мобилните устройства, вируси по смартфони и таблети съществуват и много от тях могат да копират и пращат на трето лице съобщенията ви, дори от защитена програма. Всъщност наскоро имаше предупреждения за уеб malware, вирусоподобен софтуер, който имитира именно WhatsApp, но не пази съобщенията ви по същия начин. Ако искате максимална сигурност, особено в професионален контекст, не разчитайте на най-популярните приложения. Макар ситуацията днес да е доста по-добра от преди само 4-5 години, те все още имат сравнително слаба защита. България ще развива блокчейн с други в ЕС В такива случаи е по-добре да потърсите някои от множеството приложения, които ползват blockchain-технологията, която е в основата на криптовалутите - Dust, e-Chat, Echo, Cryptviser.  Друг вариант са услугите за криптирани имейли, минаващи през сървъри в дълбокия уеб. Но дори и там няма абсолютна безопасност. Истината е, че масов, достъпен и лесен за употреба чат, който да гарантира сигурността на съобщенията ви на 100%, не съществува. Skype с ново криптиране на разговорите Viber вече е криптиран от край до край Заради Telegram: Русия блокира сървъри на Google и Amazon България ще развива блокчейн с други в ЕС", "date": "2019.01.27", "title": "Чат програма със 100% сигурност? Няма такава"}
{"url": "http://clubz.bg/78759-surva_v_pernik_snimki", "text": "Приключи тридневният и 28-и поред международен фестивал на маскарадните игри \"Сурва\" в Перник - днес бе последният ден. Тази година шоуто събра около 7500 участници от България и цяла Европа. Бяха поставени нови рекорди по масовост. Имаше групи от Македония, Сърбия, Гърция, Румъния, Португалия и т.н. Те дефилираха от петък до неделя и на централния площад в миньорския град демонстрираха ефектни костюми, маски, танци, обичаи и традиции.  Десетки хиляди се стекоха - не само от България. Имаше гости от цял свят, било то чужденци, които живеят тук или такива, които бяха пътували специално за карнавала. Стекоха се и чуждестранни журналисти. В събота екип на турската ТРТ се ключи от програмата. Президентът на Федерацията на европейските карнавални градове (ФЕКГ) Ларс Алгел заяви, че със своя фестивал перничани ежегодно доказват, че \"обединението прави силата\". Сред специалните гости в първия ден беше Кубрат Пулев. Вижте снимки от фестивала.  ", "date": "2019.01.27", "title": "Сурва в Перник (СНИМКИ)"}
{"url": "http://clubz.bg/78756-70_000_dushi_protestirat_v_bryuksel_sreshtu_klimatichnite_promeni", "text": "70 000 души - предимно ученици и младежи, изпълниха днес улиците на Брюксел въпреки студа и дъжда. Те излязоха на протест срещу климатичните промени, предизвикани, според тях, от човешка дейност и призоваха федералните власти в Белгия да засилят борбата си срещу това явление. Протестиращите призоваха управниците на страната да предприемат повече и по-сериозни действия за подобряване на качеството на въздуха. Стотици арестувани при протести в Брюксел (СНИМКИ+ВИДЕО) В акцията участваха хора от цяла Белгия. Влаковете за Бюксел бяха претъпкани и много хора не успяха да стигнат навреме за протеста. Организаторите трябваше да го започнати  по-рано, за да облекчат причинените задръствания. Такива се образуваха край Европарламента и Кралския дворец. Движещите се там автобуси бяха отклонявани, което създаде само допълнителен хаос. В шествието участваха граждани и на други европейски страни. Забелязано бе знамето на Румъния. Това е четвъртият голям протест срещу климатичните промени в Белгия за по-малко от два месеца. Първото шествие бе на 2 декември 2018 г. В четвъртък, на 24 януари, пак се събраха 70 000 протестиращи. 35 хиляди от тях, или половината, бяха ученици и студенти, които не отидоха на училище и на лекции.  Участващите в протестите ученици заплашиха, че всеки четвъртък ще отсъстват от учебни занятия, за да обърнат властите внимание на техните искания. В момента обаче Белгия се управлява от временно правителство, което няма достатъчно правомощия. По тази причина ефектът от протестите срещу сегашната власт ще бъде минимален. Но партиите го приемат на сериозно, тъй като предстоят европейски избори през мей. И се очаква в Европарламента да се увеличат популистките и евроскептичните партии.", "date": "2019.01.27", "title": "70 000 души протестират в Брюксел срещу климатичните промени"}
{"url": "http://clubz.bg/78751-novata_jelqzna_zavesa", "text": "На север от Сирия, по границата с Източна Европа и около Арктика на изток - Русия е построила множество защитни постове, които отправят предизвикателство към недосегаемата до скоро американската армия. Това принуждава Вашингтон да преосмисли своето място в света като неоспорим въздушен военен хегемон. С-400 – дързостта на Путин Руската система за противоракетна защита С-400 променя сметките на Америка и нейните съюзници в ключови за тях региони като Сирия. Според Москва радарът, който използва С-400, може да долови и последния модел самолети с шпионската технология \"стелт\". Той е използван в Западна Сирия – сензорното му поле се простира от Турция, през Средиземно море, до Израел. Въпреки че все още не е влизал в битка, радарът на С-400 е отблъснал самолет на водената от Америка коалиция в Сирия   заяви пред репортер генерал лейтенант Виктор Гумьонъй, командир на руските Войски за противовъздушна и противоракетна отбрана. Руските хибридни военни тактики срещу Запада, включително намесата в чужди избори и кампаниите за дезинформация, привлякоха вниманието най-вече на американските законодатели и правителство. Разпространяването на системата С-400 показва, че Русия също инвестира много и в традиционните оръжия. Пентагонът призна, че С-400 е принудила американската коалиция да направи промени във въздушните операции в Сирия, но настоя, че като цяло Америка все още притежава свобода на действие във въздушното пространство. Новото предизвикателство убеди Белия дом да преработи „Националната отбранителна стратегия” в края на 2017 г. Двупартийна комисия, създадена от Конгреса, за да оцени отбранителната стратегия на Тръмп, установи в доклад през ноември, че Русия развива възможностите си в посока подкопаване свободните действия на американската армия. Според нея действията на Москва  Кремъл отдавна се опитва да се противопостави на това, което нарича . Чрез все по-агресивната си външна политика Русия търси мястото си в свят, който ще бъде разделен в сфери на влияние между Москва, Вашингтон и Пекин. Москва не е готова да се изправи срещу американската армия фронтално: бюджетът на Пентагона е десет пъти по-голям от този на Русия. Въпреки намесата на Кремъл в Сирия и нахлуването в Крим, въздушната мощ и морските възможности изостават в сравнение със тези на САЩ и Китай. В Сирия, според официалните статистики, повече представители на руската армия са били убити от самолетни катастрофи, от колкото от вражески огън. Единственият самолетоносач на Русия „Адмирал Кузнецов” в момента е ремонтиран. Кран се стовари върху летателния апарат през октомври, който нанесе потенциално непоправими щети. От системата С-400 се очаква да предостави на Путин смъртоносен отговор срещу военна намеса на Запада, ако възникне криза по европейската граница на Русия, в Близкия изток или в Северна Корея. Присъствието ѝ в Сирия привлече вниманието на множество купувачи. Тя бе закупена от Китай и Индия, дискутират се и потенциалните сделки с Турция и Саудитска Арабия. Това притеснява Вашингтон и НАТО. С продажбите на С-400 на други държави Русия още повече нарушава до скоро неоспоримото надмощие на Америка по въздуха. Тръмп в Ирак: САЩ вече не са световен полицай Според Пентагона руските мерки все още не са в състояние да променят позицията на Америка. След разпада на СССР през 1991 г. Америка се превърна в световната \"суперсила\". След терористичните атентати от 11-ти септември Щатите използваха военното си превъзходство срещу чуждестранните правителства, които определи за заплаха. Афганистан, Ирак и Либия бяха атакувани. САЩ с по-широки военни операции в Афганистан През 2010 г. Путин обяви план за модернизиране на руската армия, като поясни, че държавата ще инвестира еквивалента на 650 милиарда долара през следващото десетилетие. Планът включваше замяна и подобряване на застаряващите съветски противовъздушни и противоморски отбранителни системи. Според него Москва организира войските си съобразно силните и слабите страни на американската армия – търси се успешното противопоставяне. Срещу купувачите на С-400 могат да бъдат наложени санкции от САЩ. Това се дължи на закон от 2017 г., който засяга всеки съюзник, търгуващ с руската военна индустрия. Китай получи С-400 миналата година и „Департаментът по развитие на оборудването”, който съблюдаваше сделката, бе санкциониран през септември. Индия даде съгласието си да закупи С-400 на стойност повече от 5 милиона долара през октомври. Делхи се зарече в партньорство с Америка и обеща, че ще служи като баланс срещу нарастващата мощ на Китай. С това се надява да избегне санкциите на Вашингтон. Не се знае дали Саудитска Арабия ще сключи сделка с Русия поради натиска на САЩ над Рияд. Саудитска Арабия купува руски ракети С-400 Пентагонът се възпротиви срещу Турция и нейното планирано закупуване на С-400, като обяви, че това ще даде на Русия твърде близък изглед към операциите на НАТО. Противоракетните системи обикновено получават информация от сателитите, както и от летящите апарати, за да установят потенциалните атаки. Въвеждането на С-400 в турските бази ще даде на Москва поглед върху неуловимите от радар бойни самолети Ф-35, според американските власти. Те предупреждават, че сделка между Турция и Русия за С-400 ще развали споразумението между Вашингтон и Анкара за Ф-35. Турските власти заявиха, че се нуждаят от противоракетната система, за да защитят южната си граница от Сирия. Вашингтон инсталира ракети „Пейтриът” в Южна Турция през 2013 г., след като сирийските власти събориха турски изтребител, убивайки двама. С намаляването на сирийската заплаха, САЩ изтеглиха ракетите през 2015 г. След това Америка предложи на Турция да продаде противоракетната система „Пейтриът”. Американска делегация посети Анкара преди две седмици, за да уточнят условията по сделката. Въпреки това Турция не се е отказала от закупуването на С-400. САЩ към Турция: Откажете руските ракети С-400 и ви даваме F-35 На хартия С-400 се представя по-добре от „Пейтриът”: С-400 – може да проследи 300 потенциални цели (ракети или летателни апарата), в радиус от 250 мили и движещи се със скорост до 3 мили в секунда. „Пейтриът” – може да проследи 100 потенциални цели (ракети или летателни апарата), движещи се със скорост малко под миля. По-голямата част от противоракетната система на Русия е поставена на западната граница на страната. Москва се е погрижила радарът да покрива и Кримския полуостров, който анексира през 2014 г. от Украйна. Други противоракетни дивизиони са поставени на четири от руските арктически територии. С разтапянето на леда заради глобалното затопляне, Вашингтон и Москва смятат, че може да се отвори морски коридор, който да свързва Азия и Европа и искат да го посигурят. В Далечния изток системата С-400 покрива северните Курилски острови, територия, която СССР завзема в края на Втората световна война от Япония. Токио отправя претенции за 4 от островите в южния край на архипелага.  Ще решат ли Русия и Япония териториалните спорове? Според руския министър на отбраната Кремъл разполага с повече от 300 системи за противоракетна отбрана, разположени в страната. Точният им брой и местоположението им остават тайна. Вашингтон обвинява Москва, че нарушава Договорът за ликвидаране на ракетите със среден и малък обсег от края на Студената война, като твърди, че руската ракета \"9М729\" може да лети в обсег, който нарушава клаузите по споразумението. Ето я ракетата, която нарушавала договора със САЩ Русия е използвала и други оръжия, за да обезкуражи желаещите да нарушат морските или сухопътните ѝ граници. Противокорабни ракети подпомагат защитата на Курилските острови, докато в Калининград са поставени ракети с малък обхват „Искандър”. Литва разтревожена от военни учения в анклава Калининград Въпреки неуспехите в икономиката през последните няколко години, провокирани от понижаването на цената на петрола и санкциите на Запада, Кремъл отдели нови 19 трилиона рубли (повече от 300 милиарда долара) за търсене, разработване и създаване на оръжие за следващото десетилетие. Нещо повече, „Алмаз-Антей”, руска компания, която създава оръжия, включително и противоракетни системи, в момента работи по С-500. Развитият модел ще бъде насочен срещу новото поколение междуконтинентални балистични ракети. Компанията е избрала два завода, в които смята да започне масово производство на С-500 през 2020 г. Тръмп в Ирак: САЩ вече не са световен полицай САЩ с по-широки военни операции в Афганистан Саудитска Арабия купува руски ракети С-400 САЩ към Турция: Откажете руските ракети С-400 и ви даваме F-35 Ще решат ли Русия и Япония териториалните спорове? Ето я ракетата, която нарушавала договора със САЩ Литва разтревожена от военни учения в анклава Калининград", "date": "2019.01.27", "title": "Новата Желязна завеса"}
{"url": "http://clubz.bg/78730-srednata_zaplata_v_byurata_po_truda_e_727_lv", "text": "Прегледът на отворените данни за обявите за свободни работни места на Агенция по заетостта за периода между четвъртото тримесечие на 2017 г. и четвъртото тримесечие на 2018 г. ни дава възможност да направим някои интересни заключения: Средна брутна заплата (приравнена за 8-часов работен ден) за свободните работни места в бюрата по труда за цялата 2018 г. е 727 лв. През третото тримесечие на 2018 г. тя възлиза на 755 лв. или 67,5% от средната заплата за страната (1117 лв. по данни на НСИ за третото тримесечие на 2018 г.), като през последните няколко години не се наблюдава особена промяна в това съотношение. През последното тримесечие на 2018 г. тя вече достига 757 лв., което е с 8% над осреднената заплата по обявите за същия период на 2017 г. Този темп на нарастване е в унисон с наблюдавания в икономиката (между 7 и 8% в различните тримесечия). В условията на бързо нарастваща минимална работна заплата (която вече надхвърля 45% от средната), не е изненадващо, че относителният дял на обявите за работни места с такъв тип заплащане остава значителен. През 2018 г. 27% от разгледаните от нас обяви в бюрата по труда са за минимално заплащане, а едва 6-7% са за заплата, която е близка или над средната за страната. Нещо повече – при тези изчисления сме изключили данни за работните места, които всъщност са за по-ниско от минималното заплащане, каквито обяви продължават по някакъв начин да се появяват в базата данни на АЗ. Сред най-нископлатените професии, за които обаче има търсене в бюрата по труда (обикновено за минимална работна заплата), намираме охранители, машинни оператори в текстилното, шивашкото и кожарското производство, пощальони и куриери, продавачи на пазари, други видове неквалифицирани работници, включително такива в селското стопанство, както и различни видове помощен персонал. Сред разгледаните от нас свободни работни места най-високо брутно заплащане е било предложено за системен анализатор (4 хил. лв.), но в бюрата по труда през 2018 г. са се търсили и десетки ИКТ специалисти (при средно заплащане за 2254 лв., но с някои позиции достигащи 2900 лв.), оператори в контактни центрове, различни видове техници, инженери и административен персонал – все позиции със средна предлагана заплата над 1500 лв. Като цяло най-голям дял от обявите през 2018 г. са за групите „машинни оператори и монтажници”, както и за „квалифицирани работници и занаятчии” (и двете групи формират по около 23% от свободните работни места). Прави впечатление още, че свободните работни места, които не изискват специална квалификация (11%), са повече от тези за специалисти (едва 10%). Конкретните професии, които като бройка най-много се търсят в бюрата по труда, са: Средната предлагана заплата в бюрата по труда за цялата 2018 г. е 727 лв., като нейният размер варира от 893 лв. в столицата до 561 лв. в област Кърджали. Област Кюстендил е другата, в която средното предлагано заплащане е под 600 лв., а в диапазона 600-650 лв. се концентрират повечето от по-слабо развитите области като Видин, Монтана, Силистра и Разград. Любопитно е, че на второ място по най-висока предлагана заплата се нарежда област Търговище, което е в унисон с добрите данни за местния пазар на труда – областта регистрира рекорден коефициент на заетост през третото тримесечие на 2018 г. Пред 2018 г. за заплати над 900 лв. там са търсени готвачи, металурзи и машиностроители, печатари, заварчици и монтажници.", "date": "2019.01.27", "title": "Средната заплата в бюрата по труда е 727 лв."}
{"url": "http://clubz.bg/78703-jyltite_jiletki_potencialna_treta_politicheska_sila_vyv_franciq", "text": "Планираното съставяне на листа на \"жълтите жилетки\" за европейските избори, приветствано засега от повечето политически партии, размесва наново картите, отнемайки гласове от всички формации и особено от крайната десница. Тази листа, наречена \"Обединение за гражданска инициатива\" (ОГИ), за момента включва само десет имена начело с Ингрид Льовавасьор, 31-годишна санитарка и водещ член на движението. Целта е до средата на февруари да се състави завършена листа от 79 кандидати за изборите на 26 май. Хипотезата за явяване на европейските избори беше тествана в няколко допитвания преди огласяването на листата, и особено в най-новата анкета на института \"Елаб\" за новинарската телевизия Бе Еф Ем. \"Жълтите жилетки\" биха се наредили трети с 13 процента от гласовете след партия \"Република, напред!\" на президента Еманюел Макрон (с 22,5 процента) и крайнодесния Национален сбор (със 17,5 на сто). Този резултат \"показва, че има възможност изразеният гняв да добие политическо проявление\", коментира Бернар Сананес, президент и генерален директор на \"Елаб\". \n\tОформя се тенденция: листа на \"жълтите жилетки\" би отнела от резултатите на всички партии, но най-чувствително това ще е при подкрепящата движението партия \"Национален сбор\" (НС) на Марин Льо Пен, която би му отстъпила три процентни пункта. В резултат, ако \"Република, напред!\" изгуби дори един пункт, нейният аванс пред НС ще се увеличи, сочи това допитване. Това е парадокс, при положение, че от средата на ноември \"жълтите жилетки\" протестират против данъчната и социалната политика на правителството. При тези обстоятелства \"на \"Република, напред!\" й остава само да запази мълчание, да не прави нищо и да извади кестените от огъня\", отбелязва Гаел Слиман, президент на социологическия институт Одокса. Някои видни представители на \"жълтите жилетки\" незабавно разкритикуваха тази ситуация.  предупреди в комюнике групата \"Гневна Франция!!!\" на Ерик Друе - спорна фигура от \"жълтите жилетки\", докато друга полемична личност, Максим Никол, критикува листата на \"опортюнисти\" и \"продажници\". Някои критици дори обвиняват самото мнозинство, че тайно е подпомогнало съставянето на такава листа - твърдения, отречени от генералния пълномощник на мажоритарната партия, Станислас Герини, констатирал само, че \"жълтите жилетки искат да имат политическо представителство\". \n\tОт политическа страна листата на \"жълтите жилетки\" за момента бива приета благосклонно от повечето френски партии, които виждат в нейно лице израз на \"демокрацията\". Всъщност е трудно да бъде критикувана формация, произлязла от движение, които те подкрепят от два месеца и от което са се опитали да се възползват, като някои дори поставиха начело в листите си представители на \"жълтите жилетки\". Изпълнителната власт също изрази одобрение. Говорителят на правителството Бенжамен Гриво отбеляза, че \"процесът е интересен\" и оцени като \"по-здравословно\" дебатите да се състоят при изборните урни, по-скоро с открито лице, отколкото прикрито зад псевдоними в социалните мрежи или с качулки\". При новата листа трудното едва започва. Шансовете й за успех остават несигурни и то дотолкова, че изобщо не се знае дали всички \"жълти жилетки\", чието движение е белязано от самото начало от дълбоки разногласия, я подкрепят. Освен това преди изборите на 25 май може да се появят и други жълти листи. Възможно е дори упражнението да се обърне срещу тях, предупреди Гаел Слиман.", "date": "2019.01.27", "title": "\"Жълтите жилетки\" - потенциална трета политическа сила във Франция "}
{"url": "http://clubz.bg/78754-voenen_parad_v_rusiq_za_75_godini_ot_osvobojdenieto_na_sankt_peterburg_snimki", "text": "Санкт Петербург отбеляза с военен парад 75-ата годишнина от освобождението на града (тогава Ленинград) от нацистката блокада през Втората световна война, предаде Асошиейтед прес. Обсадата продължава повече от две години, докато на 27 януари 1944 г. Червената армия отблъсква силите на Третия райх. Оценките за броя на жертвите варират, но според историците над 1 милион жители на града стават жертва на въздушния и артилерийски обстрел и глада. По време на войната повечето жители са оцелявали с дажби от само 125 грама хляб на ден и каквато още храна са успеели да купят.  Над 2500 войници и 80 военни машини участваха в парада при температури от около минус 18 градуса. В парада участваше и легендарният танк Т-34, изиграл ключова роля в победата над нацистите и станал символ на смелостта и страданието на нацията по време на войната. Освен историческо въоръжение на парада беше показана и съвременна бойна техника, включително ракетни комплекси \"Искандер-М\". Парадът завърши с изпълнение на авиационна група за висш пилотаж, включваща шест изтребителя МиГ-29. По повод годишнината от вдигането на блокадата руският президент Владимир Путин положи цветя пред паметника \"Родината-майка\" на Пискарьовското мемориално гробище. Той неведнъж е посещавал гробището в деня на годишнината от пробива на обсадата. По традиция Путин посещава и братската могила, където е погребан брат му Виктор, починал по време на обсадата. По това време братът на сегашния президент е на 1 годинка. Самият Путин е роден след края на войната, през 1952 г. Кремъл съобщи днес, че президентът е подписал указ, с който се отпускат 150 милиона рубли (2,3 милиона долара) за създаването на нова експозиция в държавния музей на обсадата.", "date": "2019.01.27", "title": "Военен парад в Русия за 75 години от освобождението на Санкт Петербург (СНИМКИ)"}
{"url": "http://clubz.bg/78747-barekov_na_chuden_anglijski_mlad_politik_mlad_bashta", "text": "Николай Бареков отново демонстрира великолепните си познания по английски език в пост във Фейсбук, в който се хвали като млад политик, млад баща и въобще млад човек.  Не е толкова лесно да се преведе нещо, което е написано грешно - по принцип. Ала в случая няма да се затрудните кой знае колко. Само вижте лявата снимка на г-н Бареков (\"по-младата\") и всичко ще ви стане ясно. И да, идат избори - ще видим дали в тях младостта ще победи. Младият дух в здравото тяло на бившия тв водещ, който \"работи като младеж и изглежда като младеж\".", "date": "2019.01.27", "title": "Бареков на чуден английски: Млад политик, млад баща..."}
{"url": "http://clubz.bg/78748-nqmashe_bitka_i_klasika_djokovich_be_tvyrde_silen_za_nadal_snimki", "text": "Новак Джокович. Това е шампионът на Откритото първенство на Австралия. Сърбинът показа защо е номер 1 в света и вече рекордьор по титли в Мелбърн - със 7. Той тотално доминира на финала срещу Рафаел Надал (№2) - 6:2, 6:3, 6:2, за малко повече от два часа. Никой не очакваше такова превъзходство - испанецът не бе загубил сет до мача за титлата. Джокович прескочи Люка Пуй, ще има суперфинал Безпощаден Надал сложи край на похода на Циципас Жокера имаше шест титли, колкото Роджър Федерер и Рой Емерсън (постигнати преди Откритата ера), а вече е еднолично начело. Това е 15-ото му най-високо отличие от Големия шлем. Днес Надал, който пропусна да стане единственият тенисист в \"новото време\" с най-малко по две титли от всички турнири от Гранд слам, опита много оръжия, но Новак имаше отговор за всичко. Той \"захапа\" съперника още от първия сервис гейм, в който направи пробив. След това реализира още един, а за цялата част допусна само една точка на своя начален удар. Трудно е за вярване, но се случи. Нататък Матадора започна да подобрява играта си, но днес просто не му се получи дори да е равностоен. Основната причина за това е \"машината\" Джокович, който само допреди година изглеждаше в тежко състояние в Мелбърн заради контузиите. В третия сет сърбинът все пак даде точка за пробив на Надал - и това беше неговият шанс. Световният №1 обаче се справи блестящо и в следващия гейм отново смути подаването на Краля на клея. Което се оказа решаващо за сета и мача - 3:0. Това бе 53-ият мач между Джокович и Надал, а победата е 28-а за Ноле. И може би най-лесният му успех срещу големия съперник. Двамата имат история с епични битки помежду си, предпоследната от които в Шлема бе на \"Уимбълдън\" (3:2 за Джокович), но днес не видяхме сблъсък. Новак Джокович се приближава до Роджър Федерер (20) и Рафаел Надал (17) по върхове в Гранд слам. А ако сърбинът запази сегашната си форма, този път на Рафа ще е значително по-трудно да триумфира на \"Ролан Гарос\". Сега и Федерер обеща да участва там. Безпощаден Надал сложи край на похода на Циципас", "date": "2019.01.27", "title": "Нямаше битка и класика - Джокович бе твърде силен за Надал (СНИМКИ)"}
{"url": "http://clubz.bg/78752-mvr_iska_2000_lv_globa_za_posqgane_na_policaj_ili_pojarnikar", "text": "МВР предлага обединение на Специализирания отряд за борба с тероризма и жандармерията в една нова, голяма структура Главна дирекция „Жандармерия и противодействие на тероризма“. Това е предвидено като част от промени в закона за МВР, които са качени за обсъждане в Портала за обществени консултации strategy.bg, пише в. \"Сега\". Според авторите на законопроекта от вътрешното министерство, това било необходимо за \" Пак тя ще се занимава с \"  овладяване на кризисни ситуации, както и охрана на специални товари. МВР предлага и глоба от 2000 лв. за всеки, които посегне на полицай или пожарникар. Планира се нов текст, в който е записано, че Според авторите това се налагало, защото сега в закона имало само прокламирана особена закрила на закона, но нямало никаква административно-наказателна разпоредба, която да я защитава. Предлага се и създаване на изрично изискване да не се назначават за служители на МВР кандидати, при установена зависимост от или злоупотреба с наркотични вещества или техни аналози, както и при отказ да бъдат изследвани за зависимост от или злоупотреба с наркотични вещества или техни аналози.", "date": "2019.01.27", "title": "МВР иска 2000 лв. глоба за посягане на полицай или пожарникар"}
{"url": "http://clubz.bg/78755-velikobritaniq_obmislq_voenno_polojenie_pri_razmirici", "text": "Британското правителство разглежда възможността за въвеждане на военно положение при обществени вълнения при евентуален “Брекзит” без споразумение, съобщава в. \"Сънди таймс”, цитиран от БТА. В рамките на закон от 2004 г. за гражданска отбрана и действия при кризисна ситуация, може да се реши да бъдат въведени полицейски час, забрани за пътуване или да бъде разположена армията, за да не се допуснат евентуални размирици. Великобритания разполага с опцията да използва военно положение за справяне с масови безредици, до каквито може да се стигне при “Брекзит” без сделка, но това не въпросът, върху който правителството фокусира вниманието си, заяви пък министърът на здравеопазването Мат Ханкок, цитиран от “Ройтерс”. Правителството съобщи днес, че е започнало консултации за увеличаване на броя и продължителността на дебатите в парламента, за да си осигури достатъчно време за приемане на всички необходими текстове преди “Брекзит”, предаде “Франс прес”. До датата на “Брекзит”, 29 март, дебатите биха могли да продължават до полунощ в понеделниците, да бъдат удължени с близо пет часа във вторниците или да се състоят в петък, когато обикновено няма заседания. Що се отнася до ваканцията на парламента от 15 до 24 февруари, тя може да бъде отменена, отбелязва АФП. Всички депутати ще имат възможност да обсъдят и гласуват всяко удължаване на графика. Знаем, че е необходимо съгласуване с работния график на депутатите в избирателния им район, както и с личния и семейния им живот, който също е важен, каза говорителят. От 13-те закона, които трябва да бъдат приет преди “Брекзит”, пет вече са обнародвани, а осем предстои да бъдат гласувани. Дебатите по някои от тях обаче, като текстовете за околната среда и за грижата за благото на животните, още не са започнали, сочат данните на мозъчния тръст Институт за управление.", "date": "2019.01.27", "title": "Великобритания обмисля военно положение при размирици"}
{"url": "http://clubz.bg/78708-v_iztoka_na_es_bum_na_revionizma_za_holokosta", "text": "Ревизионизмът на Холокоста е най-силен в някои от държавите от Източна Европа, които са членки на ЕС, показва ново проучване. Според изследването някои правителства се опитват да омаловажат ролята на техните страни в масовото убийство на евреи, пише \"Политико\". 27 януари е Международният ден в памет на жертвите от Холокоста. Паметта за Холокоста избледнява То се появява във време, в което има ръст на антисемитизма в Европа. Според данните от изследване на Евробарометър от тази седмица половината от респондентите от ЕС смятат, че антисемитизмът е проблем в тяхната страна. А проучване, публикувано преди месец, показа, че 90 на сто от евреите в Европа смятат, че антисемитизмът се е увеличил през последните пет години. Според новия анализ някои от правителствата на държави членки на ЕС допринасят към опитите да се промени начинът, по който Холокост се разбира и помни. В Литва се създава нов, фалшив исторически наратив.  В Хърватия продължава да се употребява поздрава на усташите по време на футболни срещи, състезания и протести, липсват музеи на Холокоста. Еврейските и циганските общности бойкотират официалните възпоменателни церемонии. Полша смекчи закона за Холокоста Анализът посочва проблеми и в Италия, но хвали страни като Румъния, Франция и Чехия, които били готови да се изправят пред миналото си. Полша смекчи закона за Холокоста", "date": "2019.01.27", "title": "В Изтока на ЕС - бум на ревионизма за Холокоста"}
{"url": "http://clubz.bg/78757-policiqta_shte_goni_narushitelite_sys_sportni_koli", "text": "МВР обмисля да закупи високоскоростни автомобили за контрол по магистралите у нас, съобщи пред БНР главният секретар на ведомството Ивайло Иванов. Пътната безопасност е сред приоритетите на ръководството на министерството и затова ще бъдат взети и още мерки, допълни Иванов.  Искат зони с ограничение до 30 км/ч в града и 80 км/ч - на междуградско Относно последния случай с полицаи от 4-то РПУ в София, обвинени за участие в престъпна група, Иванов заяви, че поведението им няма как да бъде толерирано. Той заяви също, че „ МВР иска 2000 лв. глоба за посягане на полицай или пожарникар Ивайло Иванов коментира и набелязаните мерки срещу битовата престъпност: Според Иванов наличието на повечето служители не е гаранция за решаване на проблема. Той коментира още и скандала с фалшивите инвалидните пенсии. МВР иска 2000 лв. глоба за посягане на полицай или пожарникар", "date": "2019.01.27", "title": "Полицията ще гони нарушителите със спортни коли"}
{"url": "http://clubz.bg/78749-gerb_providq_elena_joncheva_kato_konkurent_na_ninova_za_lider_na_bsp", "text": "Българските социалисти са хунвейбини, талибани и анархисти, а \"героизираната\" депутатка Елена Йончева може да стане конкурент на Корнелия Нинова за председателското място в БСП. Така бившият председател на Народното събрание, сега редови депутат Димитър Главчев коментира пред Нова тв вчерашния конгрес на левицата, заявката й да бъде първа политическа сила на предстоящия в края на май вот за Европейски парламент, както и стопяващата се според социолозите разлика в подкрепата за ГЕРБ и БСП. Бойко Борисов: Агенция \"Рога и копита\" дава, че ГЕРБ води с 20% По думите му \"форумът се занимаваше изключително много с ГЕРБ\". И това било \"рецитал на дуета Нинова-Йончева с тема ГЕРБ и Бойко Борисов\". Според Главчев причината била, че левицата няма каква политика да предложи. \"Визия за България\" - документът, който конгресът прие като алтернативна управленска програма, бил невидим за хората за разлика от политиката на управляващите.  Конгрес на БСП: Елена Йончева разказва за \"най-големия политик сред мафиотите\"  И обобщи: Последното бе по повод критиките към прокуратурата, които социалистите отправиха, след като изведнъж държавното управление, което пет години разследва аферата КТБ, се сети да обвини Елена Йончева в пране на пари в съглашателство с ръководството на фалираната вече банка. Прокуратурата обвини Елена Йончева в пране на пари Случайно или не, това стана след като се заговори, че Йончева ще води листата на БСП за Европарламента. Депутатката си спечели прозвището \"острие на БСП\" и заради публичните си обявления за нерености като некачествено и твърде скъпо строителство на оградата по границата с Турция, \"дрийм тиймът\" в Община Хасково на депутата от ГЕРБ Делян Добрев и др. За последно Йончева се закани да обяви скоро корупционни схеми в Министерския съвет и припомни за анонимните клипове във фейсбук за къща на премиера Борисов в Барселона, придобита по съмнителен начичн. На коментарите, че държавното обвинение е действало спрямо Йончева по поръчка на ГЕРБ, Главчев отговори, че единственото общо между ГЕРБ и обвиненията срещу депутатката било в това, че членове на управляващата партия са подали сигнал за нередности до прокуратурата - както трябвало всеки гражданин да прави.  Станишев: Който копае окопи между ПЕС и БСП стреля в крака си Конгрес на БСП: Елена Йончева разказва за \"най-големия политик сред мафиотите\"  Прокуратурата обвини Елена Йончева в пране на пари Станишев: Който копае окопи между ПЕС и БСП стреля в крака си", "date": "2019.01.27", "title": "ГЕРБ провидя Елена Йончева като конкурент на Нинова за лидер на БСП"}
{"url": "http://clubz.bg/78743-za_godina_sa_razdadeni_nad_231_hil_vinetki_na_hora_s_uvrejdaniq", "text": "За 2018 г. от Агенция „Пътна инфраструктура“ (АПИ) са издали 231 371 броя безплатни годишни винетки на дирекциите за социално подпомагане. Общата им стойност е около 22,4 млн. и е за сметка на бюджета на пътната агенция. Това става известно от отговор на министъра на регионалното развитие Петя Аврамова на депутатски въпрос за предоставянето на безплатна електронна винетка на български граждани с решение от ТЕЛК. Във въпроса депутатът от БСП Николай Тишев разказва за сигнал, получен от хора с увреждания в неговия избирател район - Бургас. Там имало случай, в който човек със 100% инвалидност по решение на ТЕЛК подал заявление за безплатна винетка в местната дирекция по социално подпомагане. След три дни той бил изпратен в офис на мобилния оператор А1 да си получи винетката, но се оказало, че служителят на компанията не бил запознат с подобна процедура и го върнал отново в социалното звено. Оттам пък го препратили към местния офис на пътната агенция. Според Закона за движение по пътищата винетна такса не плащат лицата с 50 и над 50 на сто  намалена работоспособност, както и лицата или семействата, отглеждащи деца с увреждания до 18-годишна възраст и до навършване на средно образование, но не по-късно от 20-годишна възраст. На тези лица се издава безплатна електронна винетка със срок от една година за един лек автомобил.", "date": "2019.01.27", "title": "За година са раздадени над 231 хил. винетки на хора с увреждания"}
{"url": "http://clubz.bg/78742-grigor_dimitrov_poseti_paraklisa_sveta_bogorodica_v_rodniq_si_grad", "text": "Григор Димитров изненада съгражданите си в Хасково - заедно с майка си той се появи в параклиса под статуята на Света Богородица в младанеца. Не отказа снимки с почитатели и размени по няколко думи с тях. Григор направи много подаръци на рожденика Тиафо и отпадна (СНИМКИ) Най-добрият ни тенисист се завърна в България след участието си на турнирите в Бризбейн и \"Аустрелиън оупън\". След кратка почивка ще се отправи към дома си в Монте Карло, а оттам и за Ротердам, където през февруари има да защитава финал от 2018 г. Григор достигна до осминафинал в Мелбърн, където отпадна от Франсис Тиафо (САЩ).", "date": "2019.01.27", "title": "Григор Димитров посети параклиса \"Света Богородица\" в родния си град"}
{"url": "http://clubz.bg/78744-podnovqva_se_tyrseneto_na_emiliano_sala", "text": "Издирването на футболиста Емилиано Сала и пилота на малък самолет, изчезнал в понеделник вечерта над Ламанша на път от Нант за Кардиф, ще продължи на частни начала, информира Би Би Си. Мащабното търсене, в което участваха екипи от Франция, Великобритания и Нормандските о-ви, бе прекратено в четвъртък. Семейството и приятелите на аржентинския играч обаче събраха над 220 хиляди паунда чрез популярната на Запад платформа GoFundMe и ще платят за подновяването на акцията. Очаква се тя да бъде рестартирана още днес. Прекратено е издирването на Емилиано Сала и на пилота В последните дни много личности от най-различни области призоваха мисията да не спира. Първа го направи сестрата на Сала пред аржентински медии - тя заяви, че вярва в сърцето си, че Емилиано е жив. Президентът на южноамериканската страна Маурисио Макри, футболен фен и бивш президент на \"Бока Хуниорс\", също отправи апел. Към него се присъединиха големи имена като Лео Меси, Серхио Агуеро, треньорът на \"Нант\" Вахид Халилходжич, Адриен Рабио от ПСЖ, Корентин Толисо от \"Байерн\" (Мюнхен), играчи от Висшата лига, френската Лига 1 и т.н. \"Няма надежда за футболиста Емилиано Сала\" Футболната агенция \"Футбол кавър\", агент на която е Сала, също се надява да събере поне 260 000 паунда.  Сред дарителите в GoFundMe - 2448 души до късно снощи, е асът на \"Манчестър Сити\" и германски национал Илкай Гюндоган. Емилиано Сала вече трябваше да е футболист на \"Кардиф Сити\". Уелският клуб от Висшата лига се договори с \"Нант\" за рекордните в историята си 15 милиона паунда. Стана ясно, че той се е качил на самолет, нает от участвали в преговорите агенти, без голямо желание, тъй като се е страхувал. Въпреки това предпочел този начин да пътува пред редовен полет, за какъвто му е предложен билет от новите му работодатели. Изчезналият аржентинец от самолета: Страх ме е  Според хората от спасителната мисия шансовете на Сала и пилота вече са нулеви заради атмосферните условия в района по това време на годината. \"Няма надежда за футболиста Емилиано Сала\" Изчезналият аржентинец от самолета: Страх ме е ", "date": "2019.01.27", "title": "Подновява се търсенето на Емилиано Сала"}
{"url": "http://clubz.bg/78745-nad_50_procenta_ot_germancite_iskat_limit_na_skorostta%C2%A0po_autobanite", "text": "Повечето германци подкрепят идеята да се наложи ограничение на скоростта по германските магистрали като мярка за борба с климатичните промени, показват данни от социологическо проучване, цитирано от Ройтерс и БТА. Петдесет и две на сто от запитаните искат да бъде въведена максимална скорост от 120 до 140 км/ч, показва проучването на института \"Емнид\", публикувано вчера във в. \"Билд ам зонтаг\". Четиридесет и шест процента са против въвеждането на такива ограничения.  Назначена от правителството комисия проучва варианта да бъдат променени правилата в участъците от магистралите без ограничения, като по този начин се помогне Германия да изпълни целите, поставени от ЕС, за ограничаване на емисиите на парникови газове. Не всички обаче са съгласни с плановете.  Шойер изтъкна, че германските аутобани са едни от най-безопасните в света и че налагането на ограничение на скоростта ще намали като цяло въглеродните емисии на страната само с 0,5 на сто. Той заяви, че 7640 км от германските магистрали - около 30 процента от общата им дължина - имат вече ограничения. ", "date": "2019.01.27", "title": "Над 50 процента от германците искат лимит на скоростта по аутобаните"}
{"url": "http://clubz.bg/78741-socialniqt_biznes_ne_e_nevyzmojen", "text": "Хартия от трева или специална терапевтична топка за болни от деменция - подобни нововъведения предлагат предприемачите, избрали социалната сфера, за да пробият на пазара. Без непременно всички продукти да са чак толкова екзотични, по линия на този вид бизнес вече са се появили множество технологични открития, предназначени съвсем не само да се печели от тях, а на първо място да са в помощ на нуждаещите си. Или пък да допринесат за опазването на околната среда. Социалната държава е под обстрел Екологията, образованието, миграцията, борбата с безработицата - това са областите, в които работят т.нар. социални предприемачи, чийто брой в Германия вече надхвърля 150 000. От актуално проучване на банката KfW/Германската държавна банка за развитие/ става ясно, че една трета от тях искат да наложат на пазара нови и оригинални продукти, че при това ги ръководи най-вече мисълта за социален или екологичен принос, а и разкриват много повече работни места, отколкото основателите на „конвенционални” фирми. Социалният предприемач може да бъде бивш затворник, излежал надлежно присъдата си за пласмент на наркотици, след което се заел да работи срещу разпространението на наркотиците сред младите хора. Или пък трио млади дами,подпомагали първоначално доброволно отглеждането на деца от социално слаби семейства, преди да превърнат тази дейност в бизнес с вече 40 служители и 800 000 евро годишен оборот. Нищо, разбира се, не става от само себе си, нито без финансово рамо, на каквото този вид фирми могат да разчитат, тъй като имат правото да получават дарения и държавни субсидии. Има и от кого да бъдат посъветвани, тъй като междувременно съществуват множество мрежи, обединяващи този вид предприемачи. Така постепенно се стига до един двупосочен ефект - решаването на един или друг социален проблем е не само от полза за обществото, но и за инвеститорите, които все пак не са благотворители. Но именно благодарение на тях Германия може да се похвали с онлайн-университети за бежанците, специални географски карти, предназначени за хората в инвалидни колички, или пък с повече работни места за незрящи. Социалните бизнесмени преобръщат традиционния начин на мислене и действие, съгласно който този, който смята да прави добро, се надява на благосклонността на държавата или на дарители, а решеният да печели - на благосклонността на финансовите пазари. Бизнесмените от новия вид се опитват да комбинират двете неща, съчетавайки желанието си за добри приходи със стремежа да отстранят една или друга социална несправедливост. В началото, естествено, будят по-скоро насмешки и не получават подкрепа, но междувременно ги определят като една от най-перспективните възможности за инвестиции - щом комбинират добрите печалби и добрите дела. Предричат им бляскаво бъдеще, при положение, че влизат в ниши, незаети до момента - ако се има предвид, например, откритата във Франкфурт шивашка работилница, в която бежанки прилагат уменията си за успеха на начинаещи германски модни марки. Година общественополезен труд или казарма за бежанците в Германия Те биха назначили хора, които другаде трудно биха си намерили работа – лица с увреждания, аутисти, незрящи. И успяват да наложат инициативи като „Диалог в тъмното” в Хамбург, в рамките на който слепи хора развеждат зрящите из изложби или пък им сервират в ресторант, потънал в пълен мрак. В началото се разчита изцяло на държавна помощ, но междувременно финансирането се извършва със собствени сили, а фирмата има клонове в 30 държави. Подобен е принципът под мотото „Откриващи ръце” („Discovering Hands”) – слепи жени биват обучени да правят прецизни прегледи за ранното откриване на рак на гърдата. Специално този проект със сигурност го чака добро бъдеще, след като съвсем наскоро фондацията „Скала” на наследничката на BMW Сузане Клатен (най-богатата жена в Германия) му отпусна 1,4 милиона евро. Година общественополезен труд или казарма за бежанците в Германия", "date": "2019.01.27", "title": "Социалният бизнес не е невъзможен"}
{"url": "http://clubz.bg/78746-deva_mariq_ne_e_bila_influensyr_vypreki_tova_e_povliqla_na_istoriqta", "text": "Папа Франциск предупреди вчера стотици хиляди богомолци, събрали се в Панама за Световните дни на младежта, да не се поддават на изкушението да живеят във виртуалния свят на интернет, предаде \"Франс прес\", цитирана от БТА.  Дева Мария   добави папата.  Папата: Забравете трупането на вещи, животът е любов и милосърдие Той говори за това колко е трудно за младите да намерят смисъл в живота, когато са  Папата призова педофилите в Католическата църква да се предадат Папата призова педофилите в Католическата църква да се предадат", "date": "2019.01.27", "title": "Дева Мария не е била \"инфлуенсър\", въпреки това е повлияла на историята"}
{"url": "http://clubz.bg/78709-hramyt_v_seloto_na_korneliq_ninova_pri_socializma_raboteshe_a_sega_ne", "text": "Вече 12 години храм „Св. Троица“ в мизийското село Крушовица е хлопнал врати за близо 1600-те жители. Само монтирана в църковния двор камбанария възвестява празничните и траурните дни в ежедневието на селото, чийто храм не е затварял врати дори през тоталитарно време, пише врачанският  Белокаменната църква в родното село на соц.лидера Корнелия Нинова отворила врати преди 124 години и устояла близо столетие на предизвикателствата на времето. През 2005 г. е преосветена  от Врачанския митрополит Калиник след извършен дългоочакван ремонт. Празникът е пищен, радостта  – голяма. Само след две  години обаче се оказва, че фирмата, работила по потягането на внушителната постройка, си е оставила непрофесионална визитка. Новият кмет  Илия Илиевски пише през 2007 г.  докладна до общинския кмет д-р Виолин Крушовенски, местния общински съвет и Врачанска митрополия, в която ги уведомява, че е увреден куполът на храма, а от него падат парчета мазилка и цели тухли. Комисията, назначена от Община Мизия установява, че е  . Протоколът съдържа констатация, че в този вид  и екземпляри от него  са изпратени до кметството, Община Мизия, енорийския свещеник отец Марин Панов и Врачанска митрополия. поради застрашаващи живота на хората условия (2007 г.). От този момент започват  нескончаемите преписки между институции и молби за помощ до Дирекцията  по вероизповедания. Започва чутовен  скандал, който води до протест на жителите на селото през 2016 г. и закана да бъде блокиран пътят към АЕЦ Козлодуй. През 2008 година митрополитът е уведомен ясно и конкретно, че контролът върху извършения през 2005 година ремонт е занижен, пренареждането на керемидите е неправилно и вследствие на обилните валежи водата се излива в храма  през купола и разрушава освежения през същата година интериор. Отправена му е молба за спешно съдействие. След нови (безрезултатни) молби на Илия Илиевски до Дирекция по вероизповедания, събиране на църковното настоятелство на спешно заседание само се констатира продължаващата разруха на светинята към 2010 г. Следват тревожни сигнали и през 2013-2014 година, в които с покруса се описва, че „хората няма къде да се помолят, няма къде свещичка да запалят, по време на празници няма къде литургия да се проведе. Храмът ни е като „мерзостта на запустението“  и това е възмутително. Въпреки всичко това, хората са съпричастни и с техни дарения е закупена нова камбана за втората камбанария, въпреки че тя е почти срутена“. Упоритият селски кмет отправя апел и към Патриарх  Неофит. Безотговорността и нехайството се оказват фатални за красивата църква, градена  след Освобождението с много любов и показваща възродения български дух, пише врачанската медия. Издадена е трета кметска забрана за влизане в храма.  Този път тя касае  и забрана през църковния двор да не преминават хора и животни. Изработена е Количествено стойностна сметка (КСС). Заедно със снимков материал тя е изпратена до Врачанска митрополия, Дирекция по вероизповедания, Община Мизия и Общински  съвет. От Дирекцията  превеждат съгласно закона 20 хиляди лева за ремонт на храма. Те обаче  са недостатъчни и жителите на селото се опитват да издействат от общинската хазна още средства. Може би отказът поради липса на такива е бил за добро. За да не назоват нещата с истинските им имена, кметът и жителите на селото този път молят за проверка по случая  митрополит  Калиник, Дирекция „Вероизповедания“ и Община Мизия.  Унижението от подигравката с тях ги тласка към отчаяни действия – организират протест и уведомяват всички медии за дълго критата сага. Дирекцията разпорежда на Врачанския митрополит проверка и доклад по случая, а малко по-късно праща експерт лично да провери всичко на място. Община Мизия изпраща заместник-кмет, също една експертка и главния архитект Атанас Йорданов. На място е и енорийският свещеник отец Дилян Тенджерски. Никой от фирмата изпълнител, избрана от Врачанска митрополия, както и самата тя не се подчинява на държавния орган и не изпраща представители. В писмото, което Емил Велинов - директор на Дирекция “ Вероизповедания“ изпраща на 28 юли на всички заинтересовани страни се  твърди, че Врачанска митрополия  и фирмата изпълнител незабавно трябва да дадат обяснение пред специализирания орган на Министерски съвет за изразходваната субсидия и неявяване на мястото на проверката на неин представител. Според „Зов нюз“  митрополитът и епископ Киприян, тогавашен викарий на дядо Калиник, са дали обяснение в Дирекция по вероизповедания. Фирмата изпълнител обаче остава в тайна и без санкции. На 25.08.2016 г. кметът продължава действието на старата заповед за забрана за достъп до храма отпреди година. Мерките, които трябва да се предприемат са запечатване и обезопасяване. Дирекция „ Вероизповедания“ и Врачанска митрополия не са уведомили нито общинския кмет д-р Виолин Крушовенски, нито кметство Крушовица за следващите стъпки на Велинов спрямо митрополията и фирмата изпълнител. През 2017 г. са отпуснати нови 10 хиляди лева, които само укрепват част от участъка около купола. Според последната КСС за цялостен ремонт и реставрация са необходими 50 хиляди лева. Така селото остава без молитвен дом вече 12  години. Сегашният Врачански митрополит Григорий  е посетил селото и храма, м.г. и е обещал да се бори за осигуряване средства на ремонта и реставрацията. За тази година хазната отпусна общо 2 900 000 лв. за ремонт на православни храмове и манастири. Хората се надяват приоритет за Врачанска епархия да е техния запустял храм в с. Крушовица.", "date": "2019.01.27", "title": "Храмът в селото на Корнелия Нинова при социализма работеше, а сега - не"}
{"url": "http://clubz.bg/78750-dejli_telegraf_se_izvini_na%C2%A0melaniq_trymp_za_lyji_v_publikaciq", "text": "Британският вестник \"Дейли телеграф\" се извини на първата дама на САЩ Мелания Тръмп за публикувани неверни неща от нейната биография, предадоха световните агенции, цитирани от БТА. Изданието изрази готовност да компенсира съпругата на президента на САЩ за нанесените \"щети по репутацията й\". На 19 януари всекидневникът публикува в свое приложение статия, озаглавена \"Загадката Мелания\". В нея били допуснати редица фактологични неточности. Една от тях е свързана с твърдението, че бъдещата съпруга на Доналд Тръмп била принудена да напусне университета в Любляна, защото не могла да вземе нито един изпит. Доналд и Мелания Тръмп помагаха при следенето на Дядо Коледа Оказало се, че в действителност Мелания напуснала ВУЗ-а по собствено желание, за да се впусне в модния бизнес. Вестникът се извини и за твърдението в статията, че госпожата дължала успехите си като манекенка, благодарение на срещата си с Доналд Тръмп. Не била вярна и характеристиката, дадена на бащата на Доналд, бизнесмена Фред Тръмп, описан като човек със  Код червено: Мелания и \"кръвта на моите врагове\" \"Дейли телеграф\" призна, че в публикацията е сгрешена и годината на запознанството на Доналд и Мелания - тя не била 1996-а, а 1998 г. Също така госпожа Тръмп не била плакала, когато узнала за победата на съпруга си на президентските избори. Код червено: Мелания и \"кръвта на моите врагове\"", "date": "2019.01.27", "title": "\"Дейли телеграф\" се извини на Мелания Тръмп за лъжи в публикация"}
{"url": "http://clubz.bg/78738-trymp_falshivite_novini_uvolnqvat_jurnalisti_jalko", "text": "След появилите се тази седмица съобщения, че десетки журналисти от либералните сайтове \"Бъзфийд\" и \"Хъфпост\" ще загубят работата си заради бюджетни ограничения, американският президент Доналд Тръмп разкритикува вчера тези две медии, предаде ДПА. Тръмп от дълго време отправя нападки срещу критиците си в пресата, често използва израза \"фалшиви новини\" и нарича някои медии \"враг на народа\". \n\t\"Бъзфийд\" неотдавна публикува твърдение, че Тръмп е накарал бившия си адвокат Майкъл Коен да излъже Конгреса за предприемачески проект в Русия. Робърт Мълър, специалния прокурор, разследващ имало ли е връзки между предизборния щаб на Тръмп през 2016 г. и Русия, опроверга поместената в статията информация. \n\tСпоред някои данни общо около 1000 журналисти са загубили работата си през последната седмица, включително в медийната компания \"Ганет\", която издава вестника \"Ю Ес Ей тудей\"", "date": "2019.01.27", "title": "Тръмп: Фалшивите новини уволняват журналисти. Жалко"}
{"url": "http://clubz.bg/78740-prodyljava_bedstvenoto_polojenie_v_smolqn", "text": "Утежнена обстановка на много места в страната. От МВР уточниха, че са готови с план за действие, ако ситуацията се усложни още, информира “Нова телевизия”. В цялата страна паднаха значителни количества дъжд, в Северна България - сняг, поледици – на Североизток. Заради валежите нивата на реките и язовирите се покачиха. Продължава бедственото положение в Смолян. Поне пътят Пампорово - Смолян вече е отворен. В Община Баните се образуваха свлачища. В село Малка Арда свлачище е затрупало автомобили, паркирани близо до къщите в селото, увредена е и селскостопанска постройка. Кметът на селото съобщи, че в селото има още 4 свлачища.   В село Давидково в община Баните са евакуирани две жени.  Пътят през прохода \"Предела\" вече е почистен. Продължава да има опасност обаче от падащи дървета. Кабинковият лифт над Банско ще работи в неделя. Лавинната опасност остава висока.  Екипи на пожарна безопасност и защита на населението следят критичните участъци денонощно. От Агенция „Пътна Инфраструктура” призовават шофьорите да се движат с повишено внимание в тунел „Траянови врата“ на АМ \"Тракия\". Скоростта там е ограничена на 70 км/ч. Днес облачността над Западна и Централна България ще се разкъса и намалее до предимно слънчево, в източните райони ще се задържи значителна. Сутринта на места в котловините и по поречията ще има мъгли. Вятърът ще се ориентира от юг и ще е предимно слаб, предаде \"Дарик\". Максималните температури ще са между 4 и 9 градуса. Атмосферното налягане ще се задържи по-ниско от средното за месеца. В планините облачността от запад ще намалява и след обяд над повечето масиви ще е предимно слънчево. Ще духа умерен западен вятър, който до края на деня ще се ориентира от югозапад. Максимална температура на височина 1200 м - около 4 градуса, на 2000 м - около минус 2 градуса. Над Черноморието облачността ще е значителна, но само на отделни места в южните райони сутринта все още ще има превалявания. Към края на деня облачността ще се разкъса. Вятърът ще е до умерен от северозапад, в следобедните часове ще отслабне и ще се ориентира от юг. Максималните температури ще са от 4 до 7 градуса. Температурата на морската вода е 6-7 градуса. Вълнението на морето най-често ще бъде 2 бала. В началото на следващата седмица, с поток от югозапад, затоплянето ще продължи. В източната половина от страната ще се усили южният вятър и през следващите дни температурите там ще са високи: над 10 градуса, достигащи във вторник - сряда на места до 15 градуса. По-ниски ще остават стойностите в Западна България, особено в северозападните райони, където има снежна покривка. Облачността постепенно ще се увеличи, в понеделник ще бъде предимно висока и средна, без валежи. От вторник отново ще има превалявания, предимно слаби и предимно от дъжд, в планините - от сняг. В северозападните райони, а в нощните часове и по високите полета на Западна България е възможно дъждът да се примесва и временно да преминава в сняг. По-малка е вероятността за валежи във вторник - в източните райони, в сряда и четвъртък - в Северна България; в петък ще превалява главно в Източна България, с тенденция към спиране. В събота ще е без валежи, отново в Източна България с повишение на дневните температури.", "date": "2019.01.27", "title": "Продължава бедственото положение в Смолян"}
{"url": "http://clubz.bg/78739-atentat_vyv_filipinite_naj_malko_19_ubiti_i_48_raneni_snimki", "text": "Две бомби избухнаха в района на катедрала на остров в южната част на Филипините, предаде БТА. Те отнеха живота на най-малко 19 души и раниха 48, отишли на неделна литургия, съобщи началникът на националната полиция Оскар Албайалде, цитиран от \"Асошиейтед прес\". Сред жертвите има и цивилни, и военни. На снимки в социалните мрежи се виждат отломки и тела, лежащи на улицата пред катедралата, срещу която са извършвани нападения и в миналото. Никой не е поел отговорност за нападението.  Остров Джоло, където се намира катедралата, от дълго време е тормозен от екстремистите от групировката Абу Саяф. Тя е в черните списъци на САЩ и на Филипините с терористични организации, заради извършените от нея бомбени атентати, отвличания и обезглавявания.", "date": "2019.01.27", "title": "Атентат във Филипините - най-малко 19 убити и 48 ранени (СНИМКИ)"}
{"url": "http://clubz.bg/78737-otkradnaha_tvorba_na_banksi_ot_zalata_na_terora_bataklan", "text": "Творба на художника Банкси в памет на жертвите на терористичните атаки в Париж през 2015 г., е била открадната от театралната зала \"Батаклан\" в Париж, предаде ДПА. Банкси в Париж  - графити и слухове В тази зала загинаха 90 от общо 130-те жертви на атентатите в Париж, извършени от членове на организацията \"Ислямска държава\". \n\tМестни медии съобщиха, че изображението на бяла женска фигура с тъжно изражене на лицето е било нарисувано на авариен изход в залата. По техни сведения цялата врата е била свалена от крадците и отнесена с камион, предава БТА.", "date": "2019.01.27", "title": "Откраднаха творба на Банкси от залата на терора \"Батаклан\""}
{"url": "http://clubz.bg/78736-kak_populizmyt_rushi_demokraciqta", "text": "Ако има какво да научим за популизма от Източна Европа, то е, че демокрация и правова държава не са непремено свързани. Демокрацията може да бъде използвана за да подкопае правовия ред и да наложи страстите на мнозинството. Резултатът е нелибералната демокрация на Орбан - един вид нов болшевизъм в етимологическия смисъл „власт на мнозинството\". В марксистко-ленинската традиция законът няма собствена реалност, той е просто маскиран инструмент на класово господство. На хората се внушава непрестанно, че юридическите тънкости и процедури са пречка за постигане на възвишените цели, поставени от комунистическата партия; любим обект на критика за верните на режима сатирици е бюрократът с ръкавелите, който се е вкопчил в някакъв идиотски параграф и само се пречка на трудещите се. Разбира се модерните медии позволяват мнението на мнозинството лесно да се манипулира, а тогавашните управници инвестират невиждани ресурси в пропаганда и агитация. Но едва ли ще разберем дълголетието на комунизма без да вземем под внимание неговата  популярност сред широки слоеве от населението. Почти религиозна вяра се установява във всемогъществото на политическата воля, впрочем и като градивна, и като наказваща. Ключът към тази вяра е скоростта, в която политическото винаги бие юридическото. А нещата трябва да се случват бързо, защото модерният човек е екзистенциално нетърпелив. Само да се отървем от мудната машина на правосъдието, с нейните членове и алинеи, и обществените проблеми ще могат да се решават на момента. Изразът „телефонно правосъдие\" съдържа тази мигновенност. Трябва да се построи блок за нуждаещите се? Ами просто някой се обажда, конфискуват терена, пращат багерите. Престъпник е събудил общественото възмущение? Някой се обажда да го застрелят. Популизмът днес се храни от същото раздразнително нетърпение, породено от мудността на институциите. Мястото на карикатурния бюрократ от времето на комунизма е заел иженарицаемият евро-бюрократ. И колкото повече се ускорява социалният живот, толкова по-малко търпение имаме пред архаичните юридически или административни процедури; искаме политиците да действат незабавно, ако може - на живо по телевизията. Румънският случай е най-екстремен. Едните въведоха извънредно антикорупционно законодателство, което беше прието с ентусиазъм от гражданите. После, с връщането във властта на бишите комунисти, страната се завъртя на пети и - колкото и да ни е неприятно да го признаем - това зарадва други групи хора, които бяха почнали да се притесняват от възможността за съдебен произвол. В България тинк-танкът на професор Вълчев констатира близо 1000 промени на правния режим през 2018, със 77 напълно нови закони, приети бързо и без обсъждане. Подобна нестабилност очевидно противоречи на по същество консервативния дух на правото - затова пък играе с възмущенията на хората. Виждаме, че криминални инциденти биват последвани от промени в законодателството (обикновено се въвеждат по-големи наказания), за да бъдат успокоени страстите. Само че страстите не се успокояват и все по-често съдебните решения се посрещат с яростни улични протести. Унгарските и полските популисти завзеха властта като водачи на открит бунт срещу европейската правова държава. Това не само не намалява популярността им, но ги обвива с ореол на национални герои. Законът и там беше демистифициран като инструмент на господство, този път не господство на буржоазията, а на експлоататорския Запад. Напада се, къде с подигравки, къде с политически действия, и всяка регулация – като почнем от митичната забрана на кривите краставици и стигнем до пакета мобилност, представян от националистите като опит за крадене на източни транспортни компании. Правото не е пространство за търсене на съгласие и умиротворяване, а фронт на ожесточена и непримирима битка между „нас\" и „тях\".  Популистите в съвременния свят вървят по същия път, макар без марксистко-ленинската закалка. Ердоган затваря съдии, обвинявайки ги в съучастничество с уж терористичната организация на Гюлен. Салвини се подиграва с договорите за бюджетна дисциплина на Еврозоната. Тръмп денонсира едностранно всевъзможни международни договори. Да се преобърне тази тенденция от все по-малкото останали отговорни политици е трудно, защото правовата държава никога не е била популярна сред широките народни маси, фасцинирани днес от идеите за пряка, мигновена, онлайн демокрация. Не забравяйте и че юридическите процедури по определение имат за цел да забавят, да свалят градуса на страстите – което ги прави скучни за медиите, вкопчени в отчаяна конкуренция на пазара на сензациите.", "date": "2019.01.27", "title": "Как популизмът руши демокрацията"}
