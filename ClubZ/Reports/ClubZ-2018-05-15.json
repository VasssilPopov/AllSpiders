{"url": "http://clubz.bg/67890-borisov_pred_rahoj_nadqvam_se_da_ne_udarqt_prevozvacheskiq_biznes", "text": "Това заяви днес испанският премиер Мариано Рахой на брифинг след среща с българския си колега в София. БСП дела и документи: когато ЕС обсъжда пакета за превозвачите, България мълчи Българските превозвачи в момента протестират срещу мерките, които се готвят. И двамата лидери се обърнаха 1-2 пъти един към друг с малки имена и на \"ти\". Борисов изрази убеденост, че Франция, откъдето са най-големите превозвачески фирми, просто иска да премахне конкуренцията от страни като нашата. След което разви тезата си: Той ще представи утре пред европейските лидери в София компромисни текстове за промяна на правилата при международните превози. Веднага след това в присъствието на испанския премиер Борисов започна да хока опозицията. И продължи:", "date": "2018.05.15", "title": "Борисов пред Рахой: Надявам се да не ударят превозваческия бизнес"}
{"url": "http://clubz.bg/67886-pochina_amerikanskiqt_pisatel_i_jurnalist_tom_ulf", "text": "Американският журналист и писател Том Улф почина на 87-годишна възраст, обяви агентът му, цитиран от Си Ен Ен. Улф е починал от инфекция в болница в Ню Йорк. Постигнал световна слава през 60-те години на миналия век, Улф е смятан за основоположник на движението \"Нова журналистика\", което въвежда използването на литературни техники в репортажната журналистика. Течението става изключително популярно след като Улф издава едноименния сборник с репортажи през 1973 г.  Том Улф е един от най-продаваните писатели в САЩ, носител на осем литературни награди и автор на петнадесет книги, някои от които, като „Кладата на суетата“, са филмирани. Българската публика го познава от книгата му “Мъж на място”, която е преведена на български и излезе през 2000 г. ", "date": "2018.05.15", "title": "Почина американският писател и журналист Том Улф"}
{"url": "http://clubz.bg/67881-koga_v_evropa_kazvame_chao_roditeli", "text": "В Европейския съюз над една четвърт от младежите, или 28,5 на сто от хората на възраст между 25 и 34 години, живеят с родителите си. Това сочат данните на Евростат за 2016 г. Този процент е най-малък в северноевропейските държави - под 10 на сто. В Дания е едва 3,8 на сто, във Финландия - 4,3%, в Швеция - 6 на сто. На другия полюс са държави като Хърватия - там 58,7 на сто от младежите живеят с родители си. В Словакия са 55,5 на сто, в Малта - 51,5 на сто, в Италия - 48,9 на сто. Средната възраст, на която младите в ЕС започват да живеят отделно от родители си, е доста висока - 26 години. Но различията между отделните държави членки в това отношение са значими.  В северните държави и Люксембург те казват \"довиждане\" на родния дом малко след като станат на 20 години Най-рано това се случва в Швеция - на 21 години, Дания - 21,1 години, Финландия - 21,9 години. В Люксембург средната възраст е 21,4 години. Следват естонците - 23,1 години, белгийците - 23,4 г., холандците - 23,6 г., германците - 23,7 г., французите - 24 г. и британците - 24,4 г. . Малтийците се задържат най-дълго при родителите си - средно до 32,2 г., хърватите - до 31,9 г., словаците - 30,8 г., италианците - 30,1 г., гърците - 29,4 г., испанци - 29,3 г., португалци - 29,2 г. Българите също трудно се разделят с родния дом - младежите у нас заживяват самостоятелно чак на средна възраст от 28,9 г.", "date": "2018.05.15", "title": "Кога в Европа казваме: \"Чао, родители\""}
{"url": "http://clubz.bg/67889-zrelishte_s_pet_gola_i_pobeda_v_samiq_kraj_za_cska_sofiq_sreshtu_levski", "text": "ЦСКА-София би \"Левски\" с 3:2 в последното за този сезон дерби между двата отбора и пето за пролетта. Рубен Пинто заби победния гол   в който и двата тима направиха много пропуски. Битката приличаше на престрелка, особено след антракта. Двубоят вървеше към равенство, но и \"Левски\", който излезе с резерви и юноши заради контузени и наказани състезатели, можеше да спечели. Така \"сините\" ще имат притеснения до последния кръг през уикенда за баража за Лига Европа. Авансът им пред четвъртия \"Берое\" е две точки. По същото време днес старозагорци направиха 1:1 с втория отбор на \"Лудогорец\". В неделя \"Берое\" гостува на ЦСКА-София, а \"Левски\" - на \"Верея\". Пред много малко публика (около 6000 зрители) на стадион \"Васил Левски\" Рафаел Енрике откри в 19-ата минута, но в 34-ата Паулиньо се възползва от груба грешка на Божидар Чорбаджийски - 1:1. В 57-ата Кристиян Малинов върна аванса на символичните гости. В 78-ата Станислав Костов ефектно изравни. Противниците размениха по едно полувреме - първото беше за ЦСКА. \"Левски\" излезе с пълни дебютанти в дербито, като младият централен защитник Томислав Папазов (роден 2001 г.) и опорният халф Илия Юруков (1999 г.). Роман Прохазка игра като краен бранител, липсваха титуляри във всички линии. Отсреща дебютиралият като треньор за ЦСКА-София срещу \"Левски\" Христо Янев можеше да разчита на всички без Фернандо Каранга. \"Червените\" доминираха преди почивката, Рафаел Енрике правеше каквото си поиска по левия фланг на атаката. Ала Кирил Десподов и компания не материализираха превъзходството си.  Нещо повече - полувремето нелогично завърши 1:1. След почивката \"Левски\" започна по-активно и нахъсано, но в началото ситуациите отново бяха пред Божидар Митрев, който веднъж се реабилитира за грешката си при гола на Енрике. Все пак Малинов вкара за 2:1. Нататък \"Левски\" започна да действа по-добре. Паулиньо се разигра, а в 72-ата Роман Прохазка удари греда. След ъглов удар Станислав Костов, който играеше за ЦСКА в миналото, възстанови баланса в резултата с красиво изпълнение. След това \"Левски\" изтърва пълен обрат. Жерсон Кабрал не бе точен в две отлични ситуации. Най-чистото положение в целия мач обаче изтърва Кирил Десподов, който преодоля половината терен и елиминира и Митрев, но не уцели вратата в 84-ата. Атаките не секваха и към двете врати и в 90-ата \"червените\" изплетоха хубава комбинация, успешен край на която постави Рубен Пинто - 3:2. Така от 6 мача между двата отбора през сезона - 4 в Първа лига и 2 за Купата, ЦСКА-София спечели два (1:0 и 3:2 пролетта), \"Левски\" - 1 (2:0 в турнира), а три завършиха наравно (всичките по 2:2, два от които в шампионата).", "date": "2018.05.15", "title": "Зрелище с пет гола и победа в самия край за ЦСКА-София срещу \"Левски\""}
{"url": "http://clubz.bg/67885-dimitrov_cenata_na_toka_ot_aec_belene_shte_e_nad_2_pyti_po_visoka", "text": "Поне до 2040 г. България няма нужда от АЕЦ \"Белене\", а цената на тока, ако се построи, ще е 10 евроцента - над два пъти по-скъпа от сегашната, предупреди в предаването \"Лице в лице\" на bTV днес Мартин Димитров от икономическия екип на обединение \"Демократична България\". \"Демократична България\": АЕЦ \"Белене\" е завой към Кремъл и нови кражби По думите му няма  . Само свързването с българската енергийна система ще струва 1.330 милиарда лева, и това е оценка на Електроенергийния системен оператор (ЕСО), каза Димитров.  Нелепо е да се твърди, че няма да даваме нищо, заяви експертът. Димитров посочи, че към тази сума трябва да се прибави и истинският застрахователен риск, защото сега застраховката от 100 млн. евро не покрива почти нищо. Не е решен и въпросът къде ще държим отработеното ядрено гориво, защото ЕС задължава всяка държава да си го държи на нейна територия. Явор Куюмджиев от БСП, който също участва в предаването, заяви, че разходите за свързване с енергийната система са на практика инвестиция в нея и ще се изплатят от преноса на ток. Последната оферта от \"Росатом\" за строителство на АЕЦ \"Белене\" е 6.7 млрд. евро до ключ, а три милиарда лева вече са инвестирани, заяви Куюмджиев. Вместо АЕЦ \"Белене\" по-добре да отворим Царичинската дупка Той каза още, че стрес тестове, извършени от Международната агенция за атомно развитие (МААЕ) след аварията в японската АЕЦ \"Фукушима\", доказали, че \"това е най-подготвената ядрена централа в света и няма никакви рискове\". България няма нужда от нови енергийни мощности, защото ползва половината от изградените и докладът на БАН също казва, че до 2040 г. страната ни е гарантирала своето потребление и може и да изнася, заяви Мартин Димитров. Това не е вярно, контрира Куюмджиев, вие сте антибългарски настроени - в момента в България има около 6400 мегавата функциониращи мощности, през 2030 г. ТЕЦ-овете на въглища ще бъдат затворени, а това е половината от енергията на България, АЕЦ \"Козлодуй\" също няма да работи. Шефът на КЕВР предпазлив за АЕЦ \"Белене\" заради скъпия ток Очевидно ГЕРБ и БСП смятат да затворят половината енергетика на България, за да отворят място за АЕЦ \"Белене\", ТЕЦ-овете на въглища с малко инвестиции в тях могат да отговорят на екоизискванията и да работят, отговори Димитров. Вместо АЕЦ \"Белене\" по-добре да отворим Царичинската дупка Шефът на КЕВР предпазлив за АЕЦ \"Белене\" заради скъпия ток", "date": "2018.05.15", "title": "Димитров: Цената на тока от АЕЦ \"Белене\" ще е над 2 пъти по-висока"}
{"url": "http://clubz.bg/67888-alpinistyt_atanas_skatov_osirotqh_shte_mi_lipsva_silniqt_begach_v_sysedniq_koridor", "text": "Атанас Скатов, един от най-известните български алпинисти, написа специално посвещение към своя приятел Боян Петров във фейсбук. Само преди два дни Скатов, който е веган, стана първият българин (и веган), изкачил без кислороден апарат и шерпи 8-хилядника Чо Ою. По същото време течеше спасителната акция за издирването на изчезналия под Шиша Пангма Петров. Оказва се, че Скатов  . От написаното от катерача става ясно, че двамата с Боян след дни е трябвало да се срещнат по пътя към Еверест. Скатов ще го атакува за трети път, а Петров не го е изкачвал. Жената на Боян: Планината го искаше за себе си, аз за мен Зоологът е бил учител и пример за по-младия му колега.     Днес издирването на Боян Петров продължи в ниските части под Шиша Пангма. Непалските шерпи се оттеглиха и останаха китайците, които претърсиха района около лагер 1. Утре се планира преглеждане на определени места между лагер 1 и базовия, някои части, които са били пропуснати досега. Шерпите открили още вещи на Боян Петров Очаква се времето да е хубаво, така хеликоптерите ще излетят отново, за да направят последен оглед от въздуха. Това можеше да се случи и днес, но времето на позволи - духаше силен вятър и видимостта не беше добра, съобщи компанията Simrik Air. След това ще се прецени дали операцията да продължи и как, но е по-вероятно да бъде прекратена. Поне досега няма данни днес да са откривани нови вещи, които се смята, че са на Боян Петров. Шерпите открили още вещи на Боян Петров", "date": "2018.05.15", "title": "Алпинистът Атанас Скатов: Осиротях. Ще ми липсва Силният бегач в съседния коридор"}
{"url": "http://clubz.bg/67866-239_000_momicheta_pod_5_g_umirat_godishno_v_indiq", "text": "Близо 239 000 момичета на възраст под 5 години умират всяка година в Индия заради небрежност, свързана с половата дискриминация. Това се казва в проучване, цитирано от Си Ен Ен. При това в бройката, която възлиза на 2,4 милиона момчета за десетилетие, не влизат смъртни случаи преди раждане. \"Дискриминацията въз основа на пола към момичетата не просто им пречи да се родят. Тя може да доведе и до смъртта на тези, които са се родили\", пише в. сп. \"Лансет\" един от авторите на изследването - Кристоф Гилмото. Това е първият доклад, който проучва броя на смъртните случаи, които е възможно да бъдат избегнати, сред момичетата на възраст под 5 г. Той посочва и местата в страната, където тази смъртност най-много се избягва. За да определят бройката в Индия, учените използвали данните на ООН за населението на 46 страни. Така те изчислили разликата между очакваната смъртност при момичетата под 5 г. в страни без полова дискриминация и реалната ситуация в Индия. Изследователите установили, че в 29 от 35 индийски щата имало прекалено висока смъртност сред тази група от населението.", "date": "2018.05.15", "title": "239 000 момичета под 5 г. умират годишно в Индия"}
{"url": "http://clubz.bg/67870-bsp_dela_i_dokumenti_kogato_es_obsyjda_paketa_za_prevozvachite_bylgariq_mylchi", "text": "В продължение на поне година, откакто се обсъждат новите правила за работа на превозвачите в рамките на ЕС, българското правителство и Министерството на транспорта не са представили позицията на България, подкрепяли са предложенията в документа, а на финалното обсъждане през декември страната ни е единствената, която си е замълчала.  Парламент и правителство в един глас зад превозвачите Това обяви депутатът и член на комисията по транспорт в парламента Георги Свиленски от БСП. По думите му Става дума за ограниченията, свързани с почивки, време на шофиране и престой на международни превозвачи на територията на страните от ЕС от т.нар. пакет \"мобилност\", станали известни и като \"закона Макрон\". Те предвиждат шофьорите да се прибират до родното си място на всеки 3 седмици, след третия ден в страна от ЕС на шофьор да се плаща по нормите за командировки на държавата, в която е влязъл, да не се спи в кабините на камионите, а 45-часовата задължителна почивка на седмица да се изкарва в хотел. Има и промени в правилата за шосейния каботаж , които на практика ще го премахнат. Борисов към комисаря по транспорта: \"Законът Макрон\" убива българския бранш Правилата обаче са неблагоприятни за родния бранш и превозвачите плашат с голям протест на 17 май - деня, в който ще се проведе и Срещата на върна ЕС-Западни Балкани в София. По думите му на премиера Борисов му е трудно този път, защото няма как да обяви, че БСП е виновна в случая. Затова си е намерил други виновници, а именно Чърчил и Рузвелт, които \"разпределили\" България в неблагоприятната част от Европа след Втората световна война.  Превозвачи на протест заради... гарантирана почивка и повече пари Свиленски подчерта, че българските превозвачи трябва да знаят как Борисов и министър Ивайло Московски и заместниците му в България говорят как са защити интереса им, но документите показват съвсем друго.  Депутатът от левицата цитира три документа - два от тях са решения на Министерския съвет за подготовка на становища по пакета \"Мобилност\" от ноември миналата година. И в двете решение българската страна подкрепя предрожените текстове за органичения на превозвачите, стана ясно от думите на Свиленски.  Той показа и документ от дискусията по темата в Съвета на министрите на транспорта в ЕС от 5 декември 2017 г. Думата са взели почни всички страни от ЕС, а част от тях са изразили и несъгласие, и притеснения как правилата ще се отразят на бранша. Единствено България мълчи и не заема никаква позиция, обясни Свиленски. Това се случва, въпреки че в решението на Министерския съвет за българската позиция по темата пише, че министърът на транспорта или негов представител трябва да вземат участие в заседанието  \"Демократична България\" подкрепя протестите на превозвачите Според народния представител на левицата потвърждение, че на практика правителството не си е мръднало пръста в защита на превозвачите, докато те не заплашиха с протест, а по настояване на БСП парламентът не взе решение, в което да задържи премиера и министрите да реагират, е дошло и от вчерашната среща на Борисов с комисаря по транспорта Виолета Булц. Сред разговорите самата Булц е казала, че ако България представи предложения за текстове, то те ще бъдат обсъдени, обяви Свиленски. И добави: Социалистите ще настояват утре в 9 ч сутринта Бойко Борисов да се яви в Народното събрание на изслушване по темата.    Борисов към комисаря по транспорта: \"Законът Макрон\" убива българския бранш Превозвачи на протест заради... гарантирана почивка и повече пари \"Демократична България\" подкрепя протестите на превозвачите", "date": "2018.05.15", "title": "БСП дела и документи: когато ЕС обсъжда пакета за превозвачите, България мълчи"}
{"url": "http://clubz.bg/67880-ruskoto_posolstvo_v_sofiq_pishe_do_fejsbuk_zaradi_falshivi_akaunti", "text": "Фалшиви акаунти, представящи се за   представят лъжлива информация за Русия. За това алармира посолството на своята страница във \"Фейсбук\". Заради това посланик Анатолий Макаров е отправил официално обръщение към ръководството на социалната мрежа с молба да верифицира страницата. От посолството потвърждават, че единственият техен официален профил е посоченият по-долу акаунт. Писмото е адресирано до Шерил Сандберг, главен изпълнителен директор на Фейсбук.    ", "date": "2018.05.15", "title": "Руското посолство в София пише до \"Фейсбук\" заради фалшиви акаунти"}
{"url": "http://clubz.bg/67878-putin_mina_s_kamaz_po_naj_skypiq_most_v_sveta_snimki_video", "text": "Руският президент Владимир Путин мина през най-скъпия мост в света, седнал зад волана на камион \"КамАЗ\".   Той откри днес тържествено съоръжението, свързващо Керченския полуостров - част от анексирания преди 4 години Крим, с Краснодарския край. Путин поведе колоната от камиони, преминала от континенталната част към Крим. Там високите гости бяха посрещнати с тържествен концерт.   Всъщност открита бе само автомобилната част на моста. Жп линията предстои да бъде пусната.   Дължината на моста е 19 километра, като една трета от него е над морето.     Стойността на жп линията е 17 милиарда рубли, а на целия мост - около 228 милиарда рубли, което прави близо 3,02 милиарда евро.        ", "date": "2018.05.15", "title": "Путин мина с \"КамАЗ\" по най-скъпия мост в света (СНИМКИ, ВИДЕО)"}
{"url": "http://clubz.bg/67865-muzikantite_na_bnr_svirqt_pred_makron_i_merkel_za_dostojno_zaplashtane", "text": "Непредвидено събитие ще стане част от културната програма за българското европредседателство – протестен концерт пред НДК. Оркестрантите и хористите от Радиото ще заявят исканията си за достойно заплащане на 17 май на площада пред сградата, където по същото време ще тече срещата на върха на ЕС. След като българските държавници възроптаха срещу протестите на творците на БНР, сега проблемите на музикантите може би ще трогнат държавните ръководители на страните от Европейския съюз.  На 17 май в НДК предстои кулминацията на усилията на българското правителство да постави сред централните теми на ЕС перспективата за интегриране на шест държави от Западните Балкани. Събитието е без прецедент в демократичната история на България, защото пристигат десетки европейски лидери – германският канцлер Ангела Меркел, френският президент Еманюел Макрон, британският премиер Тереза Мей, премиери и президенти на страни членки, както и премиерите на Сърбия, Македония, Черна гора, Босна и Херцеговина, Албания и Косово. Срещата ще бъде водена от председателя на Съвета на ЕС Доналд Туск. И тъй като една от целите на събитието е да подчертае принадлежността на Западните Балкани към европейското семейство, музикантите от Радиото ще използват повода, за да заявят, че това не е просто метафора – симфоничната музика е еманацията на европейската култура и отношението към изпълнителите ѝ е определящо за културната принадлежност на една нация. Българските музиканти обаче могат да бъдат сравнявани със западните си колеги единствено по качеството на музиката, която изпълняват – а отношението на държавата към тях у нас и в Западна Европа е видима по заплащането. И след като искаме да бъдем считани за част от европейското семейство, нека платим на музикантите си толкова, колкото им плащат в Европа. Пред НДК лидерите на западните държави ще могат да се уверят лично в качествата на съставите от БНР. Сред големите ценители на класическата музика е канцлерът Ангела Меркел. Тя би могла да се присъедини към публиката на протестното изпълнение пред Двореца на културата, което е планирано в почивката около 13 ч. Макар поводът да не е приятен, съставите от БНР най-вероятно ще изпълнят Одата на радостта, част от Девета симфония на Лудвиг ван Бетовен. Химна на онази Европа, част от която сме не само на думи.", "date": "2018.05.15", "title": "Музикантите на БНР свирят пред Макрон и Меркел за достойно заплащане     "}
{"url": "http://clubz.bg/67872-vetko_arabadjiev_na_prokuror_zaradi_chastna_prechistvatelna_stanciq_v_elenite", "text": "Собственикът на частната пречиствателна станция във ваканционно селище Елените Ветко Арабаджиев е предаден на прокуратурата, защото от години е събирал неправомерно такси от хотелиерите. Новината съобщи онлайн изданието \"Флагман\". Фирмата не е имала разрешение от Комисията за енергийно и водно регулиране (КЕВР), нито съоръжението е работило качествено, стана ясно при посещението на министъра на туризма Николина Ангелкова в Слънчев бряг и Равда днес. Министърът на туризма не назова поименно собственика на Елените, но е известно, че той е Арабаджиев. \n\tАнгелкова посочи, че на компанията-собственик на т. нар. ПСОВ (Пречиствателната станция за отпадни води) са наложени над 7 млн. лева глоби, които до този момент не са платени и ще бъдат изискани от длъжника чрез публичен съдебен изпълнител. Министърът на туризма отбеляза, че  Добрата новина е, че няма опасност за туристите, защото плажът и морската вода са чисти - доказват го пробите на Районната здравна инспекция-Бургас, стана ясно от изявлението на министъра на туризма. \n\tДиректорът на РИОСВ Бургас инж. Тонка Атанасова допълни, че последната наложена санкция е 600 000 лева, обжалвана е от фирмата, но делото е загубено и на двете инстанции и санкцията сега ще трябва да се плати. Ангелкова заяви, че са предприети спешни мерки за разрешаването на този проблем и благодари на община Несебър -  \n\tВетко Арабаджиев приватизира комплекса през 2002 г. чрез РМД \"Елените инвест\". В първите години той и официално бе част от управлението му, но впоследствие собствеността бе разпределена между офшорки. Последният номинален собственик е регистриран на Вирджинските острови. Към днешна дата от делото на \"Виктория туристик\" АД в Търговския регистър става ясно, че фирмата има наложени два запора от Търговска банка \"Д\", отбелязва \"Флагман\". След Северното Черноморие, което провери в началото на май, Ангелкова днес е на инспекция по Южното. Заради сигнали от туристи в предишни сезони за неприятни миризми тя отиде на устието на река Хаджийска,  Придружаваха я кметът на община Несебър Николай Димитров, инж. Тонка Атанасова, директор на РИОСВ-Бургас и Златко Димитров, изпълнителен директор на \"Слънчев бряг\" АД. Ангелкова посочи, че видимо има резултат от мерките по почистването на реката, а те ще продължат до края на май. Изкарахме тонове земна маса и тиня, а последното почистване струваше 10 000 лева, обясни кметът на Несебър. Той допълни, че реката е доста голяма и все още продължават дейностите по нея. През юни ще бъдат взети и първите проби на водата за този сезон, след това проверки ще има в средата и края на лятото. Всички заведения с одобрени схеми по ивицата имат изградена канализация, информира още Ангелкова. Съдът vs Ангелкова: забранени ли са палатките на плажа Тя обясни, че всички изисквания на закона са спазени, а през активния сезон ще се следят стриктно дали се спазва одобрената за разполагане площ на преместваемите обекти, а също така и дали са свързани към канализационната мрежа. Съвместните проверки с Министерството на околната среда и водите ще продължат през целия сезон.", "date": "2018.05.15", "title": "Ветко Арабаджиев на прокурор заради частна пречиствателна станция в Елените"}
{"url": "http://clubz.bg/67874-vijte_kak_promenqt_dvijenieto_v_sofiq_za_sreshtata_es_zapadni_balkani_karti", "text": "На 16 и 17 май в столицата ще се проведе Среща на върха ЕС - Западни Балкани. В тази връзка са предприети мерки и в столицата ще бъдат въведени временни ограничения за движението и паркирането на моторни превозни средства, съобщават от МВР. Това ще доведе до временни затруднения на трафика в столицата. Освен това на 15 май (днес) на стадион „Васил Левски\" ще се проведе и футболната среща между отборите на „Левски\" и ЦСКА, което също е предпоставка за  затруднение на придвижването на гражданите. Предприети са мерки и няма да бъдат допуснати нерегламентирани шествия в района на столицата. СДВР призова гражданите да проявят разбиране за причинените неудобства. Заради очакваните  проблеми в движението на моторни превозни средства се препоръчва при възможност ползването на градския транспорт, както и  планиране на повече време за придвижване. Полицията припомня водачите да спазват стриктно указанията на полицейските екипи и да шофират с повишено внимание и съобразена скорост. Забранява се престоят и паркирането на пътни превозни средства, както следва: - бул. „Джеймс Баучер\" между бул. „Черни връх\" и ул. „Червена стена\"; - ул. „Червена стена\" между бул. „Джеймс Баучер\" и ул. „Петър Станчев\"; - ул. „Петър Станчев\" между бул. „Джеймс Баучер\" и ул. „Червена стена\". От 08.00 часа на 16.05.2018 г. до 20.00 часа на 17.05.2018 г. по: - ул. „Аксаков\" между ул. „Цар Иван Шишман\" и бул. „Васил Левски\"; - паркинга на пл. „Народно събрание\"; От 08.00 часа на 16.05.2018 г. до 20.00 часа на 17.05.2018 г. по ул. „Ген. Й. Гурко\" между ул. „Дякон Игнатий\" и ул. „Кн. Александър І\". От 08.00 часа на 16.05.2018 г. до 20.00 часа на 17.05.2018 г. на паркинга пред хотел „София Балкан\". - на паркинга пред хотел „Хилтън\"; - по ул. „Астана\" между бул. „България\" и Национален музей „Земята и хората\". От 08.00 до 20.00 часа на 16.05.2018 г.: - на пл. „Гина Кунчева\"; - по ул. „Московска\" между бул. „Васил Левски\" и ул. „Дунав\"; - по ул. „Дунав\" между пл. „Св. Александър Невски\" и ул. „Московска\"; - на паркинга на пл. „Св. Александър Невски\" между ул. „Дунав\" и ул. „Оборище\", североизточната част; - на паркинга на бул. „Васил Левски\" между пл. „Васил Левски\" и ул. „Оборище\"; - на северозападната дъга на пл. „Св. Александър Невски\" между ул. „11-ти август\" и ул. „Оборище\" с изключение на автомобилите на служителите на Столична община. От 08.00 до 20.00 часа на 16.05.2018 г. на паркинга пред Резиденция Бояна (успоредно на \"Околовръстен път\" между пътен възел ул. „Даскал Стоян Попандреев\", Околовръстен път и ул. „Габровица\"). От 12.00 до 20.00 часа на 16.05.2018 г. на ул. „Московска\" между ул. „Георги Бенковски\" и бариерата на Британското посолство. - ул. „Шипка\" между ул. „Кракра\" и ул. „Сан Стефано\"; - ул. „Кракра\" между ул. „Шипка\" и локалното пътно платно на бул. „Цар Освободител\". От 08.00 до 23.00 часа на 16.05.2018 г. по: - ул. „Ген. Йордан Венедиков\"; - локалното пътно платно на бул. „Цариградско шосе\" между ул. „Ген. Йордан Венедиков\" и бул. „Цариградско шосе\"; - пътния участък между бул. „Асен Йорданов\"и северозападния автомобилен подход за „Техн Парк София\". От 08.00 до 22.00 часа на 16.05.2018 г. по ул. „Братя Миладинови\" между бул. „Александър Стамболийски\" и ул. „Позитано\". От 00.00 часа до приключване на мероприятието на 17.05.2018 г. на бул. „Витоша\" между бул. „Патриарх Евтимий\" и бул. „Пенчо Славейков\". От 08.00 часа на 16.05.2018 г. до 20.00 часа на 17.05.2018 г. се забранява влизането на пътни превозни средства по ул. „Астана\" между бул. „България\" и Национален музей „Земята и хората\". От 08.00 часа до приключване на мероприятието на 17.05.2018 г. се забранява влизането на пътни превозни средства по бул. „Витоша\" между бул. „Патриарх Евтимий\" и бул. „Пенчо Славейков\" с изключение на превозните средства на масов градски транспорт. Временно ще се ограничава движението на моторни превозни средства в горепосочените участъци, по необходимост и по преценка на отдел „Пътна полиция\" при СДВР.", "date": "2018.05.15", "title": "Вижте как променят движението в София за срещата ЕС - Западни Балкани (КАРТИ)"}
{"url": "http://clubz.bg/67857-vss_poiska_podkrepa_ot_obshtestvoto_i_drugite_vlasti_sreshtu_pik", "text": "Това са части от прието днес поредно становище - този път на съдийската колегия ВСС, срещу атаките в т. нар. информационна агенция \"Пик\". ВСС към \"Пик\": Провокират се действия на саморазправа с български съдия По-рано позиция написаха говорителят на съдийската колегия Цветинка Пашкунова, имаше две позиции на Софиския районен съд, чийто представител е тормозена заради решението й от ССБ и Асоциацията на европейските журналисти-България. Това написаха още членовете на съдийската колегия, докато под прозорците им Недялко Недялков, собственик на \"Пик\", крещеше по мегафон: \"Господа съдии, Левски лайно ли е\", безброй пъти. На спонтанно издигнатите абсолютно еднакви плакати пишеше включително и: И за да не остават съмнения кой е \"лошият\": От агенцията, защитаваща Васил Левски, са много възмутени и от медиите \"касички\", личи от призива: \"Господа съдии, медиите не са ви касичка.\" През това време Ива Николова с приповдигнат глас редеше зад кадър, че... По-млада нейна колежка заключи по повод поредицата от дела на Джасим срещу работодателя й: Ето и пълния текст на  на ВСС, прието с 10:2 гласа. \"Против\" него гласуваха само предсатвителите на ДПС и Патриотите в съвета - Стефан Гроздев и Боян Новански.", "date": "2018.05.15", "title": "ВСС поиска подкрепа от обществото и другите власти срещу \"Пик\""}
{"url": "http://clubz.bg/67877-istorik_gneven_zashto_batashkoto_klane_po_zahari_stoqnov_go_nqma_v_uchebnicite", "text": "Непонятно е защо текстът на Захари Стоянов за Баташкото клане отпадна от уроците в училище - той е сакрален за нашия народ, заяви в интервю за агенция \"Фокус\" историкът проф. Пламен Павлов по повод 142 години от зверствата. Проверка на Клуб Z показа, че Баташкото клане не е отпаднало от учебниците по история, а текстовете на Захари Стоянов от \"Записки по българските въстания\" всеки учител може да преподава по свое усмотрение, тъй като не са в задължителната учебна програма.  Той призовава, когато се правят програми и учебни пособия, описанието на Баташката трагедия в никакъв случай да не отпада. Това е текст, който за нас в някаква степен е сакрален и напълно вярно отразява настроенията на нашия народ по време на Априлското въстание - неговото желание за свобода и готовността му за саможертва в името на свободата, казва проф. Павлов. Той посочи, че и досега споменът за тези събития говори за геноцидната същност на самата Османска империя. През 1876 г. при потушаването на Априлското въстание е извършено Баташкото клане под прякото командване на Ахмед ага Барутанлията, кмет на населеното с българомохамедани село Барутин. Той е командвал османския башибозук и българомохамедани, извършили нападенията.  Батак е бил селище от деветстотин къщи и с около 8000 или 9000 жители, пише в своя репортаж американският журналист от ирландски произход Джанюариъс МакГахан, благодарение на чиито репортажи светът узнава за случилото се - кореспонденциите му са публикувани в Daily News, \"Московские ведомости\" и други големи всекидневници между август и ноември 1876 г. Според   Джеймс Кларк - първият чужденец, посетил Батак два месеца след началото на погрома, разказва, че всички 529 къщи на селото били разрушени, а жертвите възлизали на 1900 души. \"Опустошението на Батак е започнало на 12 май (30 април стар стил) и е продължило до пристигането на международната комисия по разследването на погромите в Тракия, Средногорието и Родопите в селото през август 1876 г., а и след това. Броят на разорените села в този период е възлизал на около сто, а общо жертвите на около 15000. По данни на гръцкия консул във Филипопол само в Татар Пазарджик в същия период са се намирали 12000 бежанци, предимно жени и деца от засегнатите села на едноименната кааза. Поради липса на безпристрастни източници до този момент не е възможно да се установят извършителите\", пише авторката. Статията е в рамките на проект на Балева и Улф Брунбауер от Института за Източна Европа към Берлинския свободен университет за отразяването в изкуството на Баташкото клане и мита за него.", "date": "2018.05.15", "title": "Историк гневен защо Баташкото клане по Захари Стоянов го няма в учебниците"}
{"url": "http://clubz.bg/67867-ukrajna_arestuva_mestniq_shef_na_ruskata_ria_novosti", "text": "Службата за сигурност на Украйна (СБУ) обискира днес сутринта офиса в Киев на руската осведомителна агенция РИА Новости Украйна, предаде ТАСС. Задържан бе главният редактор на медията Кирил Вишински. Засега не се съобщават причините за ареста му. По-късно от СБУ ще дадат пресконференция. Демокрация в Украйна - сега или никога. Или Западът пропуска шанса Същевременно от службата заявиха, че са разкрили мрежа от медийни структури, използвани от Москва за водене на хибридна война срещу Киев. Кореспондентът на ТАСС в Украйна не е успял да се свърже с Вишински и колегите му в Киев чрез мобилните и стационарните им телефони, тъй като никой не вдигал. Сайтът на РИА Новости Украйна престана да се обновява. По-късно украинското интернет издание \"Главред\" цитира Маргарита Симонян - главен редактор на руската телевизия RT. Тя написа в туитър, че  Говорителят на Кремъл Дмитрий Песков нарече възмутителни действията на СБУ сещу представители на руски медии.", "date": "2018.05.15", "title": "Украйна арестува местния шеф на руската РИА Новости"}
{"url": "http://clubz.bg/67871-soros_napuska_ungariq_zaradi_vse_po_represivnata_sreda", "text": "Централноевропейският университет (ЦЕУ), създаден от милиардера Джордж Сорос, обяви днес, че ще остане в унгарската столица въпреки решението на фондацията на Сорос да се премести, предаде Ройтерс. Ректорът Майкъл Игнатиеф призова правителството на премиера Виктор Орбан   ЦЕУ е открит през 1991 г. и в момента в него има 1500 студенти от над 100 държави. През март от ЦЕУ обявиха, че се водят преговори за откриване на филиал във Виена. Тогава Игнатиеф съобщи, че университетът ще остане в Будапеща и че работи с австрийското правителство и с Виена, за да \"стане ЦЕУ - Виена реалност\". По-рано днес фондацията на Сорос \"Отворено общество\" съобщи, че ще затвори офиса си в Будапеща и ще се премести в Берлин, напускайки \"все по-репресивната политическа и съдебна среда\" в Унгария. Как Унгария прогонва Джордж Сорос От \"Отворено общество\" обявиха, че ще продължат да подкрепят дейността за защита на човешките права в Унгария, както и проекти, свързани с изкуствата, свободата на медиите, прозрачността, образованието и здравеопазването. Фондацията обаче ще премести в Германия международните си дейности и персонала, базирани досега в Будапеща. Основаният от Сорос ЦЕУ ще открива филиал във Виена Решението за изтегляне на фондацията от Будапеща става ден след като дясното правителство на Орбан обяви, че ще затегне ограниченията върху неправителствените организации, предвидени в законопроекта, който правителството нарече \"Спри Сорос\". Орбан многократно е обвинявал Сорос, че подстрекава към миграция в Европа и се опитва да влияе на унгарската политика, оказвайки подкрепа на неправителствени организации като \"Трансперънси интернешънъл\" и Унгарския хелзинкски комитет. Унгарското правителство води последователна политика срещу милиардера. Засега говорителят на кабинета в Будапеща Золтан Ковач не е коментирал новината за изтеглянето на фондацията.  Основаният от Сорос ЦЕУ ще открива филиал във Виена", "date": "2018.05.15", "title": "Сорос напуска Унгария заради \"все по-репресивната среда\""}
{"url": "http://clubz.bg/67863-svetiqt_sinod_otkaza_da_chestva_1000_godini_ohridska_arhiepiskopiq", "text": "Светият синод няма да изпрати никого и няма да участва в тържествата по случай 1000-годишнината от създаването на Охридската архиепископия. Решението е взето от Синода вчера на специално заседание по случая. И никак не е било единодушно, както става ясно от съобщението на Българската патриаршия. От решението се разбира още, че патриарх Неофит не е участвал в гласуванията по темата. Митрополитите са разгледали писмото от македонския архиепископ Стефан, което съдържа покана представители на Българската православна църква да бъдат част от тържествата в Охрид, Македония, на 27 май - Петдесятница.  Проведени са две гласувания по темата в Светия синод - едното по предложение на русенския митрополит Наум, а второто по идея на пловдивския владика Николай. Дядо Наум е подготвил решението, с което Синодът да не даде благословение представители на Българската православна църква и на Патриаршията да пътуват за Македония по случай честванията в Охрид. Това решение е прието с гласовете на 8 от владиците, а против са били петима. Идеята на Николай все пак делегация от митрополити да посети съседната страна - предложение обратно на това на Наум, закономерно среща неодобрение от осмината владици, подкрепили Наум преди това. На позициите на Пловдивския митрополит са още Сливенският Йоаникий, Великотърновският Григорий, Плевенският Игнатий и Старозагорският Киприян. Ето пълното съобщение от Светия синод:", "date": "2018.05.15", "title": "Светият синод отказа да чества 1000 години Охридска архиепископия"}
{"url": "http://clubz.bg/67815-eto_koi_sa_pobeditelite_v_igrata_na_sp_%E2%80%9Eklub_z%E2%80%9C", "text": "Вече са ясни победителите играта на списание „Клуб Z“. През април голямата награда е осигурена от   – пет продукта за отслабване и електронна книга с готварски рецепти. За да получат наградите си, късметлиите, които спечелиха, е достатъчно да изпратят съобщение във Facebook страницата на   или на   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица. Играта започва днес! Започва новата игра на сп. „Клуб Z”", "date": "2018.05.15", "title": "Ето кои са победителите в играта на сп. „Клуб Z“"}
{"url": "http://clubz.bg/67864-erdogan_smqta_da_vzeme_ikonomikata_na_rychno_upravlenie", "text": "Турският президент Реджеп Тайип Ердоган обяви, че планира да поеме по-голям контрол над икономиката след президентските избори през юни, а централната банка ще трябва да вземе предвид намеренията му и да действа по съответния начин. Коментарите му \"помогнаха\" на турската лира да се срине до рекордно ниско ниво от 4.3990 спрямо долара, което увеличи тазгодишните й загуби до над 13%. Ердоган: Турция не се нуждае от одобрение, за да напада терористи В интервю за Bloomberg TV, излъчено днес, Ердоган каза, че централната банка е независима, но не може да си позволи да игнорира сигнали от ръководителя на изпълнителната власт след завършването на прехода към президентска система на управление. На 24 юни в Турция ще се състоят президентски и парламентарни избори, а социологическите проучвания показват, че Ердоган е най-силният кандидат да спечели президентския вот. Турците настойчиво подкрепиха преминаването към президентско управление на референдум миналата година. Тази промяна трябва да влезе в сила след изборите през юни. САЩ: Честни избори в Турция? Едва ли Ердоган каза, че в крайна сметка гражданите ще държат президента отговорен за всички проблеми, произтичащи от паричната политика.  В интервюто той изтъкна, че високите лихвени проценти причиняват инфлация. \"Лихвата е причината и инфлацията е резултатът. Колкото по-нисък е лихвеният процент, толкова по-ниска ще бъде инфлацията\", каза той. Косово разследва как Турция си взе шестима турци от тяхна територия САЩ: Честни избори в Турция? Едва ли Косово разследва как Турция си взе шестима турци от тяхна територия", "date": "2018.05.15", "title": "Eрдоган смята да вземе икономиката на ръчно управление"}
{"url": "http://clubz.bg/67862-trend_gerb_23_bsp_19_grafiki", "text": "ГЕРБ продължава да поддържа дистанция от почти 4% пред основния си опонент БСП. Трета политическа сила остава ДПС (6,4%) с минимална преднина пред \"Обединени патриоти\" (5,3%). Това показват данните от последното национално представително проучване на \"Тренд\" за май. Става дума за отговор на спонтанен въпрос за кого бихте гласували. \"Тренд\": Разликата между ГЕРБ и БСП е 3,5% 2,3 на сто биха гласували за коалицията \"Демократична България\". И това я нарежда на пето място. От \"Тренд\" обаче уточняват, че поради това, че коалицията е наскоро формирана, са обединили отговорите за отделните формации, които влизат в нея в графиката  - т. е. отделните гласове за партиите „Да, България“, ДСБ и \"Зелените\". Данните от електоралния въпрос все така сочат, че партия \"Воля\" на Веселин Марешки с голяма степен на вероятност при следващи избори ще трябва да се раздели с парламента. Реформаторският блок, или каквото е останало от него, взема 1,3 на сто.  \"Тренд\": Цачева и Валери Симеонов най-известни и най-нехаресвани През март за ГЕРБ са казали, че ще гласуват 21,1 на сто, за БСП - 19,1%, ДПС - 6,6%, за \"Обединени патриоти\" - 5,1 на сто, т. е. динамика почти няма. През март като отделни формации \"Да, България\" получава 1,5 на сто, а ДСБ - 1 на сто. Една трета от българите харесват правителството, над половината обаче не одобряват неговата работа. С най-много положителни оценки е омбудсманът (две трети от анкетираните), следва президентът. Работата на институцията, оглавявана от Румен Радев, получава 63 на сто одобрение.   Работата на правителството е харесвана от една трета от анкетираните, над половината имат отрицателно мнение за това как се справя кабинетът \"Борисов 3\".  \"Лек ръст спрямо последното проучване за оценката на работата на институции на изследователски център „Тренд“ бележат силовите структури – полицията и прокуратурата отбелязват покачване с 5%. Обяснението за подобна динамика най-вероятно се дължи на ареста на кмета на столичния район „Младост“\", твърдят в коментара си от \"Тренд\". \"Тренд\": Цачева и Валери Симеонов най-известни и най-нехаресвани", "date": "2018.05.15", "title": "\"Тренд\": ГЕРБ - 23%, БСП - 19% (ГРАФИКИ)"}
{"url": "http://clubz.bg/67817-zapochva_novata_igra_na_sp_%E2%80%9Eklub_z%E2%80%9D", "text": "Новият брой на списание „Клуб Z” вече е на пазара. Можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. Тя е осигурена от   – пет продукта за отслабване и електронна книга с готварски рецепти. Серията продукти Slim Pasta включва   и   и са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например, има само 7 калории, докато в същото количество обикновен бял ориз калориите са 350. Печелившите ще бъдат изтеглени на 15 юни 2018 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2018.05.15", "title": "Започва новата игра на сп. „Клуб Z”"}
{"url": "http://clubz.bg/67860-ne_moje_da_si_pozvolim_ostrov_v_evropejskata_teritoriq_za_kojto_ne_znaem_nakyde_otiva", "text": "Най-голямата опасност пред европейския път на страните от Западните Балкани е създаването на   за пропуснатите заради членството в Евросъюза възможности за развитие. Това заяви вицепремиерът Томислав Дончев по време на конференция на тема “Регионално развитие и трансгранично сътрудничество – европейската перспектива за страните от Западните Балкани”, проведена в Нов български университет. Испанският премиер няма да участва в срещата за Западните Балкани в София Той предупреди за   и изтъкна необходимостта  Политиките на Европейския съюз стават все по-добри, все по-сложни, но и все по-неразбираеми от гражданите, допълни вицепремиерът. Павлова за срещата ЕС - Западните Балкани: Не е важно да дойдат лидерите, а да има представители от всички страни Според него най-тежка е политическата страна на въпроса с присъединяването на страните от Западните Балкани към ЕС, но тя не може да бъде отделена от икономическата и социалната. Дончев изтъкна икономическите ползи от сътрудничеството на ЕС със западнобалканските страни и даде за пример инфраструктурната свързаност, чието подобряване е ключов приоритет за страната ни. Испания блокира софийската декларация за Западните Балкани Има общоевропейско съгласие по темата за бъдещото присъединяване на шестте страни към ЕС, заяви Ивелина Василева, зам.-председател на Комисия по европейските въпроси и контрол на европейските фондове в 44-тото НС. Тя изтъкна важността на срещата ЕС - Западни Балкани, която ще се проведе в София на 17 май, и в икономически, и в политически план и сравни отношението на българските граждани към европейските перспективи на Западните Балкани с “пиянството“ (препратка към глава 16 от романа “Под игото“ – “Пиянството на един народ“) преди присъединяването на България към ЕС. Бившата министърка   цитира публикуваните днес резултати от проучване на \"Тренд\", според което 60% от анкетираните граждани подкрепят присъединяването на страните от Западните Балкани към ЕС, а 58% смятат, че България трябва да им помага. Юнкер: Ако искаме стабилност в ЕС, трябва да предвидим средства за Западните Балкани Очертаването на европейските перспективи на западнобалканските страни е приоритет на българското председателство на Съвета на ЕС. На 17 май в София ще бъде проведена среща на върха между лидерите на 28-те страни членки на блока и ръководителите на Сърбия, Черна гора, Македония, Албания, Босна и Херцеговина и Косово именно с тази цел. На форума обаче няма да присъства испанският премиер Мариано Рахой, който не признава независимостта на Косово. Той ще посети само работната вечеря на лидерите на страните от ЕС на 16 май. Според испански медии това издава липсата на консенсус между страните от блока за присъединяването на шестте страни. Френският президент Еманюел Макрон също неведнъж се е противопоставял на разширяване на Съюза, . Макрон: Да спрем да се затваряме в националния егоизъм  Според стратегията на Еврокомисията за Западните Балкани, представена по-рано през тази година, най-напредналите страни – Сърбия и Черна гора, ще могат да влязат в блока през 2025 г., и то ако изпълнят всички изисквания. През април Комисията препоръчва започването на преговори за присъединяване с Албания и с бившата югославска република Македония. Конференцията “Регионално развитие и трансгранично сътрудничество – европейската перспектива за страните от Западните Балкани” бе организирана от Лабораторията за публични политики към департамент \"Политически науки\" на Нов български университет с подкрепата на фондация „Конрад Аденауер”–България. Павлова за срещата ЕС - Западните Балкани: Не е важно да дойдат лидерите, а да има представители от всички страни Испания блокира софийската декларация за Западните Балкани Юнкер: Ако искаме стабилност в ЕС, трябва да предвидим средства за Западните Балкани Макрон: Да спрем да се затваряме в националния егоизъм ", "date": "2018.05.15", "title": "\"Не може да си позволим \"остров\" в европейската територия, за който не знаем накъде отива\""}
{"url": "http://clubz.bg/67861-demokratichna_bylgariq_aec_belene_e_zavoj_kym_kremyl_i_novi_krajbi", "text": "\"Демократична България\" оповести позиция по повод намеренията за възобновяване на проекта АЕЦ \"Белене\". Според формацията това означава нов завой към Кремъл и подновяване на кражбите. От \"Демократична България\" изтъкват, че проектът е технологично остарял, а зад неговото възобновяване прозира двойна игра и задкулисни отношения на управляващите с БСП. Ето какво се казва в декларацията:", "date": "2018.05.15", "title": "\"Демократична България\": АЕЦ \"Белене\" е завой към Кремъл и нови кражби"}
{"url": "http://clubz.bg/67858-edriqt_biznes_i_golemite_medii_v_zashtita_na_statukvoto_v_hazarta", "text": "Едрият бизнес у нас, обединен в Конфедерацията на работодателите и индустриалците в България (КРИБ) и големите телевизии, членове на АБРО, се обявиха срещу подготвените законови рестрикции на лотарийните игри, които ще ограничат агресивната реклама и продажбата на лотарийни билети. Те бяха инициирани от вицепремиера Валери Симеонов и подкрепени до момента от ГЕРБ, БСП и извънпарламентарното политическо обединение \"Демократична България\". Двете организации изтъкват като аргумент, че предлаганите промени няма да са от полза за обществото като цяло заради приноса откъм данъци, работни места и не са били осъществени след сериозен обществен дебат. От АБРО настояват за \"правна рамка с акцент върху саморегулацията\". Битката, която трябва да спечелим КРИБ разпространи открито писмо до премиера Бойко Борисов, вицепремиерите Валери Симеонов и Томислав Дончев, шефа на икономическата комисия в парламента Петър Кънев, председателя на правната комисия в Народното събрание Данаил Кирилов и председателя на социалната комисия Хасан Адемов, в което \"категорично\" възразяват срещу промените и изтъкват няколко основания за това. \"- Подобни промени са в противоречие с европейските модели на правна уредба на игралната индустрия в държавите от Европейския съюз. - В Европейския съюз този сектор е най-силно регулиран, действащите в момента в България регулации на лотарийните игри са едни от най-строгите в Европейския съюз, а корпорациите, които държавата е лицензирала за тази дейност, са стриктно контролирани от данъчните органи и работят на светло. - Ако бъде приет новият законопроект за промени в Закона за хазарта, внесен от депутати от НФСБ, ще бъде нанесен тежък удар на лицензираните хазартни оператори в България за сметка на нелицензираните такива. В целият свят една от мерките в борбата с нелегалния хазарт е даване на възможност на легалните, плащащи данъци хазартни оператори да се рекламират чрез средствата за масова информация. Забраната за реклама на легалните хазартни оператори ще намали значително приходите в бюджета от данъци\". Футболният съюз и клубовете - в защита на хазарта и рекламата му - Мащабната реклама на легалните оператори стартира през 2012 година. По официални данни на Държавната комисия по хазарта към 2012 г. данъкът, платен от хазартните оператори, е под 20 млн. лв., за миналата 2017 г. година е над 200 млн. лв. Тези числа ясно доказват, че чрез средствата на рекламата легалните оператори повишават приходите си за сметка на нелегалните такива, а това е от полза за държавния бюджет. - Компаниите, които организират лотарийните игри, са едни от най-крупните данъкоплатци в страната и ограничаването на тяхната дейност ще доведе до сериозни загуби за държавния бюджет, а оттам и за обществото, които се измерват в десетки и стотици милиони годишно. Законът, който ще ограничи хазарта (ПЪЛЕН ТЕКСТ) - Браншовите организации на тези компании са членове на КРИБ, както и отделни фирми, които са най-големите в бранша, също така членуват в КРИБ в България. - Членове на КРИБ, които ще понесат тежки последици от рестрикциите, са също така много медии, които са рекламополучатели и за които такова необмислено и необсъждано с никого решение ще доведе до срив в приходите. Загуби ще понесат и спортните клубове (при които рекламата от хазарт е важно перо за издръжка), а също така и всички рекламни агенции. - Тежки последици ще има и за множество малки търговци, които разчитат много на продажбите на лотарийни билети, за да развиват своя бизнес. През 2017 г. над 70 млн. лева са изплатени под формата на комисиони на разпространителите на лотарийни билети. Ако предлаганите промени станат факт, това на практика ще означава и ликвидация на много работни места. \"Хазартното лоби губи половин милиард, ако орежат рекламата на талони\" - Не на последно по важност място, предвижданите рестрикции ще нанесат щети и върху бизнеса, който е на светло, който плаща данъци, осигуровки и заплати. Ако законодателните промени бъдат приети, всъщност ще бъде обслужен черният сектор, а може би това е и целта. Възразяваме срещу порочния законодателен подход да се обявяват промени, които засягат широк кръг предприемачи и граждани, без да е извършена изискуемата предварителна оценка за тяхното въздействие и да са оценени фискалните ефекти от евентуалното им прилагане. За пореден път се предлагат законодателни промени без обществено обсъждане и оценка на това как тяхното приемане ще се отрази на фиска. КРИБ заявява готовността си да защити българската индустрия и представлявания от нас бизнес от 900 хиляди заети като цяло, от които 177 хиляди заети пряко или косвено в игралния сектор, от законодателен волунтаризъм, воден от популизъм, предизборни нагласи и неясни интереси\".  Нинова поиска и хазартът да плаща ДДС Изследване: 57 на сто от българите играят хазарт, харчат по половин милиард на година \"Демократична България\" предлага ограничения в рекламата на хазарт Футболният съюз и клубовете - в защита на хазарта и рекламата му Законът, който ще ограничи хазарта (ПЪЛЕН ТЕКСТ) \"Хазартното лоби губи половин милиард, ако орежат рекламата на талони\" Нинова поиска и хазартът да плаща ДДС Изследване: 57 на сто от българите играят хазарт, харчат по половин милиард на година \"Демократична България\" предлага ограничения в рекламата на хазарт", "date": "2018.05.15", "title": "Едрият бизнес и големите медии в защита на статуквото в хазарта"}
{"url": "http://clubz.bg/67849-jenata_na_boqn_planinata_go_iskashe_za_sebe_si_az_za_men", "text": "Това каза тази сутрин жената на Боян Петров - Радослава Ненова по бТВ. Китайските спасители ще огледат места на сателитната снимка – сенчести и други, които не са проверени, след като вчера непалците са прекратили търсенето. Всичките места са в ниското – между базовия лагер и лагер 1. Тя допуска, че може би само в началото е имал сили и да се е скрил, но ако бурята е била причина, трябваше да е слязъл досега. Тя спомена, че истинска вълна от хора се е включила и самата тя се е научила на много неща, без да знае какво се прави и как се регира в такава ситуация. \"Със сигурност знаех, че много хора го харесват, но сега аз денонощно поучавам съвети, съобщения, всякакви варианти на помощ, свързват се с мен от различни точки на света и ми дават варианти за маршрута – неща, които можем да правим\", призна жената на алпиниста. Тя даде пример, че дори не знаела, че Китай и Непал са в по-особени отношения и дори двете държави не знаели как да реагират на молба на трета страна да се обединят в името на нещо. Без инсулин може да останеш жив достатъчно дълго, заяви още тя. Една блуза е открита от Боян, но това няма значение, каза още Ненова. Тя отговори и как вижда бъдещето:", "date": "2018.05.15", "title": "Жената на Боян: Планината го искаше за себе си, аз за мен"}
{"url": "http://clubz.bg/67848-problem_bashtata_na_megan_nqmalo_da_hodi_na_svatbata", "text": "Бащата на Меган Маркъл, която в събота се жени за принц Хари, нямало да отиде на светбата, съобщават американски и британски издания. Томас Маркъл живее в Мексико и казал на журналисти, че преосмислил положението и нямало да пътува до Англия. Трябва да разберем Меган Маркъл в тази сложна ситуация, призова в комюнике дворецът в Кенсингтън. Родителите на Меган са разведени. Първоначално беше съобщено, че те ще бъдат на тържеството. Традицията изисква майката - Дория Рангланд, да заведе с кола щерката до църквата. А бащата да я отведе до олтара. Явно, ако бащата на Меган не дойде, ще се търси спешно решение на проблема. Вече стана ясно, че британският принц Хари и американската актриса Меган Маркъл ще прекарат нощта преди сватбата си на 19 май в различни хотели в Уиндзор, предадоха Асошиейтед прес и Ройтерс. Нощувката в \"Коуърт парк\" струва над 2000 лири.  Началната цената на нощувка там е 1535 лири.  Хотелът, избран за Меган Маркъл, има печална слава заради ролята в скандала, разтресъл британския политически и социален елит през 60-те години на миналия век. Там министърът на отбраната Джон Профумо се запознава с 19-годишната танцьорка Кристин Кийлър. Връзката им почти сваля правителството, когато става ясно, че Кийлър е близка и със съветския военен аташе. Хотелът дори предлага \"почивка в стил \"аферата Профумо\". Той е на 10 км от замъка Уиндзор. Три дни след сватбата принц Хари и Меган Маркъл ще присъстват на честването на 70-ия рожден ден на принц Чарлз на 22 май в градините на Бъкингамския дворец. Менюто за приема след сватбата на принц Хари и Меган Маркъл ще предложи изобилие от британски продукти, съобщи Асошиейтед прес. \n\tКралският майстор-готвач Марк Фланаган каза, че повечето от ястията за давания от кралица Елизабет Втора прием ще бъдат от сезонни британски продукти, включително и от именията на домакинята. Приемът ще бъде на коктейлни начала, за да могат гостите, които ще са около 600, да общуват повече. Затова ще преобладават хапките и ястията в малки купички, които могат да се консумират на крак. Храната ще бъде приготвена в кралската кухня в замъка Уиндзор през следващите дни. В деня на сватбата ще готвят около 30 души.  Сватбата не е подходящо време за експерименти, каза Фланаган. Затова ще бъдат приготвени само изпитани храни, предимно класики. \n\tПринц Хари и Меган Маркъл се интересуват от всички детайли и са опитали всичко, което ще бъде предложено на гостите. Що се отнася до алкохола, подробности не са известни. Кралица Елизабет Втора е предлагала на галаприеми и отлични британски пенливи вина, не само френско шампанско.  Вечерта принц Чарлз, бащата на младоженеца, ще даде по-малък прием за около 200 гости. Подробности за менюто още не са разпространени. Очакваната с интерес във Великобритания и по света сватба на принц Хари и Меган Маркъл в събота в замъка Уиндзор генерира редица странични инициативи, много от които са забавни или неочаквани, съобщи Франс прес. Луси си дава сметка, че сватбената й рокля не би могла да конкурира тази на Меган, тъй като бившата холивудска актриса вероятно е поверила на известен дизайнер ушиването на тоалета си. Автомобилостроителят \"Мини\" е произвел специална версия на легендарния си малък автомобил, която е със знамената на Великобритания и САЩ върху покрива и с надписи \"Меган обича Хари\" и \"Любовта е всичко, от което се нуждаем\" върху капака на жабката. Колата трябва да бъде продадена на търг, като приходите от продажбата са предназначени за подкрепяна от двойката асоциация. Искате да научите всичко за кралската сватба? Срещу близо 2500 британски лири (около 2800 евро) туристическа агенция предлага 8-дневна ваканция, която включва емблематични за британската монархия места и тържество в деня на кралската сватба, за да се участва в празненствата. Американската телевизия \"Лайфтайм\" излъчи в неделя филма \"Когато Хари срещна Меган: Кралски романс\", вдъхновен от култовата комедия \"Когато Хари срещна Сали\", появила се по екраните през 1989 г. Филмът представя любовта на бъдещите младоженци. В образа на Меган е Париза Фиц-Хенли, а в този на принц Хари - Мъри Фрейзър, снимал се в сериала \"Виктория\". Лондонска сладкарница предлага къпкейкове, украсени със знамената на Великобритания и САЩ, а британска пивоварна пусна бира занаятчийско производство, която смесва британски и американски хмел. ", "date": "2018.05.15", "title": "Проблем. Бащата на Меган нямало да ходи на сватбата"}
{"url": "http://clubz.bg/67852-stabiliziran_e_mladejyt_namushkan_v_troleq_za_edna_zabelejka", "text": "  Младежът, който бе намушкан снощи в тролейбус заради забележка към група плюеща семки, е опериран в „Пирогов” и сега е в стабилно състояние. Операцията е била средна по тежест, нараняването е едно - в областта на гръдния кош, стана ясно от пресконференция в \"Пирогов\". Той допълни, че са отстранени вероятностите за прогресиране на увреждането. Обикновено след подобен тип интервенции наблюдението е между 3 и 5 денонощия. 18-годишният пострадал е  Младеж бе наръган с нож в тролея заради забележка 33-годишният мъж, който наръга тийнейджъра в тролейбус № 7, е криминално проявен и регистриран за наркомания, съобщи бТВ. Инцидентът възникна на столичната спирка „Опълченска” в посока „Люлин”. Младежът направил  като го замърсявали с люспи от семки. При слизането си от тролея въпросният младеж бил прободен с нож от мъж, който „защитил” нарушителите, макар да не е бил част от тяхната групичка.", "date": "2018.05.15", "title": "Стабилизиран е младежът, намушкан в тролея за една забележка"}
{"url": "http://clubz.bg/67832-vmesto_aec_belene_po_dobre_da_otvorim_carichinskata_dupka", "text": "Аргументът, че след като в непостроената АЕЦ \"Белене\" досега са вложени над 3 милиарда лева (на данъкоплатците) - и това значи, че трябва да се направи, е несъстоятелен. По сметките на БАН тя би струвала поне 20 милиарда, което означава, че трябва да дадем още 17 милиарда, за да не се зяносат предишните три.   Несъстоятелно е и да се твърди, че правим това заради оборудването, складирано под навеси и в кашони на площадката, предназначена за Втора атомна.  Наложи се държавната енергетика да извади едни повече от 660 милиона евро, за да плати за реактори, поръчани при кабинета \"Станишев\" за АЕЦ, за която няма договор. Все едно да си купите скъп плазмен телевизор за жилище на зелено. Китайци потретиха, че искат АЕЦ \"Белене\" БАН публикува на сайта си двата доклада за АЕЦ \"Белене\" Публично известно е, че България няма нужда от нови енергийни мощности, след като в момента ползва половината от съществуващите. Но дори и да приемем, че от някаква неизвестна нам стратегическа гледна точка имаме нужда от още ядрени мощности, остава логичният въпрос защо не седми блок на вече изградена и функционираща АЕЦ. При това правителството предпоставя строителството на АЕЦ \"Белене\". През април 44-ото НС възложи на енергийния министър Теменужка Петкова до края на юни да предложи варианти за оползотворяване на оборудването за \"Белене\".  А се оказва, че преди това ще вдигне забраната за строителство на Втора атомна, което всъщност е само един от вариантите за това оборудване. \"Демократична България\": АЕЦ \"Белене\" би струвала 21 млрд. лева Няма инвеститор, който би се съгласил да вложи милиарди в такъв огромен проект, срещу тези \"не\"-та. Но това е пряко свързано с въпрос №3... Държавните гаранции отпадат, но... при създаване на проектна компания за строителството, в която НЕК се кани да влезе с активите на площадката и оборудването, означава, че поема и тежестта на евентуални кредити. Да допуснем хипотезата, че китайската CNNC иска да строи АЕЦ \"Белене\" по системата build-own-operate, по която Русия строи АЕЦ \"Аккую\" в Турция. Това означава, че би трябвало да е собственик на централата с поне 51% и влага само собствени средства.  Путин обеща първия блок на турската АЕЦ за 100-годишнината на Турция При модела build-own-operate инвестициите са за сметка на проектната компания, която е акционерно дружество. Ако 51% в него принадлежат на китайската страна, за останалите може да се привлекат чуждестранни инвеститори, разбирай руски, а защо не и френски. \"Росатом\" нееднократно е изявявал желание да влезе в проекта. Тогава българската страна продава активите си и изцяло се отървава от контрола върху Втората атомна, което си е престъпно нехайство. (Да не забравяме, че след около две десетилетия АЕЦ \"Козлодуй\" няма да съществува като източник на електроенергия.) Мартин Димитров: Възкресението на АЕЦ \"Белене\" е тайна договорка с Москва Сега същите тези пари, на които финансистът Петкова е гледала като щета, министърът Петкова се опитва да ни ги представи като аргумент. Няма ли да е по-евтино да отворим Царичинската дупка, там поне бяха закопани 16 милиона лева, а винаги може да се измисли някоя рекламна стратегия за мистерия от типа \"Розуел\". За туризма ще е по-добре. БАН публикува на сайта си двата доклада за АЕЦ \"Белене\" \"Демократична България\": АЕЦ \"Белене\" би струвала 21 млрд. лева Путин обеща първия блок на турската АЕЦ за 100-годишнината на Турция Мартин Димитров: Възкресението на АЕЦ \"Белене\" е тайна договорка с Москва", "date": "2018.05.15", "title": "Вместо АЕЦ \"Белене\" по-добре да отворим Царичинската дупка"}
{"url": "http://clubz.bg/67853-germanski_jurnalist_za_han_tervel_igoto_i_trite_moreta", "text": "В навечерието на срещата на върха на ЕС за Западните Балкани чуждестранните журналисти отново насочват поглед към София.  . Авторът анализира отношението на българите към собствената им история и в същото време пише с много симпатия за забележителностите на страната. Предлагаме Ви няколко пасажа от тази статия: „Да, София по очарователен начин стимулира всички сетива и винаги си струва да я посетиш за няколко дни. Към смесицата от сецесион, история и фолклор от някогашния социализъм и днешния балкански вариант на капитализма в момента между другото се добавя още един аспект. Гвардейците пред официалните сгради днес сякаш вдигат краката си още по-високо. Кавалкади от черни лимузини с включени сирени фучат от летището към някакви официални офиси, към резиденциите и обратно към летището, за да посрещнат още високи гости. Защото до края на юни България е председател на ЕС\", пише авторът и ни запознава с 32-годишната Мариела Иванчева, която е стартирала свой бизнес. Младата уеб дизайнерка се гневи, че вместо да подпомага бизнеса, държавата дава пари за паметници на „някакъв тип, който преди 1300 години бил спасил Европа\". По-нататък в репортажа четем: „С това младата софиянка бърка с пръст в една рана, която всъщност не е само типично българска - тя мъчи хората на целия Балкански полуостров. От една страна, 500-те години в границите на Османската империя глуповато се обобщават като „робство\" - сякаш собствените боляри са властвали по някакъв друг начин. От друга страна, в историята на възникването на нациите и държавите зее огромна дупка. Така че българските политици и идеолози, подкрепяни от престараващи се професори по история, непрекъснато се опитват да прехвърлят един по възможност цялостен мост над тази дупка - чак до днешно време. Символичните статуи край парапета на този мост са трите средновековни столици на България до 1396 Г. - Плиска, Велики Преслав и Велико Търново, както и София, която от 1879 година е столица на модерната българска държава. А също така различните манастири, например Рилският и Бачковският, както и черквите в Бояна, Иваново и Несебър - за да споменем само няколко имена от доста по-дългия списък на българските културно-исторически паметници в списъка на ЮНЕСКО.\" По-нататък в репортажа става дума за споменатия от Мариела Иванчева паметник на хан Тервел. „„Той е спасил цяла Европа от ислямизиране\", твърди българският министър на отбраната Красимир Каракачанов, който е както председател на Националния комитет  , така и лидер на една националистическа партия, участваща в правителството. Подобни изхвърляния звучат преувеличено и смехотворно, макар и по един симпатичен начин, но свързаната с тях символика в българското всекидневие понякога определено смущава. Например, когато една детска градина се кръсти „ . Но това със сигурност не е чак толкова смущаващо, колкото тениските с надпис  , които не само се продават, но и се носят в София. Вярно, картата на тези тениски е от далечната 927 година. Но и картата от 1941 г. стига не само до Черно море, както е днес. Тя се разпростира на юг чак до Солун на гръцкото Егейско крайбрежие, както преди 1000 години, а на запад България достига почти до Адриатика - отделя я само Албания, която, впрочем, през Втората световна също като България е съюзник на нацистка Германия. За любопитния посетител и следотърсач центърът на София предлага и други политико-исторически атракции. Паметникът на Ленин отдавна е подменен от статуя на градската закрилница света София, а на мястото на някогашния мавзолей на Георги Димитров сега се е отворило едно своеобразно голо пространство с открито кафене в единия край. Всичко това не бива да помрачава радостта от едно пътуване до София, до България. Напротив. Но трябва да ни отвори очите. Защото потвърждава наблюдението на Курт Тухолски:", "date": "2018.05.15", "title": "Германски журналист за хан Тервел, игото и трите морета"}
{"url": "http://clubz.bg/67854-trend_bylgarite_naj_silno_podkrepqt_makedoniq_i_syrbiq_v_es", "text": "Българите подкрепят най-силно приемането на Македония и Сърбия в Европейския съюз, а най-слабо - еврочленството на Албания и Косово. Това показват данните от представително за населението на България на възраст над 18 г. проучване на \"Тренд\", при което от 2 до 10 май са интервюирани 1009 души. Павлова за срещата ЕС - Западните Балкани: Не е важно да дойдат лидерите, а да има представители от всички страни В навечерието на срещата в София ЕС-Западни Балкани, социолозите са тествали отношението на българите към интеграцията в ЕС на различни страни от Западните Балкани. Най-силна подкрепа се изразява за приемането на Македония (70%) и Сърбия (67%), като обяснението тук се корени най-вече в културната ни и религиозната ни близост с тези държави, коментират от \"Тренд\". Най-слаба е подкрепата да влязат в ЕС за Албания (45%) и Косово (42%), но въпреки това е по-висока в сравнение с мненията тези страни да не се приемат в европейското семейство. Евроинтеграцията на шестте държави от Западните Балкани (Македония, Сърбия, Косово, Албания, Черна гора и Босна и Херцеговина) беше обявена за приоритет на българското председателство на Съвета на ЕС. В началото на годината еврокомисарят по разширяването Йоханес Хан заяви в интервю за агенция Ройтерс, че Сърбия и Черна гора вероятно ще станат следващите държави членки на ЕС до 2025 г. До 10 години Западните Балкани ще бъдат в съюза, смятат 43 на сто от анкетираните от \"Тренд\" български граждани. 60% от българите подкрепят приемането на страните от Западните Балкани в Европейския съюз. Само 16% са на обратното мнение. Близо една четвърт пък са тези, които не знаят или не могат да преценят. Испания блокира софийската декларация за Западните Балкани Половината от интервюираните смятат, че България има интерес от приемането на Западните Балкани в ЕС, а само 18% са на обратното мнение. Сходни са и дяловете (52%) на тези, които са убедени, че приемането на страните от региона ще се отрази положително на България. 58% от българите са на мнение, че България трябва да помага на страните от Западните Балкани за приемането им в Европейския съюз, а 45% смятат, че страната ни е способна да го прави. При оценките за работата на основните институции в България не се отчитат съществени промени. Продължава умереният ръст в подкрепата за омбудсмана, като положителната оценка за работата й достига този месец до 66% и отрежда първо място. Президентът се нарежда веднага след това с 63% положителна оценка за работата си. За пореден месец не се отбелязва динамика в електоралните нагласи на българите. ГЕРБ продължава да държи дистанция от близо 4% пред основния си опонент БСП. Полиция и прокуратура вдигат с 5% симпатизантите си вероятно заради случая \"Иванчева\". Трета политическа сила остава ДПС (6.4%) с минимална преднина пред “Обединени патриоти” (5.3%). Наскоро формираната коалиция \"Демократична България\" от партиите “Да, България”, ДСБ и “Зелените\" е пета политическа сила, според анкетираните. Испания блокира софийската декларация за Западните Балкани", "date": "2018.05.15", "title": "\"Тренд\": Българите най-силно подкрепят Македония и Сърбия в ЕС"}
{"url": "http://clubz.bg/67828-fajnenshyl_tajms_putin_posrednik_mejdu_iran_i_izrael", "text": "Примирието на границата на Израел със Сирия се спазваше, с изключение на няколко заблудени снаряди, откакто израелската армия установи контрол върху Голанските възвишения през Шестдневната арабско-израелска война през 1973 г. Залп от 20 ирански ракети, последван от ответен бараж от израелски бомби по ирански позиции в Сирия, промени това през миналата седмица и превърна студената война във война, която става обезпокоително гореща. Няма съмнение, че едностранното решение на президента Доналд Тръмп да анулира иранската ядрена сделка подчертано повиши риска от голям пожар, който не само ще удължи агонията на Сирия, но и ще я разпростре извън границите й. И Иран, и Израел дадоха предупредителни изстрели. От кулоарите съветникът на Тръмп по националната сигурност Джон Болтън изглежда подтиква различните страни да изстрелят следващия залп. Той отдавна се застъпва за промяна на режима в Иран. С по-завоалиран език в коментар във в. \"Вашингтон пост\", публикуван през миналата седмица, той като че ли предложи Израел да свърши тежката работа. Докато някои смятат, че \"влиянието на Израел трябва да бъде удържано\" , написа той, Тръмп вижда възможност да \"впрегне\" все по-топлите връзки между САЩ и Израел \"за благото на двата народа\". В тази напрегнати времена това звучи като синтезиран призив към Израел \"На оръжие!\", подсилен от церемонията за официалното преместване на посолството на САЩ в Ерусалим, и е действие, което налива още масло в религиозния и сектантския огън. В случай на по-обхватен сблъсък съвсем не е ясно коя, ако въобще има такава, от многото съперничещи сили, втренчени една в друга насред опустошението в Сирия, ще получи надмощие. Ескалация на конфликта между Израел и Иран би била изключително разрушителна и за двете страни. Израел може и да е в състояние да свали някои от ракетите, изстреляни срещу него от Южен Ливан, който е в ръцете на подкрепяната от Иран \"Хизбула\", и от Сирия, където през миналата седмица така уверено обяви, че е поразил \"цялата\" инфраструктура на Иран. Далеч по-неясно е при евентуален пълномащабен конфликт какво ще породи по-асиметричната проекция на властта на Иран под формата на съюзени милиции из Леванта. Това влияние току-що беше засилено в избирателните секции в Ливан, където \"Хизбула\" постигна големи успехи на изборите на 6 май, а подобен резултат изглежда вероятен и в Ирак, където изборите бяха в събота. Израел може да е в състояние да причини опустошителни загуби на иранските и подкрепяните от Иран сили в Сирия. Това сериозно ще отслаби и режима на Башар Асад. Но не е ясно кой или какво ще се настани в освободената ниша. Последния път това беше \"Ислямска държава\". Воден от чисто себелюбие, Бенямин Нетаняху би могъл мъдро да погледне към историята. Трима от неговите предшественици на премиерския пост бяха изхвърлени в небитието, след като въвлякоха Израел във война - най-скоро това беше Ехуд Олмерт след нашествието в Ливан през 2006 г. Разликата този път е в мощта на Иран да отвърне. Надеждите са, че страхът от предизвикване на неконтролирана верижна реакция ще възпре двете страни да действат прибързано. В идеалния свят САЩ също биха действали като възпираща сила, удържайки прекалено открития поход на Израел към превантивен удар. За предпочитане е това да се направи в тандем с подновени усилия на САЩ и Русия за гарантиране на примирие в цяла Сирия и за спиране на експанзията на Иран и \"Хизбула\" в граници, успокояващи Израел. В тази ситуация, която е далеч от идеалната, единствената държава с жизнеспособни мостове и към Израел, и към Иран е Русия. За щастие президентът Владимир Путин говори и с двете страни. Каквито и да са неговите мотиви, той изглежда по-силният, за да се справи с това.", "date": "2018.05.15", "title": "\"Файненшъл таймс\": Путин - посредник между Иран и Израел"}
{"url": "http://clubz.bg/67850-sydyt_vs_angelkova_zabraneni_li_sa_palatkite_na_plaja", "text": "От няколко седмици насам министърът на туризма Николина Ангелкова е взела на въоръжение нова опорна точка:  , защото не са изброени в списъка с разрешените дейности. Вдъхновена от практиката на община Царево да налага глоби за т.нар. диво къмпингуване, Ангелкова призова всички местни парламенти да запишат в наредбите си за опазване на обществения ред текстове като тези на Царево. И даде заявка, че държавата ще предприеме съответните законови изменения, за да започне също да налага глоби. Какво обаче казва съдът по тези въпроси? И по-точно   (ВАС), който в не чак толкова далечното минало, че да се забрави - лятото на 2017 г., се произнесе по казуса с разполагането на палатки и кемпери на Карадере, дейност забранена с наредба на община Бяла. Ангелкова и Симеонов ще глобяват за палатка на морето Но първо да проследим какво казват Ангелкова и действащите закони за устройство на Черноморското крайбрежие (ЗУЧК) и за туризма (ЗТ). Чл. 10 от Закона за устройство на Черноморското крайбрежие  въвежда следните забрани за т.нар. Зона А  Тук забрана за палатки и каравани няма описана. Законът казва и какво е разрешено - всички обекти, които съпътстват един плаж, даден под наем или на концесия - заведения за бързо обслужване, съоръжения за спортно-развлекателна дейност, поставянето на плажни принадлежности и мн. др. Спортно-развлекателна дейност и заведения за бързо обслужване са забранени за вписаните като плажове за природосъобразен туризъм - \" . Забранени ли са палатките Чл. 10а с бележка под линия посочва, че  Бележката под линия указва, че този текст от закона влиза в сила Такива правила обаче все още няма изготвени. Работна група, в която влизаха експерти от Министерството на туризма в мандата на Ангелкова и неправителствените организации, защитаващи от застрояване последните три останали диви плажа, бе сформирана, но така и не излезе с конкретни решения как да се уреди въпросът с т.нар. диво къмпингуване.  С други думи, нито ЗУЧК, нито Законът за туризма уреждат въпросите с дивото къмпингуване. Затова и някои черноморски общини са решили да напишат сами \"закони\". През април 2015 г. община Бяла, на чиято територия попада един от последните незастроени плажове - \"Карадере\", приема текст в наредбата си за опазване на обществения ред, в който записва забрана за разполагане на палатки, кемпери и пр. на територии извън обособените като \"къмпинги\" по ЗТ места. И налага глоби - при първо нарушение от 100 до 200 лева, при второ и всяко следващо от 300 до 500 лева. Този текст е атакуван в съда и през септември същата година   за отмяната му като незаконосъобразен. а) една такава забрана  в частта за правото на свободно придвижване (чл. 35). \"Общинските и държавните имоти следва по Конституция и по закон да бъдат достъпни за всяко лице, намиращо се на територията на Република България като гражданин, като гост или под друга даваща му право на пребиваване правна форма, и тези права не могат и не следва да бъдат ограничавани по какъвто и да е начин освен по повод защита на важни държавни или обществени интереси във връзка с ползването, стопанисването и опазването на конкретен обект или територия\", се посочва в решението.  Ангелкова: Не само строежите, палатките и караваните също унищожават дюните б) в Закона за туризма се урежда къмпингуването като туристически обект, в който се предоставят туристически услуги, но   от този закон, както и от Закона за опазване на околната среда. в)   общинският съвет на община Бяла е приел, че разполагането на кемпери, палатки и каравани извън туристическите обекти, категоризирани като къмпинг, е общественоопасно деяние. Община Бяла обжалва решението на варненския съд пред ВАС. Решението на ВАС излиза на 20 юни 2017 година и потвърждава това на административния съд в морската столица. В добавка от ВАС посочват, че местната администрация няма право да иззема функции на държавата, \"пишейки\" закони.  Как НАП \"емоционално\" респектира съдии Председателят на състава в момента е и.д. шеф на Административен съд-Бургас, посочван от Валери Симеонов многократно поименно, затова че го вбесява, като отменя актове срещу дискотеки. Палатка не може, а хотел върху пясъка може! В този смисъл, ако Ангелкова иска да налага глоби за къмпингуване, то първо трябва да запише забрани за такова в законите. Не е ясно обаче дали наредбата на община Царево може да последва съдбата на тази на община Бяла, тъй като в нея не е записана изрична забрана за разполагане на палатки и кемпери, а разрешителен режим. Всеки, който иска да разпъне палатка например, трябва да вземе разрешение от... главния архитект на общината. Друг е въпросът дали такова ще му бъде дадено. Така преди няколко седмици музикантът Васил Гюров се оказа глобен с 300 лева с решение на Районния съд в Царево за това, че през 2017 г. е пребивавал на \"Корал\" в кемпер без санкция от главния архитект. Община Шабла разреши цивилизовано този проблем - просто определи терени за т.нар. диво къмпингуване. Забранени ли са палатките Ангелкова: Не само строежите, палатките и караваните също унищожават дюните Как НАП \"емоционално\" респектира съдии Палатка не може, а хотел върху пясъка може!", "date": "2018.05.15", "title": "Съдът vs Ангелкова: забранени ли са палатките на плажа"}
{"url": "http://clubz.bg/67851-nepoznat_izrisuval_hlapetata_bashtata_ne_razbral", "text": "Това каза в ефира на Нова тв Петър Атанасов, баща на едно от двете деца, заснети на мача „Левски” – „Славия” с нацистки символи и ултраски надписи по гърдите и гърбовете им. Две снимки от един голям финал в българския футбол Както Клуб Z писа, по време на мача две хлапета - едното от които изглежда правещо нацистки поздрав, са заснети изрисувани с пречупен кръст, надписи Levski hooligan, ACAB (абревиатура на All Cops Are Bastards - \"Всички ченгета са гадняри\"), SW 1999 (Sofia West - на най-влиятелната фракция в агитката на \"Левски\" - \"София-запад\"). Фотосите провокираха голям отзвук.     Агенцията за закрила на детето започна проверка, резултатите от която се очаква да бъдат огласени в сряда. Той заяви, че не познава другото дете със свастики по гърба, нито родителите му. Бащата бе категоричен, че синът му не е в опасност, когато стои на пистата на стадиона по време на футболна среща.", "date": "2018.05.15", "title": "Непознат изрисувал хлапетата... Бащата не разбрал"}
{"url": "http://clubz.bg/67846-kupiha_gola_jena_na_modiliani_za_157_miliona", "text": "Картина на Амедео Модилиани бе продадена за 157,2 милиона долара на търг в Ню Йорк, предадоха световните агенции. \n\tТя зае престижното четвърто място в класацията на най-скъпо продадените на публичен търг платна. Картината, на която е изобразена предизвикателно гола жена, някога е била забранена в Париж като неприлична, отбелязва Асошиейтед прес.  Нарисувана през 1917 г., тя бе кулминацията на търга на импресионистично и модерно изкуство, организиран снощи от аукционна къща \"Сотби'с\" (Sotheby's). Картината бе оценена предварително най-високо - на 150 милиона долара. На търга бяха предложени още 11 платна на Пикасо, както и картини на Клод Моне, Жоан Миро и Едвард Мунк. В началото на ХХ век Модилиани шокира света, рисувайки голи жени във всички възможни пози. Продадената снощи картина е най-голямата на италианеца, който умира през 1920 г. едва на 35-годишна възраст, посочва агенция Блумбърг. Тя бе \"звездата\" на закритата на 2 април, преминала при голям успе, изложба на голи творби на Модилиани в лондонската галерия \"Тейт модърн\". $115 милиона за голо момиче на Пикасо Продавач на картината бе ирландският милиардер Джон Магниър, който се занимава с отглеждане на породисти коне. Той я е купил през 2003 г. на търг на \"Кристи'с\" (ChristieТs) \"само\" за 26,9 милиона долара, отбелязва Блумбърг. Купувачът не бе разкрит. На търга обаче не бе подобрен рекордът за най-скъпо продадена картина на Модилиани. Друго платно, изобразяващо гола жена, бе продадено на търг на \"Кристи'с\" през ноември 2015 г. в Ню Йорк за 170,4 милиона долара, отбелязва Франс прес. \n\tДвете голи творби заемат съответно трето и четвърто място в класацията на най-скъпо продадените на публичен търг картини. Рекордът е на \"Салвадор Мунди\" (\"Спасителят на света\"). Картината на Леонардо да Винчи бе продадена на търг на \"Кристи'с\" през ноември миналата година в Ню Йорк за 450,3 милиона долара, посочва Франс прес.  Агенцията прави уговорката, че класацията не включва частни продажби, при които сумите, за които става въпрос, рядко са съобщавани, припомня БТА.", "date": "2018.05.15", "title": "Купиха гола жена на Модилиани за $157 милиона"}
{"url": "http://clubz.bg/67845-izvadiha_tumor_ot_bybrecite_na_melaniq", "text": "Първата дама на САЩ Мелания Тръмп е била оперирана успешно от доброкачествено образувание в бъбреците, предадоха световните агенции, като се позоваха на Белия дом. 48-годишната Мелания, бивша словенска манекенка, е настанена във военната болница \"Уолтър Рийд\" в щата Мериленд, предградие на столицата Вашингтон. Повече подробности за състоянието й не бяха дадени. Според двама уролози, които не са запознати лично със случая, най-вероятно става въпрос за вид неканцерогенен (доброкачествен) бъбречен тумор, наречен ангиомиолипом, посочва Асошиейтед прес. Мелания Тръмп по всяка вероятност ще остане в болницата до края на седмицата. Тя бе видяна за последно на обществено място в сряда на събитие в Белия дом в чест на майки и съпруги на военни, отбелязва АП. Мелания обяви кампания \"Бъдете най-добри\" (ВИДЕО) Президентът на САЩ посети своята съпруга. Преди свиждането Тръмп определи процедурата като успешна и каза, че Мелания е в добро разположение на духа. Президентът на САЩ остана повече от един час при съпругата си и на излизане не направи изявление за медиите. Вицепрезидентът Майк Пенс разкри, че операцията е била планирана отдавна.", "date": "2018.05.15", "title": "Извадиха тумор от бъбреците на Мелания"}
{"url": "http://clubz.bg/67855-vyn_ot_shoubiznesa_zaradi_nasilie_i_rech_na_omrazata", "text": "В условията на нарастващ натиск за действия срещу творци, обвинени в злоупотреби или сексуални нападения, стрийминг гигантът „Спотифай“ предприема мерки, които го вкарват в минно поле от въпроси, свързани с цензурата и значението на „противоречиво поведение“, съобщава „Индипендънт“. Една от най-популярните стрийминг платформи въвежда нова политика, която обещава да премахва съдържание, ако то  . Компанията, чиято стойност се изчислява на $26,5 млрд. след първоначалното публично предлагане през миналия месец, дава пример с двама артисти – певеца Ар Кели и рапъра XXXTentacion, които вече били премахнати от всичките официални плейлисти и препоръчителни плейлисти. Техните албуми и записи обаче са достъпни през търсачката. Въпреки че „Спотифай“ и преди са премахвали песни с екстремистки призиви по време на нарастването на престъпленията от омраза в САЩ след избирането на Доналд Тръмп, новата политика е остър завой след изявлението от миналия август, че няма да премахва съдържание  . Но според „Билборд“ през последните няколко години „Спотифай“ тихомълком наложи нова политика спрямо езика на омразата, без да я публикува, а преди няколко месеца и от „Епъл мюзик“ спрели да рекламират Ар Кели в собствените си плейлисти – без обяснение. Решението за премахване на определени артисти от определени функции на платформите идва с възхода на кампания, наречена   която след десетилетие мълчание от страна на индустрията за растящия брой обвинения срещу певеца и отсъствие на криминално разследване се опитва да търси отговорност на Ар Кели за сексуалното му поведение. Активистите на Time’s Up – по-специално групата на „Цветнокожите жени“ в организацията – призоваха лейбъла на Кели, радиостанциите, студиата и платформите за стрийминг да цензурират неговата музика. Самият Ар Кели, наскоро нарекъл кампанията   „ ”, обвини „Спотифай“, че базира решенията си на „ “ и че „ “. XXXTentacion, който очаква процес за побой над бременна жена и манипулация на свидетели, не е коментирал. Неговите представители обаче попитаха защо „Спотифай“ продължава да включва в своите плейлисти други артисти, обвинени в злоупотреба с жени, като Джин Симънс, Дейвид Боуи, Д-р Дре и Джеймс Браун. И Дон Гордър, оглавяващ отдела за музикален бизнес и мениджмънт в музикалния колеж „Бъркли“, нарече решението на „Спотифай“  , като се има предвид влиянието на плейлистите, но предупреди, че това е  От „Спотифай“ вече признават, че се движат в доста мътни води и обявиха, че се нуждаят от време, за да изработят правилна политика. Техните препоръчителни плейлисти са невероятно влиятелни и често имат милиони абонати – което може да означават допълнителни приходи за артиста – затова може да се предположи, че повечето творци няма да оставят музиката им да бъде премахната, без да вдигнат шум. Това, което се твърди, че е направил XXXTentacion, е отвратително, но въпросът, повдигнат от неговите представители, е много уместен. Ако „Спотифай“ може да си избира кои артисти са твърде противоречиви, за да ги промотира, докъде може да стигнем? В момента певецът Крис Браун – обвинен през 2009-а в побой над тогавашната си приятелка Риана и обект на ограничителна заповед от следващата си приятелка – е включен в поне две важни плейлисти на „Спотифай“: „Днешните топ хитове” и R & B плейлистата This Is How We Do имат съответно 19,9 милиона 500 хил. последователи. Ар Кели, който в продължение на години е изправен пред съдебни дела и новинарски съобщения, свързани със сексуалната принуда и злоупотреба с млади момичета и жени, отрича всички обвинения. Понастоящем той не е обвинен в престъпление, а през 2008 г. бе оправдан по дело за детска порнография. Наскоро се появиха обвинения срещу продуцента на песента на Бионсе Drunk in Love Дитейл, който е обвинен в изнасилване на две жени и опит за нападение над певиците Бебе Рекса и Джеси Рейез. Ще приложи ли „Спотифай“ същата музикална политика към тази ситуация и ще премахне ли музиката на Дитейл от плейлистите си? Докато привържениците на кампанията   приветстват несъмнено добронамерения ход на „Спотифай“ в подкрепа на предполагаемите жертви на насилие и сексуално насилие. Изглежда че все още стрийминг услугите, компаниите и медиите имат да изминат доста път, преди да се приложи обща политика, когато става дума за изпълнители със спорна репутация. Понастоящем „Спотифай“, вместо да внесе ред, направи кашата още по-голяма.  ", "date": "2018.05.15", "title": "Вън от шоубизнеса заради насилие и реч на омразата?"}
{"url": "http://clubz.bg/67847-pashinqn_gotov_na_voenno_sytrudnichestvo_s_moskva", "text": "Новият арменски премиер Никол Пашинян заяви на руския президент Владимир Путин, че желае по-нататъшно развитие на отношенията с Русия във военната област и че значението на стратегическите връзки между двете държави е безспорно, предаде Ройтерс. Водачът на опозицията и протестите в Армения стана министър-председател само преди няколко дни. Срещата вчера следобед в черноморския курорт Сочи беше първата между двамата лидери. Путин разчита, че отношенията между Москва и Ереван при новото арменско правителство ще се развиват не по-малко динамично, предаде ТАСС. Руският държавен глава подчерта, че Русия  и добави, че това се отнася и за икономическото взаимодействие, и за въпросите на сигурността. Русия остава водещ търговско-икономически партньор на Армения с над 25 процента от стокооборота й, а руските инвестиции са 35 на сто от всички инвестиции в арменската икономика. Руският президент Владимир Путин бе домакин вчера на среща на върха в Сочи на Евразийския икономически съюз (ЕАИС), предаде Асошиейтед прес. Доминираният от Русия икономически съюз включва още четири бивши съветски републики - Казахстан, Беларус, Армения и Киргизстан. Той има за цел да насърчава свободната търговия между страните членки, да координира техните финансови системи и да регулира промишлената и селскостопанската им политика. Съюзът предложи на Молдова статут на наблюдател. В тази страна се води остра борба за външнополитическия курс между прозападното правителство и проруския президент Игор Додон, който присъства на срещата в Сочи, съобщи БТА.", "date": "2018.05.15", "title": "Пашинян готов на военно сътрудничество с Москва"}
