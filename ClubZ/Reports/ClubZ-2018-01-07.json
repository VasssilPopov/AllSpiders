{"url": "http://clubz.bg/62621-ivelin_popov_za_treti_poreden_pyt_e_futbolist_na_godinata", "text": "Ивелин Попов (\"Спартак\" Москва) за трета поредна година стана футболист №1 на България. Националът получи 248 гласа в анкетата на журналистите. Попов получи наградата си от президента на БФС Борислав Михайлов на церемония във Военния клуб в София. Втори се нареди Мартин Камбуров (\"Локомотив\" Пловдив и \"Берое\" - 124 т.) трети - Тодор Неделев (Ботев Пловдив) с 48 точки. В 57-ото издание на анкетата на \"Дакс медия\", БФС и Българската асоциация на спортните журналисти гласуваха 104-ма журналисти от 48 медии. Ивелин Попов се нарежда до Христо Бонев по брой отличия, а пред него вече са само Христо Стоичков и Димитър Бербатов. В близките дни не е изключено да се стигне до трансфер на Попето, като най-вероятните дестинации са Турция и най-вече Италия.  Говори се за преговори между \"Спартак\" (Москва) и \"Удинезе\". След награждаването тази вечер Ивелин заяви, че предпочита да остане в руското първенство. През миналата година той стана шампион на Русия със \"Спартак\" и игра в Шампионската лига. Футболисти на ЦСКА-София и \"Левски\" обраха индивидуалните награди.  - 1. Станимир Стоилов (\"Астана\", 272 точки), 2. Николай Киров (\"Ботев\" Пловдив, 118 т.) 3. Стамен Белчев (ЦСКА-София, 71 т.)  - Фернандо Каранга (ЦСКА-София)  - Марселиньо (\"Лудогорец\")  - Давид Яблонски (\"Левски\")  - Божидар Митрев (\"Левски\")  - Фернандо Каранга (ЦСКА-София)  - Кирил Десподов (ЦСКА-София)  - Кирил Десподов (ЦСКА-София) - Евдокия Попадинова (\"Рейсърс Охайо\")  - Мартин Камбурв (\"Локомотив\" Пловдив)  - юношески национален отбор до 19 години  - \"Етър\" (Велико Търново)  - на фондация \"Димитър Бербатов\"", "date": "2018.01.07", "title": "Ивелин Попов за трети пореден път е Футболист на годината"}
{"url": "http://clubz.bg/62615-germanski_evrodeputat_s_nacistki_izrazi_po_adres_na_migrantite", "text": "Евродепутатът Манфред Вебер от баварската консервативна партия Християнсоциален съюз (ХСС) предизвика полемика в Германия, след като заяви, че трябва да се намери  , израз, който е близък до използваният от нацистите за изтреблението на евреите през Втората световна война, предаде Франс прес, цитирана от БТА. Вебер е председател на дясната Европейска народна партия (ЕНП), която е основна политическа формация в Европейския парламент (ЕП). Той увери, че не е имал никакви лоши намерения. Меркел: Ще се борим срещу нелегалната имиграция Той беше незабавно укорен в Германия за използване на изрази, близки до използвания от режима на Адолф Хитлер, нарекъл избиването на 6 милиона евреи през Втората световна война \"окончателно решение\". Изразът, използван от Вебер на немски, не е същият, но е близък. \"Политико\": Орбан печели спора за миграцията В изявлението си председателят на ЕНП се опитваше да защити спорното участие на унгарския премиер Виктор Орбан в среща на ХСС, състояла се в Бавария в четвъртък и петък. По-късно вчера, изправен пред критики и протести в социалните мрежи, Вебер заяви в Туитър, че не е имал намерение да използва съзнателно подобен речник. \"Политико\": Орбан печели спора за миграцията", "date": "2018.01.07", "title": "Германски евродепутат с нацистки изрази по адрес на мигрантите"}
{"url": "http://clubz.bg/62619-koi_sa_prepynikamynite_pred_systavqne_na_pravitelstvo_v_berlin", "text": "В Берлин днес започнаха проучвателни разговори по съставяне на широка управленска коалиция между десницата и социалдемократите. Това е последен шанс за сформиране на правителство след общите избори, проведени на 24 септември м. г. Ако той се окаже неуспешен, задава се предсрочен парламентарен вот. Както е известно, преговорите между Християндемократическия съюз (ХДС) на Ангела Меркел, сестринския баварски Християнсоциален съюз (ХСС) с лидер Хорст Зеехофер , лиребарите от Свободната демократическа партия (СвДП) и зелените от Съюз 90/Зелени по съставяне на коалиция «Ямайка» според партийните цветове и тези от националния флаг на Ямайка, се провалиха. Меркел пое към широка коалиция. Шулц още мисли Още след вота миналия септември лидерът на социалдемократите Мартин Шулц категорично обяви, че неговата партия ГСДП няма да участва в широка коалиция с десницата. Сега е на друго мнение, заявявайки: Преди началото на днешните проучвателни разговори Шулц обяви: Канцлерката Ангела Меркел обеща конструктивен диалог: И по мнението на лидера на ХСС Хорст Зеехофер непременно трябвало да се постигне разбирателство със социалдемократите: Сондиращите преговори ще продължат до края на идната седмица. Днес те започнаха в централата на ГСДП в Берлин – дом \"Вили Бранд\". През идните дни домакини ще са ХДС в централата им дом «Конрад Аденауер» и ХСС в представителството на федерална провинция Бавария в Берлин. В началото на сондиращите преговори в 10 ч днес първо участваха само партийните лидери на ХДС, ХСС и ГДСП, следобед се включват и екипите от общо 39 души – по 13 от всяка партия. Това са видни политици и експерти. Основните теми са икономика, транспорт, инфраструктура, енергетика, опазване на климата, околна среда, трудова заетост, дигитализация, бежанска политика, интеграция и свиване на бюрокрацията. В петък идната седмица предстои постигнатите договорености да бъдат обсъдени от партийните ръководства на ХДС, ХСС и ГДСП, а след това и от парламентарните фракции. Германските социалдемократи направиха стъпка на охлюва към коалиция с Меркел Има един препъникамък. По настояване на лидера на социалдемократите Мартин Шулц делегатите на партийния конгрес, който се свиква на 21 януари, трябва да одобрят или отхвърлят договореното, а така и участието на ГДСП в широка управленска коалиция под канцлерството на Ангела Меркел. Ако делегатите кажат \"да\", предвижда се коалиционните преговори с десницата да започнат на 22 януари. Според най-оптимистичните прогнози те ще приключат в края на февруари. И пак \"червен\" препъникамък. След партийния конгрес ще бъде направено писмено допитване до всички членове на ГДСП – 440 300 души. Засега над 50% са против участие на партията им в широка коалиция, но не е изключено мнозинството да последва призива на лидера си Мартин Шулц да промени мнението си в името на политическата стабилност в държавата. Ако всичко мине според сегашните очаквания, Германия ще има ново правителство по Великден. Германските социалдемократи направиха стъпка на охлюва към коалиция с Меркел", "date": "2018.01.07", "title": "Кои са препъникамъните пред съставяне на правителство в Берлин?"}
{"url": "http://clubz.bg/62577-edna_legenda_se_zavyrna_jelqznata_cyrkva_otvori_vrati_snimki", "text": "Днес отвори врати църквата Св. Стефан в Истанбул, по-известна като Желязната църква - след реставрация, продължила шест години. Тя беше открита от българския премиер Бойко Борисов и президента на Турция Реджеп Ердоган в присъствието на  десетки българи, както от България, така и от българската общност в Истанбул. Ремонтът, който продължи шест години, приключи едва в края на 2017-а. През тези години близо 40 строители и реставратори от Турция работиха, за да върнаха възстановят храма, който се издига величествено в кв. \"Фенера\", на брега на Златния рог. Според главния архитект на проекта Фекрие Булунмаз, цитирана от БТА, църквата спокойно може да издържи на времето поне още 100 години. За реставрацията са вложени общо около 16 млн. турски лири /приблизително 3,5 млн. евро/, от които България е предоставила целево два транша за 200 000 и 190 000 евро. Отделно от това от 1992 г. българската държава ежегодно отделя средства чрез бюджета на Министерството на външните работи за издръжка на Българската православна църковна община в Истанбул. От 2009 г. тази сума е 50 000 евро годишно. \n\tПрез 2018 година храмът става на 120 години. Върнат е целият блясък на вътрешността на църквата, като всеки елемент е бил свален, номериран, реставриран и върнат на първоначалното си място, съобщава БТА. \n\tНай-трудно било началото, когато след обстоен оглед се оказало, че колоните в основите са силно корозирали, а някои и напълно разрушени. Преди това се е мислело, че ръждата е само повърхностна. Реконструкцията започва от носещите колони, като някои от тях са подсилени, други, към които ръждата е било по-безмилостна, са сменени с нови, по-големи. Според Булунмаз, ако това не е било направено сега, до 10-20 години църквата е щяла да се срути. При ремона се възстановавя на 100 процента оригиналността на сградата от времето на нейното изграждане. \n\tРемонтът започва през 2011 година, прекъсва за кратко време заради смъртта на предприемача и продължава две години по-късно с нов строител. \n\tНай-тежка според строителите е била работата, свързана с носещата конструкция, както и с камбанарията, която според тях досега е останала като по чудо на мястото си. \n\tСпоред арх. Булунмаз в архитектурно отношение отвън църквата съчетава елементи на необарок, неоготика и византийски стил. Тя е трикуполна и с кръстообразна форма, олтарът е обърнат към Златния рог, а над притвора се издига камбанарията. Интериорът е изработен също във Виена и включва коринтски колони, ангелчета и флорални мотиви, които са завинтени към металните части. \n\tСмята се, че Желязната църква е единствената православна по рода си в света. Храмът се състои от железни елементи с общо тегло 500 тона, сглобени на принципа на Айфеловата кула. Всички елементи са захванат към основите с около четири милиона болтове, гайки и нитове. От дърво е само част от конструкцията в основата и иконостасът. \n\tХрамът е докаран на части с влак до Триест и оттам с кораб до Истанбул. Същите инженери са изработели още две идентични на тази църкви, които били за Австралия и Румъния. Първата потъва в морето по време на транспорта, а втората е унищожена при бомбардировка. \n\tТака \"Св. Стефан\" остава единствената православна желязна църква в света. Тя е висока 15 метра, като камбанарията ѝ дава още 5 метра височина. На два етажа, има и подземие, с обща площ 500 кв.м. \n\tЦърквата е построена в имот, дарен през 1849 година за българските черковни нужди от княз Стефан Богориди, влиятелен османски чиновник, българин в Цариград. Основният камък на храма е поставен на 27 април 1892 година, две години след като за това е издаден специален султански ферман. Църквата е осветена от екзарх Йосиф на 8 септември 1898 година, празника на Рождество Богородично, и неин патрон става архидякон и първомъченик Стефан. Това е най-сериозната реставрация на храма, като до момента са правени частични, повърхностни ремонти.  \n\tИконостасът е изписан в православен стил от руски майстори от фирмата на Николай Ахапкин, пак там, от художника Клавдий Лебедев, са създадени и иконите. Шестте камбани, две от които звучат и днес, също са отлети в Русия, във фабриката на Пьотър Оловянишников. \n\tСпоред Дениз Кахраман, контрольор на изпълнението на проекта, Желязната църква е уникален обект и трябва да бъде спасена. Той е категоричен, че никой никога в Истанбул не е говорил за това тя да бъде преустроена в джамия или в нещо друго. \"Това е просто културно наследство и ние работим по него и с уважение към религиите\", допълва архитектът. Историческа стойност имат и останалите дарени икони и църковна утвар. В двора на българската църква в Истанбул \"Св. Стефан\" са погребани българските църковни дейци Иларион Макриополоски, Авксентий Велешки, Мелетий Велешки и Паисий Пловдивски. След откриването тя ще бъде действаща църква и в нея ще бъдат отслужвани редовно празнични литургии. ", "date": "2018.01.07", "title": "Една легенда се завърна - Желязната църква отвори врати (СНИМКИ)"}
{"url": "http://clubz.bg/62617-obqveniqt_za_ubieca_ot_novi_iskyr_otkrit_myrtyv_dopylnena", "text": "Открито е тялото на 56-годишния Росен Ангелов, когото полицията издирваше 4 дни заради шесторното убийство в Нови Искър. Ангелов се е самоубил с огнестрелно оръжие. Това е установил първоначалният оглед, съобщи БНР. Новината бе потвърдена и от вътрешното министерство. Тялото е намерено в къща във вилната местност до село Луково, където полицията издирваше обвиняемия за тежкото престъпление.  Укривал се е в района, в който МВР предполагало, че се се намира - в стара постройка - с разбити прозорци и врати, допълни той.  \"Разследването продължава, ще се образува отделно досъдебно производство. По данните до момента се говори за един извършител. Но има назначени много експертизи и трябва да бъдат направени\", каза още главният секретар. От думите на му стана ясно още, че разследващите все още не знаят какво е правил Росен Ангелов през годините, в които е бил обявен за издирване. Тепърва МВР ще се връща назад във времето. Росен Желев Ангелов - заподозреният за убийството в Нови Искър Районът на мястото, където е открито тялото, е отцепен. На 2 януари властите откриха пет мъртви тела с прострелни рани в къща в гр. Нови Искър. Каракачанов: Росен Ангелов е бил в Чуждестранния легион Установи се, че това е семейството на 44-годишната Кети Кюхова и партньорът й Неделчо Юнаков. По-късно през седмицата бе открито и тялото на самата Кюхова, с която разследващите предполагат, че Ангелов е имал връзка. Заподозряният убиец има три присъди. Издирва се още от 2009 година насам, когато е осъден задочно за блудство с 12-годишно момиче отново в района на Искърското дефиле. Село край Нови Искър \"почерня\" от полиция Според разследващите той е живеел в необитаема вила в Луково, която е напуснал малко преди полиция да нахлуе в нея по-рано тази седмица. Сред местните е бил известен като Горският човек.  Каракачанов: Росен Ангелов е бил в Чуждестранния легион Село край Нови Искър \"почерня\" от полиция", "date": "2018.01.07", "title": "Обявеният за убиеца от Нови Искър открит мъртъв (ДОПЪЛНЕНА)"}
{"url": "http://clubz.bg/62584-dosetlivite_rodnini_na_kmeta", "text": "Община Септември е в област Пазарджик. Има два града и 13 села, в нея живеят около 25 000 души. На местни избори през 2015 г. Септември си избира от първи тур за кмет Марин Рачев с впечатляващ за историята на общината резултат. По-малко от две години по-късно – на 9 юли 2017 г., неочакван и спонтанен протест срещу кмета блокира пътя Пазарджик–Велинград. Над 100 души блокират пешеходните пътеки в село Варвара и така спират движението към популярния спа курорт. Ден по-рано 120 души в селото са учредили Инициативен комитет „Да спасим Община Септември“, който събира информация за нередности там. Кметът не им обръща внимание. Диалог няма и протестиращите започват да оповестяват скандални данни за действията му. Никой в община Септември не подозира за съществуването на „златната нива”. Тя е от 10 дка и доскоро е била съставна част от близо 100-декаров поземлен имот. Разпрострял се в непрестижната местност на село Варвара – Бунара, с неплодородна почва, без поливни условия и с логично ниски цени. В края на месец май 2015 г. обаче пазарджишката фирма „Лео Газ 80“ ЕООД, със собственик Екатерина Коларова, купува близо 100-те декара на Бунара, показва нотариалният акт за извършената сделка. Така поземлен имот с № 387003 под категория „друг селскостопански терен“ е закупен за 12 250 лева. Сумата разделена на точната площ показва цената на декар – 128 лева! Година по-късно „Лео Газ 80“ обособява само десет декара от имота и започва промяна на статута на по-малкото парче земя от „друг селскостопански терен“ на „друг промишлен терен“. През март 2017 г. „Лео Газ 80“ продава 10-те декара за 147 500 лева без ДДС. Един декар от „златната нива“ поскъпва от 128 лева на 14 700 лева. Поскъпването е над точно 115 пъти, а фирмата печели сериозна сума. Парите са щедро платени от община Септември с подписа на кмета Рачев. Целта за закупуването: „изграждане на инсталация за компостиране на отпадъци“ по ОП „Околна среда 2014-2020“. Протестиращите посочват роднинския кръг на кмета, а данните от търговския регистър показват, че преди продажбата фирмата е прехвърлена от Екатерина Коларова на Владимира Бояджийска. Хората в Септември я познават като братовчедка на съпругата на кмета. Инициативният комитет изготвя и справка от сайта на Агенцията за обществени поръчки, която показва, че от 2016 г. насам в община Септември са проведени над 40 обществени поръчки, като половината са спече- лени от фирми или консорциуми с участието на едни и същи три дами. Едната от тях е именно Владимира Бояджийска – продавачът на „златната нива”. Щом общината купува имота, започват действия за реализиране на целта си – инсталация за преработка на боклуци с европари. Както на много места из страната, тази инвестиция предизвиква недоволство – хората не искат „никакъв завод за боклуци”. Решават да забавят строителството и сигнализират главния прокурор Сотир Цацаров с документи и конкретен въпрос: „Дали са налице данни за сключване на неизгодна сделка от кмета на община Септември при закупуването на ПИ 387010 в землището на село Варвара за изграждането на компостираща инсталация“ (цитат от сигнала до главния прокурор). Отговор не получават. Начело на инициативния комитет е адвокат Николай Баташки, който събира всички документи от публичния регистър в съда. Търсим за коментар и кмета на Септември Марин Рачев. „На първо място ще бъде некоректно от моя страна да изразявам мнение, преди компетентните органи да са се произнесли по казуса“, започва отговорът му. Но все пак предоставя най-любопитния детайл в тази история. Вероятно с цел да докаже правотата си, Рачев прикрепя към писмото си документи. Сред тях е инвестиционно предложение от същата Владимира Бояджийска и нейна- та фирма, изпратено до община Септември на 30 август 2016 г. В документа се казва, че „Лео Газ 80“ имат имот, на който би било лесно изграждането на компостираща инсталация във връзка с кандидатстването на община- та по „Комбинирана процедура за проектиране и изграждане на компостиращи инсталации и на инсталации за предварително третиране на битови отпадъци“ по ОП „Околна среда 2014-2020“. В една малка община не е трудно някой да се окаже роднина на някой от администрацията. Но досетливостта на Бояджийска трудно може да бъде обяснена със случайност – придобива евтин имот, след което го предлага на общината за бъдещо строителство, за кое- то към онзи момент знае само местната управа. От друг прикачен от кмета документ на име „Писмо на РИОСВ с копие до кметството и общината“, състоящ се само от първата си страница, става ясно, че на 16 септември 2016 г. „е разрешена промяна предназначението на земеделска земя“ – „златната нива“ да стане „друг промишлен терен“. Екоинспекцията информира кмета на 30 август 2016 г., когато „Лео Газ 80“ изпраща до общината инвестиционното си предложение, фирма- та го изпраща и до още един адрес – РИОСВ-Пазарджик. Случаят, при който община Септември купува толкова скъпо земя – 14 700 лв. за декар, не е единствен, твърди самият кмет. Дава за пример други сделки – по около 20 000 лв. „Имотът е единственият на територията на общината ни със статут за изграждане на такава инсталация и не се налагат процедури по неговото преотреждане”, обяснява избора си точно на това парче земя кметът. Точно за това Бояджийска е предварително информирана и задвижва необходимата процедура. Засега прокуратурата не се е произнесла дали има данни за престъпление. Но вкусът на далавера с парите на данъкоплатците остава.", "date": "2018.01.07", "title": "Досетливите роднини на кмета"}
{"url": "http://clubz.bg/62575-politicheska_stabilnost_vyrhu_tynka_vyjena_liniq", "text": "Що за политическа стабилност е тази, при която властта не може да прокара без проблеми един най-обикновен нов лифт? Това е въпросът на въпросите покрай протестите, избухнали заради решението на кабинета, касаещо изграждането на втория лифт в Банско. Според властта основната заслуга на настоящото правителство е установяването на политическа стабилност, която гарантира и икономическо развитие. За по-внимателните наблюдатели на обществените процеси у нас обаче тази стабилност е доста ефимерна. Решението за втория лифт и отприщването на протестната вълна срещу това решение обаче илюстрираха съвсем ясно тази ефимерност. Протестиращите по улиците са достатъчно много и със сигурност имат сериозна обществена подкрепа. \"Пирин е в беда, спасете го сега\". И викове \"Оставка\" (ВИДЕО+СНИМКИ) Какво твърди правителството? Че иска да развива зимния туризъм, да създаде поминък в тези райони, като всичко това ще стане при категорично спазване на екологичните изисквания. Какво твърдят протестиращите? Че единственият резултат от цялото упражнение ще бъде допълнително застрояване на и без това безогледно застроеното Банско. И че може да се стигне до застрояване на близо 50% от Пирин, макар правителството да твърди, че става дума само и единствено за водохващане. Кой ти вярва на правителството? Казусът \"втори лифт на Банско\" е прекрасна илюстрация на пропастта от недоверие, която лежи между властта и хората, особено онези хора, които имат обществена позиция. Властта у нас по правило е такава просто защото все някой трябва да управлява. Но нейните инициативи често се сблъскват с огромна стена от обществено недоверие. Няма причини да се мисли, че правителството на ГЕРБ и \"Обединени патриоти\" е изключение от правилото. Едва ли има разумен човек, който да е против изграждането на втори лифт на Банско, както и развитието на зимния туризъм в цялата страна. Включително протестиращите. Проблемът обаче е, че по-голямата част от обществото не вярва, че всичко това ще стане при спазването на екологичните норми и при защита на обществения интерес. Подозренията, че за пореден път шепа съмнителни типове, изплували на повърхността на блатото на прехода ще се облагодетелстват, са твърде основателни, за да бъдат пренебрегнати. Пропастта между избиратели и избраници се видя ясно още на последните парламентарни избори. Но ГЕРБ и \"Обединени патриоти\" бяха твърде заети да се къпят във въображаемата народната любов, за да погледнат реалността в очите. А тя е следната. Избирателите у нас са 7 004 358. За ГЕРБ са гласували 1 147 292. За \"Обединени патриоти\" 318 513. Настоящото правителство се ползва с подкрепата на около 20% от избирателите. Останалите 80% имат своите резерви или откровено не го харесват. Има и една черта от българския национален характер, която нито една власт не трябва да пренебрегва. Ако питате хората в активна възраст, които живеят в България защо не са емигрирали близо 100% от тях ще посочат като един от най-важните аргументи красивата природа, на която дори някои от най-развитите западни страни могат да завиждат. Ако попитате българите, които са емигрирали, какво най-много им липсва от България близо 100% ще сложат същата тази красива природа на едно от първите места в списъка. Любовта към българската природа е изначално заложена у нас. Българите сме наясно, че по една или друга причина читава държава не успяваме да направим. Не успяваме да си изберем и читави управници. Мнозина от нас са се примирили с факта, че нашата страна е в Европа, ама недотам. И че мутрите превзеха държавата. Огромното мнозинство българи обаче е готово да брани природата от мутренски посегателства. На съзнателно или подсъзнателно ниво българите разбират, че природата е може би единственото богатство, което що-годе бе запазено от развихрилата се през последните години парвенющина и новобогаташка алчност на т.нар. елит. Посегателствата върху природата се червената линия, която правителството не трябва да прекрачава, ако иска да се задържи по-дълго време на власт. Политическата стабилност в момента балансира върху тънка въжена линия. И не е изключено да падне от нея.", "date": "2018.01.07", "title": "Политическа стабилност върху тънка въжена линия"}
{"url": "http://clubz.bg/62618-pasi_vizitata_na_borisov_v_turciq_otlichen_start_na_predsedatelstvoto", "text": "Визита на премиера Бойко Борисов в Турция е не само отличен старт на председателството, но и един чудесен рестарт на турско-европейските отношения. За България се говори с клишето \"корумпирана\", а опозицията само налива вода в огъня и се държи не като адвокат, а като прокурор на собствената си държава. Така семейство Гергана и Соломон Паси, и двамата бивши министри - на външните работи и по европейските въпроси, коментираха последните събития около българското председателство на Съвета на ЕС в студиото на \"120 минути\" по бТВ. Днес премиерът Борисов и водената от него делегация откриха заедно с турската страна реставрираната след много години и усилия Желязна църква. След церемонията Борисов и турският президент Реджеп Таип Ердоган дадоха знакови брифинги, с които отправиха послание за добри двустранни отношения към международната общност и най-вече към ЕС. Откриването на Желязната църква в председателството на България - \"много важно съобщение за света\" (СНИМКИ) В отговор на въпрос, той заяви, че не очаква напрежение вътре в България, идващо от Обединените патриоти, чиято реторика често е насочена срещу южната ни съседка.  Златева: Въпреки Доган, БСП и ДПС пишат мотиви за вота Тя коментира и негативните статии в западната преса от последните дни, неизменно посочващи страната ни като \"най-корумпираната в ЕС\". Тя определи тези журналистически материали като  и изрази  В този контекст Гергана Паси коментира и готвения от опозицията вот на недоверие на тема корупция, който трябва да се осъществи дни след официалния старт на председателството. \"Гардиън\": Корупционен облак виси над България, която поема европредседателството  Соломон Паси пък допълни, че опозицията и изобщо всяка политическа сила трябва да избере дали е  . Златева: Въпреки Доган, БСП и ДПС пишат мотиви за вота \"Гардиън\": Корупционен облак виси над България, която поема европредседателството ", "date": "2018.01.07", "title": "Паси: Визитата на Борисов в Турция - отличен старт на председателството"}
{"url": "http://clubz.bg/62620-peevski_ovladqva_moderna_sgrada_na_ktb_v_sofiq", "text": "Модерната бизнес сграда на бул \"Цар Борис III\" в София, където преди фалита на КТБ се помещаваха неин клон и офиси на множество фирми на собственика й Цветан Василев, има нов собственик и това е фирмата \"Дипи\" на Добрин Иванов. Това става ясно от справка в Имотния регистър, от която се вижда, че синдиците на банката са я прехвърлили на 19 декември миналата година, пише  . \n\t\"Дипи\" последно влезе в общественото пространство през лятото на 2017 г., когато се оказа посредник в мегасхемата за овладяване на оръжейния завод \"Дунарит\", започната от Делян Пеевски и преминала към редица държавни институции. През август фирмата на Иванов придоби дълг на русенската компания от офшорката Viafot, свързана с депутата от ДПС, и го прехвърли през синдиците на КТБ, които на свой ред го продадоха на Държавната консолидационна компания (ДКК), за да може по този начин последната да получи контрол върху завода, сега явно текат плащанията по сделката. Това беше гарнирано със замразяване на лицензи и обвинения на прокуратурата към мениджъри на \"Дунарит\" и собственика на кокурентната \"Емко\" Емилиян Гебрев, който от година се опитва да се впише като собственик на военния завод. \n\tСделката с ДКК предвиждаше \"Дипи\" да получи срещу ценния пакет не пари, а активи, предлагани без успех на търгове от синдиците. Въпреки че бяха попитани по надлежния ред за достъп до информация, те официално отказаха да разкрият с какво точно ще задоволят интереса на посредника \"Дипи\". Вписване в Имотния регистър от 19 декември обаче повдига леко завесата - прехвърлена е част от офис сградата на бул. \"Цар Борис III\", където се помещаваше новата централа на банката. \n\tПри вписването в регистъра е посочен материален интерес 20.2 млн. лв., което е само част от дължимите 47 млн. лв. към \"Дипи\". Това по закон е по-ниската сума между цената по сделката и данъчната оценка на имота. Така че не е ясно дали това е оценката на прехвърлената сграда, или остават още 26.8 млн. лв., за които не се знае какви активи са били (или ще бъдат) прехвърлени към \"Дипи\". Това биха могли да са не само недвижими имоти, но и дружествени дялове във фирми, които имат непогасени кредити към фалиралата банка. А съдейки по топлите връзки на фирмата посредник с Делян Пеевски, едва ли става дума за неатрактивни активи, още повече че в КТБ останаха блокирани дялове в бизнеси, към които депутатът показва интерес - винарната \"Телиш\", веригата за електроуреди \"Техномаркет\" и други. \n\tСпоред вписването в публичния регистър синдиците са прехвърлили на \"Дипи инвестмънт\" (100% дъщерно дружество на \"Дипи\") земята под дванайсететажната сграда на бул. \"Цар Борис III\" №159, както и първите пет етажа с два етажа подземни паркинги, побиращи общо 107 автомобила. Имотът бе притежание на банката, която де факто го ползваше като централа. Сградата има и още етажи с офиси. В един от тях се помещаваше и телевизионният канал ТВ7, а на други - различни фирми, пряко и косвено свързани с Цветан Василев. \n\tАктивът е излизал на публична продан през март миналата година с начална тръжна цена от 20.2 млн. лв., но въпреки засиления интерес към офис сгради в София в този период той не намери купувач. Възможна причина за неуспеха би могъл да е късият срок, който синдиците дадоха на желаещите да участват в търга да се запознаят с документите - едва три дни. За това време кандидатите трябваше да направят оглед и оценка на актива, както и да осигурят средствата за депозита за участие от 2 млн. лв. и евентуалната покупка. \n\t\"Капитал\" направи опит, но не успя да се свърже с новия собственик на обекта, \"Дипи\", за да провери за какво смята да използва пригодената за банкова централа част от сградата и дали има интерес и към останалите етажи с телевизионни студиа, имайки предвид, че собственикът на компанията Добрин Иванов притежава и \"ТВ Европа\". Той би могъл да извади сградата на пазара на офис площи в търсене на печалба, но звучи вероятно директно да я прехвърли на свързаната с Делян Пеевски Viafot Limited, от която придоби дълга на \"Дунарит\" миналата година. В договора за цесия между страните плащането се урежда с допълнително споразумение, като е посочено изрично, че има възможност и да не става с пари, а с прехвърляне на активи. Така на практика депутатът от ДПС ще сложи ръка на имота, както и на други, неизвестни до момента, активи за общо 47 млн. лв. \n\tСамата схема, покрай която във фирмения оборот изгря звездата на \"Дипи\", целеше овладяване на оръжейния завод \"Дунарит\", от който Пеевски се интересува. Държавната консолидационна компания даде 47 млн. лв. от бюджета си на синдиците на КТБ, които преди това бяха изкупили пакета дългове на \"Дунарит\" от \"Дипи\". В крайна сметка операцията не доведе до търсения ефект, като \"Дунарит\" погаси задължението. Последваха нови опити за натиск от държавата и протести на служители от \"Емко\" и \"Дунарит\", като в резултат с брокерството на премиера Бойко Борисов напрежението беше туширано. Мигновено след това и атаките на медиите на Пеевски спрямо Гебрев и \"Емко\" спряха. Така, изглежда, на този етап всички участвали в лятно-есенния конфликт са доволни от развръзката.", "date": "2018.01.07", "title": "Пеевски овладява модерна сграда на КТБ в София"}
{"url": "http://clubz.bg/62604-nad_polovinata_ot_osydenite_na_zatvor_v_neizvestnost", "text": "Над половината от осъдените лица, които трябва да влязат в затвора, са в неизвестност. Това се разбра от думите на бившия МВР министър в първия кабинет \"Борисов\" - председателят на парламентарната група на ГЕРБ Цветан Цветанов, който бе гост на сутрешния блок на бТВ. Коментарът му бе във връзка с издирването за шесторно убийство Росен Ангелов, за когото се оказа, че е трябвало да е в затвора още преди девет години, но оттогава е в неизвестност за силите на реда.  А на уточняващия въпрос дали тези 600 души са в неизвестност, Цветанов посочи, че се разчита на местните власти за информация и сигнали, а МВР реагира на всеки сигнал.  Каракачанов: Росен Ангелов е бил в Чуждестранния легион От думите на Цветанов стана ясно и че той не е съгласен с мнението на вицепремиера Красимир Каракачанов, който ден по-рано обяви, че режимът е твърде либерален и позволява осъдени лица да избягат преди да бъдат вкарани в затвора. Каракачанов поиска законодателни промени. Неизбежно и Цветанов трябваше да коментира пословичната вече Истанбулска конвенция.  Що е то Истанбулска конвенция – въпроси и отговори А на въпрос защо и министри на ГЕРБ са били против конвенцията на заседанието на Министерския съвет и означава ли това, че и в ГЕРБ, както очевидно в БСП, има разделение по въпроса, шефът на ПГ на партията заяви: Цветанов даде заявка, че ГЕРБ ще отложи ратифицирането на конвенцията. Валери Симеонов vs Бойко Борисов: Не искам да го виждам! По темата с Банско и Пирин, която раздели правителството, даде заявка:  В този момент от бТВ включиха кадри от Истанбул, където днес се открива реставрираната Желязна църква. Откриването на реставрираната Желязна църква (НА ЖИВО) След което му се наложи да отговаря на въпроси за отношенията на България с Турция в контекста на влошените отношения Турция-ЕС. Златева: Въпреки Доган, БСП и ДПС пишат мотиви за вота На въпрос ще идва ли руският президент Владимир Путин у нас тази година, Цветанов заяви: След което скастри водещата Жени Марчева, че не го пита за председателството. Що е то Истанбулска конвенция – въпроси и отговори Валери Симеонов vs Бойко Борисов: Не искам да го виждам! Откриването на реставрираната Желязна църква (НА ЖИВО) Златева: Въпреки Доган, БСП и ДПС пишат мотиви за вота", "date": "2018.01.07", "title": "Над половината от осъдените на затвор - в неизвестност"}
{"url": "http://clubz.bg/62614-bivshiqt_iranski_prezident_ahmadinedjad_zadyrjan_za_podkrepa_na_antipravitelstvenite_protesti", "text": "Бившият ирански президент Махмуд Ахмадинеджад е задържан за подкрепа на антиправителствените протести в страната, съобщи днес в. \"Ал Кудс ал Араби\", цитиран от ТАСС, предаде БТА. Според вестника, позоваващ се на източници в Техеран, Ахмадинеджад бил задържан с одобрението на върховния лидер на Ислямската република аятолах Али Хаменей по време на визита в град Шираз. Причина за арестуването му станали негови изявления на антиправителствените протести, които в Техеран смятат за призив към \"разпалване на безредици\".  Колко обедняха хората в Иран, за да протестират (ТАБЛИЦИ) В реч пред демонстранти в южния ирански град Бушер миналия четвъртък бившият президент заявил, че \"някои от чиновниците живеят далеч от проблемите на хората и не знаят нищо за реалната ситуация в обществото\", пише вестникът. Ахмадинеджад подчертал също, че \"хората са недоволни\" от правителството на президента Хасан Рохани, което обвинил в монополизиране на властта и ресурсите.  Междувременно Иранският Корпус на гвардейците на ислямската революция заяви, че народът на страната и силите за сигурност са потушили размириците, подклаждани от чужди врагове - включително САЩ, Израел и Саудитска Арабия - както и от опозиционни групи.  Иранският парламент се събра на заседание при закрити врати, за да обсъди продължилите седмица протести, съобщи държавната телевизия. В заседанието участват също министрите на вътрешните работи и на разузнаването, началникът на националната полиция и заместник-командващият Корпуса на гвардейците на ислямската революция. Междувременно хиляди проправителствени демонстранти се стекоха на митинги за шести пореден ден, в отговор на най-големите антиправителствени протести от 2009 година. Държавната телевизия показа на живо кадри от митингите в няколко градове, където въпреки силния снеговалеж стотици демонстранти издигаха лозунги \"Смърт на Америка\", \"Смърт на Израел\", \"Смърт на Великобритания\", \"Смърт на размирниците\". По време на продължилите повече от седмица протести 22 души загинаха и над хиляда бяха арестувани, по данни на иранските власти, припомня Ройтерс. Безредиците обхванаха над 80 градове и селища. Хиляди младежи и работници изразиха недоволството си от корупцията, безработицата и засилващото се неравенство между бедни и богати.", "date": "2018.01.07", "title": "Бившият ирански президент Ахмадинеджад задържан за подкрепа на антиправителствените протести"}
{"url": "http://clubz.bg/62609-transfer_%E2%84%962_vyv_futbola_e_fakt_koutino_v_barselona_za_164_miliona", "text": "\"Ливърпул\" и \"Барселона\" си стиснаха ръцете за протакания с шест месеца трансфер на Филипе Коутиньо. Снощи двата клуба се разбраха за сума в порядъка на 164 милиона евро, а бразилецът замина за Каталуня и утре ще бъде представен, ако всичко е наред с медицинския му преглед. Личните условия вече са уредени. \"Барселона\" и \"Ливърпул\" преговорят по трансфер за 150 милиона Според британските и испански медии твърдата сума, която \"Ливърпул\" ще получи, при това наведнъж, възлиза на 120 милиона евро. Останалото са бонуси, предвидени при определени постижения на Коутиньо с екипа на \"блаугранас\". Това е трансфер №2 във футбола като сума. №1 е сделката за Неймар, който миналото лято премина в \"Пари Сен Жермен\" от Барса за 222 млн. евро. №3 остава Пол Погба, за когото \"Манчестър Юнайтед\" брои на \"Ювентус\" 105 млн. през 2016 г. Засега не броим трансфера на Килиан Мбапе от \"Монако\" в ПСЖ за 180 млн., тъй като нападателят засега се води преотстъпен и споразумението може да влезе в сила идното лято. Откупната стойност на Коутиньо е 400 милиона евро. Толкова трябва да извади даден клуб, ако иска да прекрати контракта му с каталунците. Срокът на договора е 5,5 години. Филипе Коутиньо настояваше да премине в \"Барселона\" още преди 6 месеца, но тогава \"Ливърпул\" отказа да преговаря. Треньорът на \"червените\" Юрген Клоп разкри, че в крайна сметка е натежало желанието на футболиста. Английският клуб не е имал нужда от тези пари, искал е да задържи голямата си звезда. Сега \"Ливърпул\" търси заместник на Коутиньо. Заговори се за Рияд Марез от \"Лестър\", но информациите са противоречиви. Коутиньо може да дебютира за новия си клуб в четвъртък в мач за Кралската купа на Испания.", "date": "2018.01.07", "title": "Трансфер №2 във футбола е факт - Коутиньо в \"Барселона\" за 164 милиона"}
{"url": "http://clubz.bg/62607-otkrivaneto_na_jelqznata_cyrkva_v_predsedatelstvoto_na_bylgariq_mnogo_vajno_syobshtenie_za_sveta", "text": "Като \"много важно съобщение за международната общност\" определи турският президент Реджеп Таип Ердоган факта, че България и Турция избраха да открият съвместно на най-високо ниво реставрираната Желязна църква в Истанбул в момента, в който страната ни поема председателството на Съвета на Европейския съюз. И Ердоган, и премиерът Бойко Борисов, които дадоха брифинги след церемонията, определиха двете държави и добрите междусъседски отношения като световен пример за етнически мир. Изказванията им идват на фона на все по-влошаващите се отношения между южната ни съседка и Европейския съюз, който я критикува за неспазване на основните човешки права и законността. Борисов и Ердоган откриват реставрираната Желязна Църква  Борисов: Подкрепям Ердоган, превратаджиите искаха да го убият Благодарност към Бойко Борисов отправи и Ердоган. \"Знаем, че Желязната църква е просъществувала 120 години. Освен, че е център за богослужение на християнската общност, тя допринася за привлекателността на Истанбул\", допълни той. По думите му турските и българските власти са били в непрекъснато сътрудничество по реставрацията на Църквата. Ердоган припомни и че дейностите са стрували около 16 милиона турски лири, или 3,5 милиона евро. Откриването на реставрираната Желязна църква (НА ЖИВО) \"В последно време в Турция се провеждат различни дейности по възтановяване на свети места - синагоги, протестантски църкви, православни и др. Общо 14 обекта. Ще продължим и в бъдеще да се грижим за подобни обекти\", даде заявка той. Жан-Клод Юнкер: България не е равно на корупция Борисов: Подкрепям Ердоган, превратаджиите искаха да го убият Откриването на реставрираната Желязна църква (НА ЖИВО) Жан-Клод Юнкер: България не е равно на корупция", "date": "2018.01.07", "title": "Откриването на Желязната църква в председателството на България - \"много важно съобщение за света\" (СНИМКИ)"}
{"url": "http://clubz.bg/62616-vzriv_do_metroto_v_stokholm_edin_zaginal", "text": "Един мъж е загинал, а жена бе ранена при експлозия в близост до входа на метрото в Стокхолм, предадоха световните агенции. Загиналият е на възраст 60-години, а жената - на 45 години. 4-ма убити от камион в Стокхолм. Издирват заподозрения нападател (СНИМКИ+ВИДЕО) Засега остават неясни причините за взрива, избухнал около 11 ч. местно време на площад близо до станция \"Ворби горд\", в южната част на шведската столица. Според властите експлозията не е свързана с тероризъм. Метростанцията и близкия площад са затворени, за да могат сапьорите да ги проверят. Местни медии обаче твърдят, че експлозията е предизвикана от ръчна граната.", "date": "2018.01.07", "title": "Взрив до метрото в Стокхолм, един загинал"}
{"url": "http://clubz.bg/62582-zloveshtata_strana_na_socialnata_mreja", "text": "В последните месеци сме свидетели на безпрецедентно блокиране на Фейсбук профили на граждански активисти – критици на властта в България. Профили на личности с хиляди последователи биват закривани без достъп до тях, без обяснения, без възможност за комуникация и обратна връзка с Фейсбук, благодарение на непрозрачната  политика на самата социална мрежа, напомняща на таен средновековен орден по този въпрос.    В българското медийно пространство се носят противоречиви репортажи и слухове за това как стават блокиранията и какво трябва да се направи, за да се премахнат. Причината е, че Фейсбук е компания, която не желае или е много несклонна да комуникира с потребителите си (когато не им иска пари или лична информация). Каналите за обратна връзка във Фейсбук са формални и не съществуват ясни механизми за протекция на личности, атакувани на политическа основа.   Фейсбук се превърна в удобна бухалка на властта в държави с недемократично управление, погазващи правата на личността и свободата на словото. Единственото досега свободно поле на Фейсбук за обмяна на идеи, неконтролирано от зависимите медии в България, се оказа податливо на правителствен шантаж и на нечистоплътни бизнес практики.  Относно блокиранията, ето резултатите от моето разследване:  .  Както в моя случай. Истината е, че ако правителството на България реши, че вие сте му „враг\", съдбата ви във Фейсбук ще е недрага, защото мрежата активно участва в потъпкване на свободата на словото, заедно с ретроградните правителства, с които има договор. Много преди Фейсбук да ми изтрие профила в края на миналия месец на база на пост от преди една година, в който споменавам думата „гей\" в хомофобски цитат на Магдалена Ташева – тогава народен представител от \"Атака\", аз започнах самостоятелно разследване на това как оперира Фейсбук и причините, по които блокира. Успях да изчета много от безбройните им „стандарти\" и да се уверя, че в прилагането им няма абсолютно никаква обективност и яснота. Повече яснота ще се намери в мъглявината Андромеда, отколкото в критериите за блокиране на Фейсбук, което е добре дошло за всяка нечистоплътна измет с власт. Единственото ясно нещо в тези така наречени стандарти е, че те често се използват като бухалка срещу свободата на словото в недемократични държави. България не е единствената, но е единствената страна в Европейския съюз, където подобно блокиране съществува на такава скала.  Ето историята ми (която скоро излиза в американката преса и с която, надявам се, този проблем да се осветли много повече на глобално ниво):   В момента аз нямам достъп до мрежата, последователите ми нямат достъп до профила ми, всички алтернативни мои профили са блокирани и нямам възможност да създавам нови във Фейсбук. Чрез крос-референции към приятелите ми, към името ми, към IP-то ми, телефоните ми и машината ми и кой знае какво още, Фейсбук използва цялата си технология като смазваща репресираща машина за хора като мен. Аз съм третирана в социалната мрежа така както се третират терористи, разпространители на реч на омразата, хора заплашващи сигурността на други и въобще опасни за обществото личности.  Аз, независимият журналист и блогър, при това америкаски гражданин, неафилииран с нито една политическа или неправителствена организация – в България или САЩ, бивам третирана като заплаха за сигурността на Фейсбук обществото, на база на думата „гей\", използвана в цитат от преди една година! Защо стана така? Ами защото изпратих следните запитвания до МВР и директора на ДАНС Димитър Георгиев на 18 Декември, 2017 година със следния текст: (същият текст изпратих и до министъра на МВР – Валентин Радев) След като не получих отговор от нито една от тези служби, дори и формално уведомление, че са ми получили писмото, на 21 Декември аз изпратих второ и последно съобщение до тях: Не само, че не получих отговор и след второто запитване, а моментално след него изведнъж бях напълно отрязана от Фейсбук. Човекът, с когото започнах комуникация във Фейсбук – една от говорителките на компанията – Стефани Чен – престана да ми вдига телефона и не ми изпрати обещаната официална позиция на Фейсбук, за която комуникирах с нея преди да бъда блокирана. От предишната си комуникация с госпожа Чен разбрах, че тя може да асистира да се направи одит на някои български профили, които редовно са блокирани. Когато започнах да пиша статията си, аз не бях неин обект, а по-скоро исках да разкажа на първо място историята на Атанас Чобанов -- главният редактор на Биволъ, буквално изгорен на кладата от Фейсбук и тотално елиминиран от платформата; за хора като Николай Хаджигенов, Христо Комарницки, Самуил Петканов, Манол Глишев и много други, които биват непрекъснато блокирани от Фейсбук по политически причини.   Но аз установих, че когато се играе така на едро, причината въобще не са троловете! Причината е договорка между правителството и Фейсбук! Преди да изчезне от хоризонта, госпожа Чен ме увери, че блокиранията не се осъществяват от роботи или алгоритми, а от живи хора, които правят ревю на докладваните профили и постове, макар че ме увери, че понякога „ставали грешки.\" Тя също ме увери, че хората, правещи ревю на докладваните профили, говорят български и че не се намират на територията на България. Според г-жа Чен, няма значение броят на докладващите. Т.е. профил може да бъде блокиран и от едно единствено докладване.  Г-жа Чен ставаше много неразговорлива, когато я молех да ми отговори на въпроса – какво трябва да направят хората, които са атакувани по този начин. Защо Фейсбук позволява системата му да се експлоатира така нечистоплътно, след като много лесно може да се установи кои са докладващите – дали са с фалшифи профили, дали атакуват едни и същи лица, честотата, с която атакуват, както и да се вземе предвид давността на докладваните постовете и съдържанието им. Г-жа Чен не ми отговори на страшно много въпроси и съвсем изчезна след като й казах, че Фейсбук ми е изтрил профила.   Така че, аз започвам своята борба за отстояване на правата си, но не само. Това, което се случва е много над отделната личност. Това, на което ставаме свидетели, е тоталитарна разправа с опоненти на властта - търсещи последно убежище от цензурата във Фейсбук и вместо да бъдат подпомагани от платформата, те биват анихилирани от социалната мрежа! Това, което се случва с Фейсбук, рано или късно сериозно ще нарани тази платформа. Фейсбук отдавна е обвинявана за това, че колаборира с недемократични правителства – най-скандалното посегателство на Фейсбук върху свободата на афилиация - едно от исконните човешки права - беше когато в Русия мрежата блокира страницата на протест в защита на дисидента Алексей Навални. Това тя направи по молба на правителството на Владимир Путин през 2014 г. под предлог – „неразрешен протест.\" Организаторите на протеста говориха тогава гневно пред американските медии, че Фейсбук администраторите не са си направили труда да се обосноват или да контактуват с организаторите на протеста. Фейсбук от своя страна тогава каза, че компанията често получава молби от различни правителства да блокира съдържание и че има правила, по които го прави. Не знам в моя случай или в случая на Атанас Чобанов какви точно правила са използвани, но ще направя всичко възможно да разбера, използвайки всички канали, за които се сетя. Искам да знам как така се позволи хора като мен да станат „врагове\" на държавата, която в европейските медии все по-пренебрежително е наричана – „малката Русия?\" Искам да разбера как така стана, че обществото допусна да се срине до нивото на свободи, давани в държави много далеч от европейските ценности? В държави като Пакистан и Индия Фейсбук редовно уважава молбите на правителствата и блокира критици на властта – особено журналисти като Мохамад Анас, виден критик на управляващата партия, на филмовия режисьор Гуатам Бенегал и други. Определени хора са блокирани само за споделяне на сатира или сатирични карикатури. В Пакистан граждански активисти и защитници на свободата на словото бяха блокирани през 2014 г. от Фейсбук, причинявайки лавина от възмущение.   Фейсбук редовно блокира профили на критици на кралското семейство в Тайланд. Очевидно е, че основателят на компанията Марк Зукърбърг няма проблем с ограниченията на свободата на словото за сметка на бизнеса в определен географски регион. Фейсбук иска необятния пазар на Китай и няма нищо против да прави отстъпки по отношение на свободата на словото там. Фейсбук дори предложи на китайското правителство да направи продукт за цензуриране на забранени теми в Китай. Под предтекст за „позволяване на дебат\" Зукърбърг казва: За съжаление компромисите със свободата на словото за сметка на бизнес интереси не могат да се скрият зад вископарно празнословие с хуманитарни претенции. И ако компромиси със свободата на словото се правят в страни от Третия свят, в недемократични държави,  на какво основание се цензурират критици на властта в страна от Европейския съюз? На какво основание това се прави в България? Това са все въпроси, на които смятам скоро да получа отговор.", "date": "2018.01.07", "title": "Зловещата страна на социалната мрежа"}
{"url": "http://clubz.bg/62610-yulen_nito_sme_imali_nito_imame_nito_shte_imame_jelanie_da_stroim_hoteli", "text": "\"Нито сме имали, нито имаме, нито ще имаме каквото и да било желание да изграждаме леглова база на територията на парка\". Това се казва в отворено писмо на маркетинг директора на концесионера на ски зоната в Банско - \"Юлен\" АД Иван Обрейков. Това е второто подобно писмо на дружеството за тази седмица, малко след като правителството даде зелена светлина за строежи в парк Пирин, а веднага след това \"Юлен\" обяви намерението си да изгради втори кабинков лифт в Банско. Въпросът, който поставят екозащитниците обаче, не е за втората кабинка, а за възможността за застрояване на половината парк със ски писти и съоръжения, закононарушенията и свързаните с всичко това искания на Община Банско за урегулиране на осем местности по границата с националния парк. Както \"Биволъ\" писа, свъраният с \"Юлен\" собственик на ПИБ и шеф на Федерацията по ски Цеко Минев, е извършвал имотни сделки в една от тези местности, предвидени за урбанизиране. В десет града се вдигат срещу строителство в Пирин Ето какво пишат от \"Юлен\" днес: \"С приемането на актуализацията на Плана за управление на НП “Пирин“, с която отпадна забраната за изграждане на спортна и туристическа инфраструктура в рамките на Зоната за туризъм, се даде възможност ние да стартираме проект за очаквания от всички втори кабинков лифт за Ски-зона с център Банско. Имаме идеен проект, който вече разпространихме. Той е плод на консенсусно решение на водещи световни специалисти в областта на проектиране на ски зони. Те след преценка на всички възможни варианти, в това число и увеличаване на капацитета на настоящия кабинков лифт, стигнаха до заключение, че предложеният идеен проект е оптималният вариант, който да реши по най-екологосъобразния начин транспортния достъп до ски- зоната. Вече официално: \"Юлен\" информира екоминистъра за втората кабинка Наред с това ние ще огледаме и всички проблемни места и възможни варианти за по-доброто и комфортно практикуване на зимните спортове и да предложим комплексно решение, което ще бъде изготвено от водещи международни специалисти. Ще наемем проектантски екип, който ще изготви мотивирано предложение и ще извървим всички процедури, предвидени в екологичното законодателство на страната. Държим да отбележим, че както и досега, стриктно ще съблюдаваме българското законодателство и не по- малко от всички останали милеем за българската природа. Всичко останало, което се разпространява, са спекулации и се надяваме, че българското общество не следва да се подава на спекулациите, че ще застроим планината или ще излезем от зоната. Ден 2 от решението за Пирин: \"Знаят ли министрите какво са гласували?\" Нито сме имали, нито имаме, нито ще имаме каквото и да било желание да изграждаме леглова база на територията на парка. Който го твърди, спекулира и заблуждава обществото, защото то е забранено и по закон. Единственото наше желание и намерение, какъвто е и предметът на концесията, е доизграждане и оптимизиране на спортната и техническата инфраструктура за по-добро функциониране на ски-зоната. Искаме да благодарим на всички, които през тези години подкрепяха общата кауза за развитие на зимните спортове и зимния туризъм в планините на България и се надяваме, че заедно ще успеем!\". Вече официално: \"Юлен\" информира екоминистъра за втората кабинка Ден 2 от решението за Пирин: \"Знаят ли министрите какво са гласували?\"", "date": "2018.01.07", "title": "\"Юлен\": Нито сме имали, нито имаме, нито ще имаме желание да строим хотели"}
{"url": "http://clubz.bg/62605-otkrivaneto_na_restavriranata_jelqzna_cyrkva_na_jivo", "text": "\"Един хубав християнски ден\". Така българската делегация в Истанбул определи днешната неделя, в която ще бъде официално открита реставрираната българска църква \"Св. Стефан\", позната като Желязната църква. Част от церемонията ще е и турският президент Реджеп Таип Ердоган. Борисов и Ердоган откриват реставрираната Желязна Църква     ", "date": "2018.01.07", "title": "Откриването на реставрираната Желязна църква (НА ЖИВО)"}
{"url": "http://clubz.bg/62606-zlateva_vypreki_dogan_bsp_i_dps_pishat_motivi_za_vota", "text": "Въпреки празничните послания на почетния председател на ДПС Ахмед Доган, в които трябваше да се чете \"Не пипайте ГЕРБ, няма кой друг да управлява\", БСП и Движението пишат мотиви за вота на недоверие към правителството на тема корупция. Това стана ясно от думите на зам.-председателя на левицата Деница Златева в сутрешния блок на бТВ. По думите й двете парламентарни групи работят отделно. Към мотивите щяло да има примери за корупция при санирането и обществени поръчки в други сектори, издаде Златева. Карадайъ: Борисов разбра Доган погрешно, вот на недоверие ще има На въпрос дали това не е саботаж на европредседателството, в какъвто БСП бе обвинена, Златева посочи, че по отношение на председателството БСП е показала конструктивна подкрепа. На обвиненията на премиера Бойко Борисов, че с този вот ситуацията е \"Крадецът вика дръжте крадеца\", зам.-председсателката на БСП призна, че корупцията е пропита отдавна и навсякъде, но няма нито един осъден. Румен Радев наложи вето на антикорупциония закон (МОТИВИ) Тя определи като \"законодателно недоносче\" приетият преди коледната ваканция закон Антикорупция, веднага след което президентът Румен Радев му наложи вето. На въпрос стабилна ли е позицията на Нинова в БСП, след като бе атакувана и от левите редици за участието си в приватизацията, Златева бе категорична: Другарски огън: Нинова прехвърля вината за приватизацията на БСП  По отношение на Истанбулската конвенция, за която БСП у нас и в Брюксел явно е на различно мнение, Златева посочи: Последно: БСП \"против\" или \"за\" Истанбулската конвенция е? Румен Радев наложи вето на антикорупциония закон (МОТИВИ) Другарски огън: Нинова прехвърля вината за приватизацията на БСП  Последно: БСП \"против\" или \"за\" Истанбулската конвенция е?", "date": "2018.01.07", "title": "Златева: Въпреки Доган, БСП и ДПС пишат мотиви за вота"}
{"url": "http://clubz.bg/62611-desetki_v_neizvestnost_sled_sblysyk_na_tanker_s_tovaren_korab", "text": "Тридесет и двама души са в неизвестност, след като в Източнокитайско море са се сблъскали петролен танкер и товарен кораб, съобщи китайското министерство на транспорта, цитирано от световните агенции, предаде БТА. При сблъсъка, станал вчера към 20 часа местно време, превозващият 136 тона кондензиран нефт танкер се е запалил и екипажът му от 30 иранци и двама граждани на Бангладеш е в неизвестност. Той е превозвал нефт от Иран за Южна Корея. Другият плавателен съд, китайски товарен кораб, не е пострадал сериозно и 21-членният му екипаж му е спасен. Танкерът \"Санчи\", регистриран в Панама, превозвал 136 хиляди тона кондензат – лек суров петрол, което е еквивалентно на малко под 1 милион барела, или около 60 милиона долара. В момента \"Санчи\" гори и изпуска петрол. Вече се образува нефтено петно. Продължават спасителните операции, коментират от китайското Министерство на транспорта. Другият плавателен съд, китайски товарен кораб \"Кристал\", не е пострадал сериозно и 21-членният му екипаж е в безопасност. Сблъсъкът е станал на около 160 морски мили от Шанхай. Китай и Южна Корея са пратили спасителни кораби и хеликоптер на мястото.", "date": "2018.01.07", "title": "Десетки в неизвестност след сблъсък на танкер с товарен кораб"}
{"url": "http://clubz.bg/62608-izvynredno_tretiqt_pol_ubi_shestima", "text": "Една седмица мина от новата 2018-та, и ефирът вече е запълнен за следващия програмен период. С новини, които не са новини. Шесторното убийство в Нови Искър не е новина. Да, страшно е, първи подобен случай в България, драма. Хиляди всеки ден следят историята като сезон на особено вълнуващо криминално шоу.  Финално: акция има, Росен го няма... Имаме си всичко -  (може да водим дълги дебати дали е тренирал в Чуждестранния легион или в гаража си),  (подхранвана с псевдонаучни анализи за почерка на Кети и как тя е с \"духовен дефицит\"),  (за да оправдаят гигантския си бюджет). Само Хорейшо го няма. Новина е, че  Не е новина, че някой иска да вкарва трети пол в България. Новина е, че и леви, и десни, и всякакви скочиха да се докажат като стожери на \"традиционните ценности\". И СДС против Истанбулската конвенция: ерозирала традиционните ценности Новина е и какви ценности разкриха.   \"идеологът на ОП\": Да изясним -  Знаете ли в кои страни една жена не може да обвини съпруга си в изнасилване?  Страх ме е да кажа на Сидеров, че в България може, при това отдавна, да не вземе да напише законопроект. Бракове от третия вид и как жените бият мъжете (ПЪЛЕН ТЕКСТ) Според друг коалиционен идеолог, вицепремиерът Красимир Каракачанов, насилието над жените в България може да е проблем, но само за някои: Ако сте си пощадили психичното здраве и не сте следили изявленията на лидера на ВМРО през годините - думата \"общности\" той ползва, когато говори за ромското население. Тоест имаме вицепремиер, който ни казва, че  Новина е, че   за месец стана първо програмен директор на БНТ, а после и водещ в единственото ежедневно публицистично предаване на обществената телевизия. Сиреч, подгответе се за още от същото и в ефира, който плащаме с данъците си. Програмният директор Кошлуков става и водещ по БНТ. За по-сигурно Но тези новини потъват. Известен факт е, че хората четат първите страници, четат най-споделяното, гледат внимателно първите 15 минути от новинарските емисии и в крайна сметка могат да понесат само определена доза глупости за една седмица.  И когато в първата седмица на годината започваме всеки ден с новия епизод на \"Убийства в Нови Искър\", а на второ място е истеричен спор за несъществуваща опасност срещу неадекватните ни ценности, нямаме информирано, а манипулирано общество.  И това зависи и от вас. Не споделяйте глупостите в социалните мрежи, споделяйте истинските новини. Не се залепяйте за екрана, включете си новия епизод на \"Шерлок\", Law and Order или каквото там - актьорите са по-добри, гарантирам.  И СДС против Истанбулската конвенция: ерозирала традиционните ценности Бракове от третия вид и как жените бият мъжете (ПЪЛЕН ТЕКСТ) Програмният директор Кошлуков става и водещ по БНТ. За по-сигурно", "date": "2018.01.07", "title": "Извънредно: Третият пол уби шестима"}
{"url": "http://clubz.bg/62612-22_prichini_zashto_i_dvete_strani_v_debata_za_pirin_greshat", "text": "Цялата история около Пирин е изпълнена с толкова много митове, заблуди и неверни твърдения, разпространявани от радикалните крила на двете спорещи страни, че не мога да се въздържа от един дългичък пост, който адресира най-изявените сред тях. Дефицитът на разумно говорене по темата е ужасяващ, а през него минава единственият път към намиране на работещи решения. Размисли без страсти за Банско 1. Не, няма как България да стане като Швейцария или Австрия. Нямаме географията, парите, традициите, пазарите. Но спокойно може да бъде номер 1 ски-дестинация на Балканите с модерни и добре развити Банско, Боровец, Пампорово, Витоша и още няколко по-малки курорта. 2. Не, няма как 48% от Национален парк Пирин да бъдат застроени. Първо, физически не е възможно. Второ, икономически няма смисъл. Трето, дори един хотел няма как да бъде построен в границите на парка, защото законът изрично го забранява и никой план не може да отхвърли тази забрана. 3. Не, не може бъдещето на Национален парк Пирин да бъде решавано с местен референдум. Защото е собственост на държавата, тоест на всички нас. Точно толкова неадекватни бяха и местните референдуми за ползване на държавни подземни богатства като в Трън и Генерал Тошево. 4. Не, не може да продължаваме с нахлуването на авто-трафик в рамките на Пирин и Витоша. И на двете места се създават все по-често ужасяващи ситуации, както през лятото, така и през зимата. Лифтовете са единствената смислена алтернатива. Връх на глупостта, беззаконието и безотговорността 5. Не, обикалящите Пирин през лятото – масата от протестиращи днес – не сме светци. Летният планински туризъм има голямо и бързо растящо въздействие върху природата. Всъщност, точно тогава хиляди хора ежедневно се навираме в най-задънените кътчета на планината , включително в резерватите. Ерозията на пътеките, боклуците, изпражненията, нарушаването на спокойствието на животните растат с ежедневната ни поява навсякъде. За разлика от това, зимната лудница на Шилигарника е свръх-концентрирана и управляема. 6. Не, не може да продължаваме с мизерията, недостига на леглова база и неадекватното управление на отпадъците в хижите. През летните уикенди Вихрен и Тевно езеро се превръщат в екологични кошмари. Нужна е напълно нова концепция за управление на хижите и инвестиции. Веднага. 7. Не, няма как България да има силно развити ски-курорти и сериозна част от пистите да не са в защитени територии или зони – практически всички високи планини в България са или национални или природни паркове или поне в Натура. Тоест, без компромиси няма да минем. 8. Не, не може да се твърди, че концесията на ски-зона Банско е „неуспешна“. Фактите са много прости: Банско се превърна в дестинация от световна величина за едно десетилетие. Има работа, хора, доходи, възможности и бъдеще, каквито 99% от планинските общини у нас нямат. В края на краищата това е основната цел на концесионирането. А природата на Пирин е в по-добро състояние от края на 90-те, когато срещата с дива коза беше уникално събитие. Днес са стотици и навсякъде. А това е само един пример. На кого са нужни опашките в Банско? 9. Не, не е вярно, че ските били осъдени на смърт в България заради глобалното затопляне. Да, дължината на ски-сезона се изменя в отделните години и локации, но 90% си остава между 3 и 5 месеца, а тенденцията в снеговалежите е по-скоро положителна. А и технологиите за създаване и задържане на изкуствен сняг са все по-ефективни. 10. Не, не може да наказваш хората, заради неадекватното поведение на управляващите – а Витоша-ски прави точно това като често не пуска лифтовете и не инвестира нищо в модернизацията им. Това е самоубийствено. 11. Не, няма как една планинска община да се развие силно икономически на база туризъм, ако няма ски-зона. Просто ските са най-масовият и високо платен планински туризъм. Всичко друго може да бъде добра добавка, но – колкото и да не ми харесва – основен мотор са ски-зоните. Не сме Хималаите, Килиманджаро или Коста Рика! 12. Не, няма как в рамките на една концесия да има конкуренция. Смисълът на концесията е някой да направи огромна инвестиция в ресурс, който държавата иска, но не може адекватно да оползотвори. А а възвръщаемост може да има само ако този някой има локален монопол върху ползите от инвестицията. В този смисъл, призивите за създаване на конкуренция в една ски-зона просто отразяват икономическо невежество. 13. Не, не искам да виждам значима конкуренция на Банско в Пирин. Защото това означава ски-зони като Добринище или Предела да се концесионират и развият – тоест да падне наистина сериозна сеч и експанзия на писти, лифтове и прочие. Не, благодаря! 14. Не, Витоша не може да бъде третирана като резерват или национален парк, защото е де-факто крайградски парк на София. Витоша има нужда от инвестиция и развитие както на ски-зоната, така и на всякаква инфраструктура за масов планински туризъм – лифтове, паркинги, атракции, ресторанти. Така София ще може пълноценно да използва евтините полети до Европа и да стане силна дестинация. Икономист и екоактивист в лют спор за Банско 15. Не, тезата „Цеко държи Витоша недоразвита, за да ходят хората в Банско!“ не е адекватна. Ако някой печели от липсата на условия за ски на Витоша, това е Боровец. Няма да обяснявам защо. 16. Не, не мисля, че чужди курорти плащат на т.нар. природозащитници да спъват развитието на ските в България. Тези хора си имат красива утопия, която си защитават. И точно това ги прави едновременно непобедими, неразумни и неспособни на смислен диалог. 17. Не, няма значение кой е собственик на тази или онази фирма или банка стига с дейността си въпросната фирма да носи нетни ползи за устойчивото развитие на един регион. В контекста на икономическото състояние на планинските общини в България това означава да има преди всичко доходи и работа без да има поголовна сеч и унищожаване на природата. А в Банско се случва точно това. Прирастът на горите в и около парка, откакто има развита ски-зона, е значителен. Обаче… 18. Не, през 21 век не можеш да очакваш, че ще управляваш обществено значима концесия като тези на Пирин и Витоша и няма да си абсолютно прозрачен. Поведението на Юлен от типа „Ми, аз пък няма да си кажа кой съм, щото законът не ме задължава!“ е неадекватно и стои в основата на общественото н едоверие към тях. А това е само върхът на айсберга. Те трябва да разберат, че само тотална прозрачност на отношенията им с държавата и общината може да промени отношението на гражданите. 19. Не, не мисля, че планинските бегачи имаме правото да ограничим достъпа до високите планини за „кекавите“, „мързеливите“, „незаслужилите с пот“ да се насладят на красотата им. Поне няколко обекта трябва да са лесно достъпни и най-чистият начин за това безспорно е лифтът. 20. Не, в България много отдавна няма „девствена природа“. Не можем да се държим все едно парковете ни са като Галапагос и Серенгети. Ресурсите им изискват активно управление с максимално оползотворяване на услугата „преживяване на запазена природа“. А ски-туризмът може да се случва успоредно с това. Иначе местните винаги ще търсят начини да преживяват от преки ползвания – сеч, лов, бране, хидроенергия. Резултатът няма да ни хареса. 21. Не, няма адекватно дългосрочно решение за бъдещето на Пирин, Витоша и ските в България в рамките на съществуващото законодателство. Искат се промени, които да отразяват реалността и нуждите на всички заинтересовани страни. Ден 2 от решението за Пирин: \"Знаят ли министрите какво са гласували?\" 22. Не, няма как да запазим природата на националните и природните ни паркове, докато я държим извън реалната икономика. Няма ли механизъм за монетаризиране (като входни такси например) на удоволствието, което получаваме от преживяването във високата планина, то ще си остане неизползваемо за икономическите субекти. В условията на пазарна икономика, всички други начини на ползване на ресурса на планината ще бъдат предпочитани и съответно сблъсъците ще бъдат ежедневие. Връх на глупостта, беззаконието и безотговорността На кого са нужни опашките в Банско? Икономист и екоактивист в лют спор за Банско Ден 2 от решението за Пирин: \"Знаят ли министрите какво са гласували?\"", "date": "2018.01.07", "title": "22 причини защо и двете страни в дебата за Пирин грешат"}
{"url": "http://clubz.bg/62561-hyfingtyn_post_posetete_bylgariq_zaradi_zashemetqvashtata_priroda", "text": "Много пътешетвеници биха се затруднили да посочат на картата къде е България. Страната обаче може да предложи зашеметяваща природа и е подценявана туристическа дестинация, пише   и предлага десет причини западните туристи да посетят България. Много туристи започват обиколката си от столицата. Той препоръчва  на посетителите. Като най-популярната туристическа забележителност в страната авторът определя  . Интериорът на църквата е \"мрачен, но приветства богомолците, дошли да запалят свещ\".  също е интересна дестинация, пише Шуман. Археологическият музей в един от най-старите градове в Европа, амфитеатъра и възрожденските къщи са сред най-интересните места в страната ни. За туристите, които предпочитат лукса и шумния нощен живот, хотелите в черноморските ни курорти мога да предложат добри условия. Шуман обаче насочва  . Красивите български планини също предлагат добри условия за туризъм. Богатата история на България също е повод за посещение на страната, смята Шуман.   са сред уникалните неща, които могат да се видят в страната. , различни в различните региони и фестивалите трябва да се видят от всеки, който се интересува от културата на страната ни. Храната е вкусна, но ракията - \"плодово бренди с изключително високо алкохолно съдържание\" не е за всеки, предупреждава Шуман. Накрая -  , особено за западните туристи. Наръчник за оцеляване на еврочиновника в София Статията на Шуман се приема нееднозначно от читателите в социалните мрежи. Някои я смятат за тенденциозна, а според други тя пренебрегва проблемите на страната. Редакцията на \"Хъфингтън пост\" обаче изтъква, че текстът предсталява просто туристически гид.", "date": "2018.01.07", "title": "\"Хъфингтън пост\": Посетете България заради зашеметяващата природа "}
{"url": "http://clubz.bg/62613-5_biografichni_filma_koito_ochakvame_prez_2018_g", "text": "Изминалата 2017 година ни донесе немалко биографични филми, които си струва да бъдат гледани. \"Катастрофалният артист\" на Джеймс Франко ни очарова с отказа си да пародира една от най-големите киноподигравки в историята на киното, \"Аз, Тоня\" с Марго Роби ни показа значението на различните гледни точки и силата на отдадеността, а “Битката между половете” ни поднесе сериозните си послания с чистосърдечен хумор, пише  . Автор е Илияна Маринкова. Какво ни е подготвила 2018 година в жанра на биографичния и историческия филм? Вижте: Клинт Истууд отново сяда на режисьорския стол и отново посяга към темата за достойнството на американската армия в този драматичен трилър по истинска история. Филмът разказва за пътуването на трима американски войници във влака от Амстердам до Париж, където те осуетяват терористично нападение. Вълнуващото около филма е, че в ролите на тримата войници – Спенсър Стоун, Антъни Садлър и Алек Скарлатос, ще влязат самите те – истинските войници, предотвратили нападението. Лентата минава през детството им, проследява приятелството им и се връща към събитията от 21 август 2015, когато тримата стават герои. Никога не съм и помисляла някога да напиша, че филм за Мария Магдалена и Исус Христос е биографичен, но ето ме – правя го. Извън шегата – когато една от най-големите пропаганди машини смята гореспоменатите за реални хора, коя съм аз да оспоря това. Първо, Хоакин Финикс влиза в ролята на Исус, което значи че определено количество лудост ще се просмука в Христос. Второ, Гарт Дейвис – режисьорът на \"Лъв: стъпки към дома\" с много любимия ми Дев Пател, ще режисира и този филм, в който отново работи с Руни Мара. Тук идва и третото – Мара ще изиграе Мария Магдалена, което е повече от прекрасно, защото неведнъж сме виждали актрисата в силни и вдъхновяващи женски роли. Ако това не са достатъчни причини да чакаме Mary Magdalene с нетърпение, то нека завърша с трейлъра на филма, който обещава малко меланхолия и много истинско разказване, лишено от винаги излишния в подобни филми религиозен патос. Деймиън Чазел отново ще работи сРайън Гослинг след La La Land в този биографичен филм за първия човек, стълпил на Луната – Нийл Армстронг. В неговата роля, разбира се, ще влезе Гослинг. Филмът проследява пътя на астронавта пет години преди изстрелването на \"Аполо 11\" до 20 юли 1969, когато каца на Луната. Лентата е базирана върху книгата на Джеймс Хенсън \"Първият човек: Животът на Нийл Армстронг\", а как точно Чазел ще избере да разкаже историята е особено интересно да видим. Досегашните филми на режисьора – Guy and Madeline on a Park Bench, Whishplant, La La Land, носят музика и неяснота в сърцевината си и затова смятаме, че First Man ще ни спечели със странността си за биографичен филм. Сърша Ронан сваля розовите коси на Кристин Lady Bird Макферсън, за да облече тежките рокли на Мери Стюърт. Марго Роби пък е оставила кънките (и боксовите ръкавици) на Тоня Хардинг, за да сложи короната на кралица Елизабет I. Актрисите в главните роли неведнъж са показвали категорични превъплъщения и чакаме точно този филм заради самите тях. Друга причина е, че сценаристът на политическата драма \"Маската на властта\" и политическия сериал \"Къща от карти\" стои зад сценария на филма, а това обещава истинската кралска интрига и безскрупулната борба за трона да бъдат в целия си блясък. Трета причина пък е мрачната обстановка и реалистичност, която обещават първите кадри от снимките на филма. Биографичният филм за Фреди Меркюри идва като коледен подарък с премиера на 25 декември догодина. Рами Малек ще играе Фреди Меркюри, а появилите се снимки на актьора в образ обещават достоверно и искрено превъплъщение. Лентата ще проследи животите на членовете на Queen в музикален и личен план, за да ги заведе в 1985 година и запомнящото им се участие в концерта Live Aid. Макар че режисьорът на лентата Брайън Сингър беше уволнен от продукцията, а на негово място дойде Декстър Флетчър, очакваме филмът да не загуби пътя си заради различията на режисьорите, а да се окаже красива и пищна възхвала на Queen.", "date": "2018.01.07", "title": "5 биографични филма, които очакваме през 2018 г."}
{"url": "http://clubz.bg/62603-borisov_i_erdogan_otkrivat_restavriranata_jelqzna_cyrkva", "text": "Премиерът Бойко Борисов ще открие днес реставрирания български православен храм \"Свети Стефан\" в Истанбул. На официалната церемония ще присъства и президентът на Турция Реджеп Тайип Ердоган, съобщава пресцентърът на Министерския съвет. В официалната делегация, придружаваща премиера Бойко Борисов, са Негово Светейшество Българският Патриарх и Софийски митрополит Неофит, главният мюфтия на мюсюлманите в България Мустафа Хаджи, вицепремиерът и министър на външните работи Екатерина Захариева, министърът на културата Боил Банов, министърът на икономиката Емил Караниколов, министърът на земеделието, храните и горите Румен Поражанов и депутати. Борисов: Подкрепям Ердоган, превратаджиите искаха да го убият Българската желязна църква \"Св. Стефан\" в Истанбул, е един от най-значимите български паметници на архитектурата и културата. Тя е осветена на 8 септември 1898 година от Екзарх Йосиф. Уникалната постройка от метал, проектирана от арменския архитект Ховсеп Азнавур, е била изработена в Австрия от металургичната фирма \"Вагнер\", а елементите на конструкцията са пренесени с железница и са тежали около 500 тона. Били са сглобени на място. Дължината на църквата е 32,50 метра, а ширината - 12,50 метра.  Основните строително-ремонтни и  реставрационни дейности започнаха през 2011 г., след получаване на разрешение от турската държава, предвид факта, че църквата е исторически паметник, част от културно –историческото наследство на страната. Храмът бе затворен за богослужение поради сериозни проблеми в  носещата конструкция, вследствие на корозия. Жан-Клод Юнкер: България не е равно на корупция За реставрацията са вложени общо около 16 млн. турски лири /приблизително 3,5 млн. евро/, от които България е предоставила целево два транша за 200 000 и 190 000 евро. Отделно от това от 1992 г. българската държава ежегодно отделя средства чрез бюджета на Министерството на външните работи за издръжка на Българската православна църковна община в Истанбул. От 2009 г. тази сума е 50 000 евро годишно. Събитието е само дни преди България да поеме председателството на Съвета на ЕС на 11 януари. Борисов нееднократно се е изказвал за затопляне на отношенията ЕС-Турция. В петък обаче председателят на Еврокомисията Жан-Клод Юнкер посочи, че южната ни съседка се отдалечава от Съюза. Жан-Клод Юнкер: България не е равно на корупция", "date": "2018.01.07", "title": "Борисов и Ердоган откриват реставрираната Желязна Църква "}
{"url": "http://clubz.bg/62602-programniqt_direktor_koshlukov_stava_i_vodesht_po_bnt_za_po_sigurno", "text": "Новият програмен директор на БНТ Емил Кошлуков ще стане водещ на публицистичното предаване на телевизията \"Още от деня\" на мястото на напускащата телевизията Аделина Радева, пише \"24 часа\". Както Клуб Z писа, от понеделник Радева подписва договор с Нова тв, за да води сутрешния блок на телевизията \"Здравей, България\" на мястото на изпратената в творчески отпуск миналия септември Анна Цолова. \"Още от деня\" е обзорно публицистично предаване на БНТ, което се излъчва всеки ден от 18.30 часа. Нова заменя Ани Цолова с Ади Радева През миналата година СЕМ избра Константин Каменаров за шеф на БНТ в конкуренцията на Кошлуков. Бившият депутат от \"Новото време\" почти до последно изглеждаше като фаворит в надпреварата. За последно той беше водещ в свързваната с Делян Пеевски телевизия \"Канал 3\", а преди това беше изпълнителен директор на \"ТВ Седем\" и \"Нюз7\" – два тв канала, финансирани от КТБ и фалирали малко след нея, припомня Медиапул.  Онова, което препъна Кошлуков на финала на надпреварата за БНТ, бе бележката, която си извади от телевизия \"Алфа\" (тв каналът на партия \"Атака\"), с която да докаже необходимия стаж. Според журналисти от \"Алфа\" Кошлуков никога не е бил неин програмен директор, както се твърди в издаденото му удостоверение, но пък фактът, че фиктивният стаж е от партийна телевизия, предизвика скандал и вече щеше да е неудобно Кошлуков да спечели конкурса. Емил Кошлуков влиза в БНТ - като програмен директор В началото на декември новоизбраният генерален директор на БНТ Каменаров назначи Надя Костова, също кадър на фалирата ТВ 7, за програмен директор на БНТ с правомощия да отговаря за четирите програми на телевизията. Надя Костова отговаряше за програмното съдържание на ТВ 7 по времето, когато щедро финансиращата я КТБ бе оглавявана от Цветан Василев, тогава все още партньор на Пеевски. Емил Кошлуков влиза в БНТ - като програмен директор", "date": "2018.01.07", "title": "Програмният директор Кошлуков става и водещ по БНТ. За по-сигурно"}
{"url": "http://clubz.bg/62585-zashto_machove_ot_svetovnoto_shte_se_igraqt_v_mordoviq_republikata_na_lagerite", "text": "По всички възможни критерии Мордовия е странен избор за провеждането на международен футболен турнир, пише в. \"Индипендънт\". Там ще се играят 4 мача от груповата фаза на световното първенство това лято. Те ще се състоят на стадион \"Мордовия арена\" в регионалната столица Саранск с население 330 000 души. Строежът на съоръжението вече изостава от графика. Саранск не е неприятно провинциално затънтено място, отбелязва британското издание. Но допълва, че едва ли си струва да се говори за местния отбор. До този сезон ФК \"Мордовия\", който ще получи стадиона след първенството, играеше в третото ниво на руския футбол. На мачовете му идваха средно по 2000 души. Вярно е, че тимът на два пъти е бил във Висшата лига, но не се е задържал дълго там. Сталинските лагери спасяват съветската икономика Но в Саранск не пестят пари за строителство. Вносната трева тип \"канадска ливада\" се пази от студа. Това става чрез подемни отоплителни системи с обща дължина 37 километра и надземни нагреватели. Седалките са с киселинно-оранжев цвят, което би трябвало да символизира слънчевата светлина. Край стадиона е планирана значителна инфраструктура. За постоянно ще останат новите университет и театър. След края на първенството горната секция на стадиона ще бъде демонтирана и капацитетът му ще бъде намален с 14 000 места. съоръжението ще бъде за 30 000 зрители. Ще бъде демонтиран и летищният терминал, който ще бъде изграден за Мондиала. И все пак в Мордовия, намираща се югоизточно от Москва, са играли футбол, пише \"Индипендънт\". Изданието цитира мемоари на фотографа Юрий Грим от 60-те г. на ХХ век. Само че мачовете, за които Грим пише, са между затворници. Самият той свата свидетел на тези двубои, след като е изпратен в лагер в Мордовия за разпространение на позиви против съветския лидер Никита Хрушчов. Според Грим администрацията на Главното управление на лагерите, известно с всяващата ужас абревиатура ГУЛАГ, поощрявала спорта, защото той отвличал затворниците от политиката и пиянството. Руски дисидент пред Клуб Z: Висях с оковани зад гърба ръце В мордовските лагери ва ГУЛАГ са изпращани най-знаменитите дисиденти. Много от тях са починали тук. Това споделя пред \"Индипендънт\" Сергей Бондаренко, изследовател от Общество \"Мемориал\", документиращо престъпленията на сталинизма. В Мордовия е лежал знаменитият дисидент Владимир Буковски, първи разкрил пред света, че в СССР лекуват непокорните в психиатрии. Ето как той описва лагерите в книгата си \"И се връща вятърът...\": В този край са лежали цяла плеяда знаменити съветски дисиденти - Анатолий Марченко, Михаил Молоствов, Андрей Синявски, Юлий Даниел, Леонид Бородин, Александър Гинзбург, Юрий Галансков, Кронид Любарски, Татяна Великанова, Татяна Осипова, Ирина Ратушинска и много други. След разпадането на СССР мордовските лагери се превръщат в обикновени трудови колонии. Мрежата им обаче остава непокътната. През 2012 г. в една такава колония в Мордовия бе пратена певицата Надежда Толоконникова от пънк групата \"Пуси райът\". Тя бе осъдена за пънк молитвата \"Богородице, изгони Путин\" в московския храм \"Христос спасител\". Мнозина смятат, че провеждането на световни спортни състезания в известен с такава печална слава регион е странен сигнал. Административен Център на мрежата от затвори в Мордовия и до днес е град Явас. И в наши дни главната му улица носи името на основателя на ЧК (днес ФСБ) Феликс Дзержински. А от двете страни на главния път се издиган метални огради, зад които единственото, кето се чува, е ръмженето на кучетата пазачи. Днес в лагерите в републиката има 14 000 души, твърди правозащитникът Сергей Марин. Като президент в периода 2009-2012 г. Дмитрий Медведев (днес премиер) обеща да закрие цялата система от лагери в Русия до 2020 г. Но Явас е доказателство, че това едва ли ще се осъществи, отбелязва \"Индипендънт\". Макар в Мордовия вече да няма политзатворници, съществува нещо като \"специализация\" на лагерите. В един от тях лежат предимно бивши офицери от ФСБ. Друг е подслонил чужденци. Вече няма толкова драконовски мерки за сигурност като по времето на СССР. Условията обаче са ужасяващи. Надежда Толоконникова отново вкара Мордовия в световните новини. През 2013 г. певицата от \"Пуси райът\" обяви гладна стачка заради лошите условия. В писмо тя се оплака, че затворническа управа изтезава осъдените и ги лишава от сън и храна. Управата на Мордовия обаче е убедена, че там не само може, но и трябва да се играят мачове. Зам.-шефът на регионалното правителство Алексей Меркушкин заявява в писмен коментар за \"Индипендънт\", че през 2016 г. републиката е била обявена за един от най-спортуващите региони в Русия. Руски дисидент пред Клуб Z: Висях с оковани зад гърба ръце", "date": "2018.01.07", "title": "Защо мачове от световното ще се играят в Мордовия, републиката на лагерите?"}
