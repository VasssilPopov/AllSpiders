{"url": "http://clubz.bg/79475-antyni_djoshua_za_pyrvi_pyt_shte_se_bie_v_amerika", "text": "Известен е следващият съперник на световния шампион по бокс в тежка категория Антъни Джошуа. И не само - също датата и мястото. На 1 юни тази година британецът ще излезе срещу американеца Джарел Милър в \"Медисън Скуеър Гардън\" в Ню Йорк. Той ще защитава и трите пояса, които притежава - на IBF, WBA и WBO.  Залата в \"Манхатън\" е историческа за бокса. Преди и в първите десетилетия след Втората световна война там се играят най-великите мачове на ринга. Джошуа иска да се бие с Уайлдър още през април Джошуа никога досега не се е бил извън Европа. Според британските медии този двубой е намигване към големия му съперник Дионте Уайлдър, с когото вече от години се разминават за сблъсък, който ще обедини и четирите титли при най-тежките. Англичанинът имаше желание да се бие с наперения янки още през април на \"Уембли\", но Уайлдър отказа, тъй като иска нова среща с Тайсън Фюри. Счита се, че двамата не могат да се разберат за пари и други условия. Американецът често подкача опонента си в изявления, че се страхува да сложи ръкавиците извън Великобритания. Първопричината Джошуа да се насочи към Милър е, че мениджърът му Еди Хърн не успя да намери противник за април на \"Уембли\". Кубрат Пулев бе готов като официален претендент на IBF, но Хърн го изключва като вариант поне до края на тази година. Кобрата: Срещу Джошуа ще излезе друг Кубрат Джарел Милър е на 30 г., има 10-годишен стаж като професионалист, но не е елитен боксьор. С днешна дата се счита, че той е най-тежкият съперник (на килограми), с когото ще спори Джошуа (29 г.). Милър тежи над 5 кг. повече от британеца. Той има 23 мача, в които е загубил само веднъж, а 20 пъти е пратил противниците си в нокаут. Джошуа е непобеден от 22 срещи (21 нокаута). Кобрата: Срещу Джошуа ще излезе друг Кубрат", "date": "2019.02.13", "title": "Антъни Джошуа за първи път ще се бие в Америка"}
{"url": "http://clubz.bg/79474-nato_ubejdava_turciq_da_se_otkaje_ot_ruski_raketi", "text": "Съюзниците от НАТО преговарят с Турция да се откаже от закупуването на руски ракети С-400. Това стана ясно от думите на генералния секретар на пакта Йенс Столтенберг. Той говори в края на първия ден от започналата днес среща в Брюксел на министрите на отбраната от страните членки на пакта. НАТО и САЩ са сериозно разтревожени от перспективата Турция да купи руски ракети. Те настояват Анкара да се сдобие с ракети или от съюзническа, или от неутрална държава. САЩ към Турция: Откажете руските ракети С-400 и ви даваме F-35 Главният обект на интерес на срещата в Брюксел е временният шеф на Пентагона Патрик Шанахан, пише Ройтерс. Това бе първата международна проява с негово участие. Съюзниците на САЩ се интересуват дали той подкрепя НАТО в същата степен, в каквато го правеше и предшественикът му Джим Матис, подал оставка през декември 2018 г. Така твърдят експерти и дипломати. Шанахан, който е бивш директор в „Боинг“, се фокусира предимно върху вътрешни въпроси, откакто премина на работа във военното ведомство през юли 2017 г. Той бе заместник на Матис, който се оттегли заради разногласия относно военната политика с президента Доналд Тръмп, като го критикува, че подценява ролята на съюзниците, сражавали се в няколко войни редом със САЩ. Новият шеф на Пентагона е слабо познат във външнополитическите среди. Сега съюзниците искат колкото се може по-бързо да разберат дали той ще се дистанцира от риториката на Тръмп, който постави под въпрос необходимостта от НАТО. Столтенберг: Искаме ракетен договор с повече страни Да тази седмица Патрик Шанахан никога не бе посещавал Афганистан или Ирак, където все още има 19 000 американски военнослужещи. Надеждата на съюзниците е, че Шанахан е човек, с когото те биха могли да работят и на когото да имат доверие, споделя пред Ройтерс европейски дипломат от НАТО, пожелал анонимност. Но признава съвсем искрено, че новият министър на отбраната на САЩ е непознат за европейците. Макар Тръмп да заяви, че Шанахан си върши добре работата, няма гаранция, че той ще бъде официално номиниран за постоянно да заеме пост номер 1 в Пентагона. Председателят на сенатската Комисия за военна служба Джеймс Инхоуф например смята, че това няма да се случи. Висш чиновник от Пентагона, също пожелал анонимност, заяви, че Шанахан ще подкрепи НАТО на разговорите днес и утре. Но допълни, че Шанахан ще убеждава съюзниците в необходимостта от споделянето на тежестта и изпълнението на техните международни ангажименти. Това е основното изискване на администрацията на Тръмп. Става дума най-вече за изискването всяка държава да харчи 2 на сто от своя БВП за отбрана. Така той коментира първата изява на временния шеф на Пентагона. НАТО няма да бърза с отговора на руските действия, предприети в нарушение на договора със САЩ за ракетите със среден обсег в Европа, каза още Столтенберг. Той повтори уверението, че пактът няма намерение да разполага ядрени ракети в Европа. Проблемът не са обявените намерения на САЩ да се оттеглят от договора, а поведението на Русия, допълни Столтенберг. За първи път в срещата на министрите на отбраната участва представител на Република Северна Македония. Столтенберг приветства в централата на  НАТО министърката Радмила Шекеринска. Столтенберг: Искаме ракетен договор с повече страни", "date": "2019.02.13", "title": "НАТО убеждава Турция да се откаже от руски ракети"}
{"url": "http://clubz.bg/79469-patriarh_neofit_dushite_na_decata_sa_mnogo_nejni_iskat_poveche_laska_otkolkoto_nasilie", "text": "Светият синод все още няма становище за Националната стратегия за детето. Въпросът за прилагането на насилие при възпитанието на децата е труден и трябва много да се внимава. Душите на децата са много нежни и искат повече ласка, отколкото насилие Това каза патриарх Неофит след скандала около разпостранената позиция за абортите и възпитанието на деца чрез телесно наказание. След като няколко дни стратегията беше на сайта на синода, във вторник тя беше свалена, а след това беше обяснено, че това е било личен акт, но не и официално гласувано становище от синода. Ловчанският митрополит Гавриил обясни, че инициативата била негова, но самият текст бил написан от Десислава Панайотова. Как точно становището се оказа на официалния сайт на синода така и не става ясно. Объркване в Св. Синод за становището за децата - има ли го и кой го написа Църквата въстана срещу Националната стратегия за детето, видя \"експерименти\" Неофит и 16 митрополити присъстваха на празничната света литургия в катедралния храм \"Успение Богородично\" във Варна за 50-годишния юбилей на Варненския и Великопреславски митрополит Йоан. Църквата въстана срещу Националната стратегия за детето, видя \"експерименти\"", "date": "2019.02.13", "title": "Патриарх Неофит: Душите на децата са много нежни. Искат повече ласка, отколкото насилие"}
{"url": "http://clubz.bg/79463-transportnata_stachka_v_bryuksel_kato_dobyr_den", "text": "Белгия бе парализирана от стачка, която затвори летищата и блокира транспорта в цялата страна. Тя бе свикана от три профсъюза, настояващи за увеличаване на заплатите. Най-засегната е Валония - френскоговорещата част на страната. Още в 22 часа местно време вчера (23 часа българско) Белгия обяви, че затваря въздушното си пространство. От днес за утре бяха пренасрочени два полета на нискотарифната компания Wizzair - първият от София до Брюксел/Шарльороа, а вторият - в обратна посока. Стачка на летище Завентем в Брюксел отмени 110 полета  Заради стачката останаха затворени стотици магазини в Белгия. Нарушен бе работният ритъм на много компании в Брюксел, Антверпен и други големи градове, тъй като служителите им закъсняха за работа. Много от изхвърляните от домакинствата боклуци останаха неприбрани. В Белгия те се изхвърлят в контейнери или в мазетата, или пред домовете, като ги прибират коли на службите за чистота. В Брюксел работят само 11 от близо 100 линии на градския транспорт - една на метрото (и то не по целия маршрут), 6 трамвайни и 4 автобусни. Пусната е допълнителна автобусна линия, която обикаля централните райони. Никакви разписания обаче не се спазват. Транспортните средства са претъпкани и логично закъсненията са огромни. Училищата уведомиха учениците, че днес могат да не посещават занятия. Разстроено бе и движението на влаковете, които при други стачки обикновено се движат по разписание. Двама протестиращи бяха леко ранени във фламандския град Гент, след като автомобил се вряза в стачен пост. Шофьорът е арестуван. Стачката стана в първия ден от срещата на министрите на отбраната от страните членки на НАТО. Появиха се информации, че някои от участниците са закъснели поради затварянето на белгийското въздушно пространство. Те се добрали до Брюксел, след като са казцнали на близките летища в съседните Франция, Германия и Холандия. Стачката приключва тази вечер в 22 часа местно (23 часа българско) време. Това е първата обща национална стачка в Белгия от края на 2014 г. насам. Иначе в Брюксел често се провеждат протестни действия на работниците на градския транспорт. И без стачка районът около Еврокомисията бива блокиран за два дни винаги когато има Европейски съвет - среща на държавните и правителствени ръководители от ЕС. Това предизвиква масови отклонения на линиите от градския транспорт, а в метростанция „Шуман“ остава отворен само един изход.", "date": "2019.02.13", "title": "Транспортната стачка в Брюксел - като \"добър ден\""}
{"url": "http://clubz.bg/79471-investbank_se_proverqva_zaradi_venecuelskite_petrodolari", "text": "\"Инвестбанк\" е обект на проверка от ДАНС заради съмнения, че през банката са направени преводи на десетки милиони петродолари от Венецуела. Сумата е от порядъка от минимум 80 млн. долара според един източници, а според друг от порядъка на 140 млн. долара,  , като се позова на свои източници. Венецуелски петродолари минавали през български банкови сметки По-рано през деня след среща с посланика на САЩ Ерик Рубин при премиера Бойко Борисов, шефът на ДАНС Димитър Георгиев и вътрешният министър Младен Маринов, главният прокурор Сотир Цацаров обяви, че парични преводи от държавната петролна компания на Венецуела са били получавани от български банкови сметки, като част от средствата от след това са били трансферирани в други страни. Той не назова нито банката, нито кога и каква сума е минала през нея. И категорично заяви, че  Още във вторник службите със съдействието на БНБ са блокирали сметката, за да не потеглят пари в други посоки, което вече се е случило с част от тях, се казва в публикацията на „Капитал“. В момента ДАНС правят проверка в банката, но разследването няма да спре само с нея. От брифинга сутринта, в която участва главният прокурор Сотир Цацаров и шефът на ДАНС Димитър Георгиев, беше съобщено, че титулярът на сметките е с българско и с още няколко гражданства. По думите на директора на ДАНС Димитър Георгиев, той живее в различни държави и в момента не пребивава на територията на България. Сотир Цацаров уточни, че въпросното лице е адвокат и за целите на преводите е използвана именно негова доверителна сметка за клиенти. Според него те са били с недействителни основания като финансиране на спортна федерация, купуване на храни и др. От \"Инвестбанк\" са заявили пред „Капитал“, че спазват разпоредбите на действащото законодателство, като поясняват, че и адвокатите и адвокатските дружества са длъжни да прилагат Закона за мерките срещу изпирането на пари при управлението на клиентски доверителни специални сметки. Венецуела се е опитала да изнесе държавни средства в България В друга публикация –  , става дума за Цветан Цанев, когото разследване на сайта от 2015 г. свързва с \"Инвестбанк\" и по-конкретно с Димитрийка Андреева. Тя е член на надзорния съвет на банката и представител на миноритарния акционер - оманецът Адил Саид Ахмед ал Шанфари. Той влезе в банката през 2012 г., когато капиталовите й показатели падат под регулаторните изисквания. Срещу 50 млн. лв. чрез увеличение на капитала той придоби малко под 25%, а впоследствие делът му се покачи до над 30%. Освен това сайтът \"Бивол\" твърди, че Цанев стои и зад опита да бъде обсебен либийския танкер БАДР. Венецуела се е опитала да изнесе държавни средства в България", "date": "2019.02.13", "title": "\"Инвестбанк\" се проверява заради венецуелските петродолари"}
{"url": "http://clubz.bg/79457-djordj_kluni_megan_markyl_e_presledvana_i_hulena_kato_princesa_daqna", "text": "Меган, херцогинята на Съсекс и съпруга на принц Хари, е преследвана и охулвана от таблоидите по същия начин, по който те са постъпвали преди време с покойната принцеса Даяна. Това твърди Джордж Клуни пред австрийско списание, цитиран от \"Гардиън\". Клуни, който е близък приятел на Меган Маркъл и на принц Хари, предупреди, че \"историята се повтаря\"с растящото истерично внимание върху двойката, която очаква и първото си дете. \"Те преследват Меган навсякъде\", каза холивудската звезда пред сп. Who. Принц Хари и Меган Маркъл не знаят пола на седмия претендент за короната \"Тя е бременна в седмия месец, а те я преследват по същия начин, по който постъпваха с Даяна. Видяхме как свърши това\", каза още Клуни Принцеса Даяна, майката на принц Хари, умря в автомобилна катастрофа в тунел в Париж през 1997 г, докато се опитваше да избяга от преследващи я папараци.  Британските медии, известни със своята агресивност, отначало приветстваха Маркъл в кралското семейство. Двамата с Хари се венчаха на пищна сватба в Уиндзор през май 2018 г., а Клуни и жена му Амал бяха сред гостите.  По-късно обаче отношението към бившата актриса се промени - таблоидите се задълбочиха в истории за проблемното семейство на Маркъл, за отношенията ѝ с Кейт Мидълтън. Наскоро беше публикувано и много лично писмо на Меган до баща ѝ, в което тя му пише \"да спре да лъже и да експлоатира връзката ѝ със съпруга ѝ\".", "date": "2019.02.13", "title": "Джордж Клуни: Меган Маркъл е преследвана и хулена като принцеса Даяна"}
{"url": "http://clubz.bg/79455-baneva_kakva_hibridna_vojna_po_praznicite_nqma_trezven_rusnak", "text": "Това заяви днес пред журналисти Евгения Банева, която иска промяна на мярката за неотклонние в по-лека. Тя и съпругът й са практически под стража от 26 октомври, когато бяха задържани във Франция, после екстрадирани у нас и оттогава неколкократно искат промяна на мерките си за неотклонение в по-леки. А само преди няколко дни стана ясно, че инициативен комитет издига Евгения Банева за кандидат на предстоящите евроизбори. Евгения Банева - кандидат за евродепутат Днес бизнес дамата показа отлично владеене на арестантския жаргон, като заяви, че след инцидента, при който в килията на мъжа й бе намерен мобилен телефон, тя е подлагана няколко пъти на т. нар. По повод обвиненията на прокуратурата - че с мъжа й от килиите опитват да организират \"хибридна война\" срещу България и са искали убежище за себе си и децата си в Русия, тя ги \"намира за пълна лъжа\". Банева заяви, че ако са искали с децата си, са можели много пъти да останат в Русия и дори практически ходели по 5-6 пъти годишно. Но изрази и странно мнение за руснаците: Фамилията Баневи - включваща и възрастната майка на Николай - Мария, според прокуратурата представлява организирана престъпна група за длъжностни писвоявания, избягване на данъчни задължения и пране на пари. Всички те са свързани с приватизираните от семейството предприятия. След ареста им зам. главният прокурор срещу корупцията Иван Гешев заяви колосалната сума от един милиард лева, които били изпрани от Николай Банев. Николай Банев: Това е детска градина! Но ще остана Последно съдът отказа да пусне самия Банев само преди около две седмици - на 1 февруари.  На днешното заседание се наложи съдия Цветан Колев да даде нови няколко часа на адвокатите да се запознаят с документите по делото. От вчера като защитник на Банева е встъпила и бившата депутатка и лидер на \"Движение 21\" Татяна Дончева заедно с Илко Димитров. Тя се зарече, че  По повод твърденията, че не са контактували с Русия, прокурорката каза иронично само че според НПК обвиняемото лице има право да не казва истината и  Николай Банев: Това е детска градина! Но ще остана", "date": "2019.02.13", "title": "Банева: Каква хибридна война - по празниците няма трезвен руснак!"}
{"url": "http://clubz.bg/79470-vasil_bojkov_oficialno_potvyrdi_za_levski", "text": "Васил Божков ще се ангажира с издръжката на \"Левски\", личи от официално прессъобщение на компанията му \"Нове холдинг\". Обръщението е адресирано до привържениците на футбола и медиите. \"Левски\" - нова година, нов собственик. Но кой е той? Така се слага край на спекулациите, които се ширят вече от месеци. От месеци се говори за завръщане на един от най-богатите българи на \"Герена\". В средата на 90-те години бизнесменът беше член на управителния съвет на \"Левски\" и помагаше финансово, преди да бъде освободен от тогавашния клубен бос Томас Лафчис.  През есента на 1999 г. Божков стана собственик на ЦСКА и беше начело на \"червените\" до края на 2006 г.. Покрай фалита на ЦСКА се заговори за ново ангажиране на инвеститора с отбора от Борисовата градина, като в един момент имаше вероятност за поделена отговорност с Гриша Ганчев. В крайна сметка Божков се отказа, а след това бе свързван и с алтернативния ЦСКА 1948.  Павел Колев: Васил Божков ме покани в \"Левски\", дълговете са над 30 милиона Два от букмейкърите, в които бизнесменът има участие - \"Ефбет\" и \"Еврофутбол\", спонсорират втородивизионния тим. Наскоро \"Ефбет\" разшири сътрудничеството си с \"Левски\", а много вероятно е на \"Герена\" да стъпи и \"Националната лотария\". Че Васил Божков ще наследи Спас Русев при \"сините\" се говори още от миналата есен. В началото на тази година Божков практически назначи кадърът на БФС Павел Колев за изпълнителен директор. Той започна мащабни промени. Какво става с \"Левски\" През миналата седмица се мълвеше, че Божков се е отказал. Днешната информация, която съвпада с плащане на забавени заплати в отбора и целия клуб, опровергава това. На 6 март ще се проведе общо събрание на \"Левски\" и промяната на собствеността ще бъде официализирана, също така ще станат ясни структурата на клуба и плановете за реформиране и справяне с дъловете, възлизащи на малко над 30 милиона лева, по думите на Павел Колев. В момента на стадион \"Георги Аспарухов\" тече одит. Преди броени дни Колев за първи път официално изрече името на Васил Божков като бъдещ собственик на \"Левски\", човекът, който го е поканил. Павел Колев: Васил Божков ме покани в \"Левски\", дълговете са над 30 милиона Какво става с \"Левски\"", "date": "2019.02.13", "title": "Васил Божков официално потвърди за \"Левски\""}
{"url": "http://clubz.bg/79456-dronovete_v_sasht_veche_s_registracionni_nomera", "text": "Дистанционно управляваните летящи машини - по-познати като дронове, вече ще трябва да имат регистрационна табела на корпуса. Това обяви Федералната администрация по авиацията (ФАА) в САЩ, съобщи Digital Trends. Дронове ще патрулират в небето на Москва Програмата за регистрация на дронове започва още през 2015 г., като се отнася за по-големите машини, не за играчките. Първоначално правилата позволявали идентификационният номер да е върху батерията на дрона, стига тя да е лесно достъпна. След притеснения, свързани с тероризма, изказани от ФБР и Департамента за вътрешна сигурност, ФАА обяви, че номерът трябва да е лесно видим - т. е. да е върху корпуса на дрона, подобно на регистрационните номера на автомобилите. И за абсолютно всички устройства. Притеснението е, че атентатори могат да сложат бомба в батерията на дрон и да я активират, докато агент на службите отваря машината, за да провери регистрационния код. В момента в САЩ се готвят серия промени, свързани с регулацията на летящите машини. През миналия месец от ФАА съобщиха, че ще позволят при определени условия дронове да летят над населени места, дори през нощта, което досега бе забранено. Междувременно и Европейският съюз обсъжда ново законодателство за регулация на дроновете, но очаквано процесът в европейската бюрократична машина е значително по-бавен. Едно е сигурно - в момента законодателството изостава от технологиите.", "date": "2019.02.13", "title": "Дроновете в САЩ - вече с регистрационни номера"}
{"url": "http://clubz.bg/79473-proverka_na_nad_40_000_novi_bylgari_ima_li_sred_tqh_opasni", "text": "Тече проверка на над 40 000 лица за дадено българско гражданство в рамките на последните 5 години - това заяви главният прокурор Сотир Цацаров след заседанието на временната парламентарна комисия, която проверява случаите с издаване на паспорти на чужденци. По темата продължава да тече конкретно разследване, по което бившият председател на Агенцията за българите н чужбина Петър Харалампиев е в ареста. Обвиняеми с него са още трима души. Харалампиев бе от квотата на ВМРО във властта.  Правителството уволни арестувания шеф на агенцията за българите в чужбина След арестите започнаха да излизат случаи за даване на гражнадство на лица, издирвани от Интерпол. Стана известен и случаят с руския милиардер Сергей Адониев, който има български паспорт, въпреки че бил съден за измама в САЩ години преди родните служби да го одобрят за български паспорт.  Руски милиардер остана без българско гражданство заради присъда в САЩ В конкретика по разследванията и случаи на дадено гражданство Цацаров не влезе, но обяви, че е споделил с депутатите от комисията личното си мнение, че Агенцията за българите в чужбина трябва да бъде закрита. Според Цацарав на базата на конкретното разследване срещу Харалампиев и компания се е установило, че има пропуски в правната уредба - огромна част от процедурите, свързани с издаване на удостоверението за български произход, са разписани в актове, издадени от председателя на агенцията.  Той предложи Агенцията за българите в чужбина да бъде закрита и да се превърне например в изпълнителна агенция към Министерството на външните работи.  България е сред шампионите в ЕС по \"проституция с гражданство\" Неотдавна заради обвиненията на Матева лидерът на ВМРО и вицепремиер Красимир Каракачанов заяви, че \"ще се гръмне на площада\", ако се окаже, че ВМРО е звимало пари от търговия с паспорти.  Гешев каза още, че внасянето на делото \"Харалампиев\" в съда се бави по технически причини - невъзможността за обработка на използваните СРС и превръщането им в доказателствени средства за съда - заради натовареността на ДАТО Руски милиардер остана без българско гражданство заради присъда в САЩ България е сред шампионите в ЕС по \"проституция с гражданство\"", "date": "2019.02.13", "title": "Проверка на над 40 000 \"нови българи\" - има ли сред тях опасни"}
{"url": "http://clubz.bg/79454-kyde_izvyn_es_lesno_se_perat_pari_i_se_finansira_terorizmyt", "text": "23 държави извън ЕС са със слаби правила срещу прането на пари и финансирането на тероризма. Те са включени в нов списък на Еврокомисията, който бе представен днес в Брюкскел от комисарката по правосъдието Вера Йоурова. Въпросните държави са  и  ЕК: Продажбата на български паспорти носи риск от пране на пари Списъкът е изготвен въз основа на  , също извън Европейския съюз, за които важи поне един от следните критерии: Той е предупреждение за финансовия сектор да бъде особено предпазлив с преводи от посочените държави. Преводите могат да продължат, но трябва да бъдат проверявани по-задълбочено. Списъкът остава отворен за промени и допълнения. Европарламентът и страните членки на ЕС разполагат с месец за оценката му. Според Вера Йоурова е засегнат политически чувствителен въпрос, който е свързан не само с финансови дейности, но и с международни и двустранни отношения. Опасностите от посочените 23 държави не са свързани само с избягването на плащането на данъци, но и със сигурността. Еврокомисарката уточни, че предлаганите банкови проверки трябва да обхванат също движението на виртуални валути. Занапред нотариусите и фирмите за недвижими имоти ще бъдат длъжни да докладват на финансовото разузнаване съмнения в произхода на средствата за дадена сделка.", "date": "2019.02.13", "title": "Къде извън ЕС лесно се перат пари и се финансира тероризмът"}
{"url": "http://clubz.bg/79448-karlos_gon_gubi_zlaten_parashut_ot_%E2%82%AC11_mln", "text": "Бившият шеф на групата \"Рено-Нисан-Мишцубиши\" (Renault-Nissan-Mitsubishi) Карлос Гон, който е подсъдим в Япония за укриване на доходи и злоупотреба с корпоративни средства, може да изгуби €11 милиона, които му се полагат по договор при напускане на групата, която в момента е номер едно по продажби на автомобили в света. Гон е в ареста от миналия 19 ноември междувременно бе сменен от всички ръководни постове, докато срещу него тече досъдебно наказателно производство. Арестуват шефа на Renault-Nissan-Mitsubishi Т. нар. \"златен парашут\", който мениджърският му договор предвижда, включва заплати за две години (с фиксирана и променлива част) и 137 000 акции на групата издадени през 2014 и 2015 г., съобщава френският всекидневник \"Либерасион\". Общата стойност на обезщетението е €11 млн., пише изданието. Такива клаузи гарантират, че управител от ранга на 64-годишния френски и бразилски гражданин от ливански произход няма да отиде веднага да работи за конкуренцията. \"Либерасион\" цитира неназован източник, че френската държава, която е най-големият акционер в Рено с 15 на сто от капитала с право на глас, няма да допусне Гон да получи цитираните обезщетения. Парижкият му адвокат Жан-Ив Льоборн обаче възразява, че договорът му не може да бъде нарушаван, само защото в момента има обществени настроения срещу бившия президент и главен изпълнителен директор на групата.  Вестникът отбелязва, че Гон би могъл да оспорва в съда отнемането на бонусите при напускане, но не може да го спре сега, ако държавата реши да наложи вето върху тях.  Междувременно японският адвокат Мотонари Оцуру, бивш прокурор, който досега оглавяваше защитата на Гон, подаде в сряда оставка. Според френския всекидневник \"Фигаро\" клиентът му е решил да го смени, за да направи стратегията си по-агресивна. За целта той е наел адвоката Жуниширо Хиронака. В Европа новият главен изпълнителен директор на  \"Рено\" (Renault) Тиери Болоре оглави регистрирания в Холандия холдинг \"Рено-Нисан\" Бе Ве (Renault-Nissan BV), който управлява френско-японското обединение, на мястото на Гон, предаде БТА. Стратегията на групата остава в ръцете на председателя на съвета на директорите Жан-Доминик Сенар, съобщи агенцията, позовавайки се на френската информационна телевизия Бе Еф Ем Те Ве (BFMTV). Занапред двамата ще си поделят функциите, които Гон изпълняваше сам. Според устава на обединението още от самото му създаване, председателят на управителния съвет на \"Рено-Нисан\" Бе Ве се избира от \"Рено\", а вицепрезидентът - от \"Нисан\". Съветът се състои от деветима членове - четирима от \"Рено\", четирима от \"Нисан\" и един председател. Холдингът, който понесе много критики заради аферата \"Гон\", контролира решенията на обединението \"Рено-Нисан\". Японският автомобилостроител притежава мажоритарен дял в \"Мицубиши\" (Mitsubishi). Така че де факто Тиери Болоре е начело на обединението. Сенар обаче ще решава каква да бъде стратегията. С времето той би трябвало да стане и администратор на \"Рено-Нисан\" Бе Ве и в рамките на тази стратегическа функция Болоре е този, който му докладва. В понеделник Франс прес съобщи, че на 9 март 2014 година във Версай е бил организиран прием за официалното честване на 15-годишнината на обединениего \"Рено-Нисан\". Но противно на твърденията на адвокатите на Гон, той всъщност е празнувал своята 60-годишнина във Версай за сметка на групата, съобщиха в. \"Ле-з-еко\" и радио Франс енфо, цитирани от БТА. Вечерята била приготвена от шеф Ален Дюкас, а гостите били поканени на обиколка из двореца и присъствали на фойерверки. Сметката от 630 000 евро за празненството била платена от \"Рено-Нисан\" Бе Ве.  Нито един от членовете на алианса обаче не помни да е бил на приема, с изключение на двама души - близка сътрудничка на Гон и началникът на отдела за комуникации, отбелязва Франс енфо. Затова пък всички роднини на Гон били поканени. Льоборн настоя пред \"Фигаро\", че това не е бил рожден ден, а професионална вечеря и поканите са били изпратени от Гон в качеството му на президент и главен изпълнителен директор на \"Рено\" по случай 15-годишнината от алианса с \"Нисан\". Нямало торта за рожден ден, а реч за френско-японското автомобилно обединение. Миналата седмица \"Рено\" сезира съда, че бившият му ръководител се облагодетелствал в натура с 50 000 евро в рамките на договор за меценатство с Версайския дворец, за да организира сватбата си в една от залите на замъка през октомври 2016 година. По-късно Гон заяви, че е готов да възстанови тази сума.  Гон беше арестуван на 19 ноември в Токио и оттогава е в ареста по обвинения в занижаване на декларираните доходи и злоупотреба с доверие. Той подаде оставка от \"Рено\" на 24 януари, след като вече беше отстранен от ръководството на останалите членове на обединението - \"Нисан\" и \"Мицубиши\".", "date": "2019.02.13", "title": "Карлос Гон губи \"златен парашут\" от €11 млн."}
{"url": "http://clubz.bg/79472-podviva_li_trymp_kolqno_pred_demokratite_za_stenata_s_meksiko", "text": "Доналд Тръмп е готов да отстъпи пред демократите в Конгреса по въпроса за подходящата сума за финансиране на стената с Мексико, предаде \"Асошиейтед прес\". Склонен е да приеме споразумението между представители и на двете партии (1,4 милиарда долара), което значително ограничава желаните от него 5,7 милиарда долара. Тръмп на кръстопът към Изхода Той изглежда няма да рискува да отчужди повече от избирателите си с повторно блокиране на правителствените агенции. Във вторник Тръмп заяви, че ще му трябва известно време, за да проучи изпратения от Конгреса план, но също така обяви, че не очаква да обяви отново \"федерален шътдаун\" през този уикенд, когато ще приключи част от финансирането на някои от службите.  Той също обяви, че смята да извади допълнителни средства за стената от федералната хазна, за да изпълни ключовото обещание на президентската си кампания. Президентът звучеше по-умерен във вторник вечерта, когато изпрати туит, в който благодари  Тръмп с ултиматум за стената с Мексико Приемането на сделката ще бъде голямо разочарование за много от най-върлите поддръжници на президента, тъй като той многократно обеща, че няма да отстъпи от сумата 5,7 милиарда долара, за да финансира стената с Мексико. Тръмп вече отхвърли сума близка до 1,4 милиарда долара през декември, когато даде началото на най-дългия \"правителствен шътдаун\" в историята на САЩ. Стотици хиляди федерални служители работиха без да получават пари.  Край на парализата на правителството на САЩ Финансирането на настоящото споразумение ще продължи до края на фискалната година - 30 септември. Уговарянето на определени детайли е било трудно, но според източници от Конгреса, те едва ли щели да попречат на сделката. Прессекретарят на Белия дом Сара Хъкаби Сандърс заяви, че преговарящите   за формулировката на закона и че президентът очаква окончателната му версия. По нейните думи, въпреки че   с всичко в сделката,  . Според близък до Тръмп източник, президентът многократно е изразявал загриженост от това, че планът е бил представян от медиите като негов личен провал. Въпреки това, много експерти очакват той да подпише. Тръмп към медиите: Вие сте опозицията, но ние печелим! Споразумението ще позволи изграждането на ограда с дължина 88 километра, вместо заявените от Тръмп през декември 345 километра. Ще бъдат използвани метални летви, въпреки че по време на президентската кампания президентът обещаваше бетонена стена. Оградата ще бъде издигната в долината Рио Гранде, Тексас. Тръмп е опрян до стената...с Мексико Лидерът на републиканските сенатори Мич Макконъл се присъедини към голяма част от представителите на републиканците в Конгреса в призивите към Тръмп да подпише споразумението, въпреки че на това ще бъде гледано като на огромна отстъпка пред демократите. Законодателите са наясно, че повторно затваряне на федералните служби няма да бъде добре прието от гражданите на САЩ, затова чрез преговорите целяха да постигнат дългосрочно споразумение. През януари Тръмп неколкократно заплаши, че ще обяви извънредно положение - това би му позволило свободно да прехвърли пари от бюджета, предназначени за други сфери (Пентагона например), за изграждането на стената. Но според правни експерти за това действие ще бъде сезиран съд, който няма да се произнесе в полза на Тръмп. Миналата седмица Началникът на щаба на Белия дом Мик Мълвейни потвърди изказването на Тръмп, че парите, изрично връчени от Конгреса, могат да бъдат учеличени от други канали. Според него повече от 5,7 милиарда долара в налични средства са били открити. Тръмп: Няма пари за стената - няма и правителство Макконъл, който преди е изразявал притеснения от обявяването на извънредно положение, заяви във вторник, че Тръмп  Настоящата сделка не се харесва нито демократите, за които финансирането е твърде щедро, нито за републиканците, които го намират за недостатъчно. Но авторите ѝ я оцениха като истински компромис, който няма да позволи повторното блокиране на правителството. Според източници, които са разговаряли с преговарящите, ще бъдат отделени  Лидерът на демократите в Сената Чък Шумър призова Тръмп да одобри пакета и да предотврати пореден \"шътдаун\", като назова предварителното съгласие  Но предложението бе гневно прието от някои от по-влиятелните републиканци. Водещият на \"Фокс Нюз\" Шон Ханити, който е близък приятел на президента, нарече сделката  Консерваторът в Камарата на представителите Марк Медоус, който е близък съюзник на Тръмп, заяви, че ако той одобри сделката, ще трябва бързо да добави пари по някакъв начин, за да избегне  Тръмп с ултиматум за стената с Мексико Край на парализата на правителството на САЩ Тръмп към медиите: Вие сте опозицията, но ние печелим! Тръмп е опрян до стената...с Мексико Тръмп: Няма пари за стената - няма и правителство", "date": "2019.02.13", "title": "Подвива ли Тръмп коляно пред демократите за стената с Мексико"}
{"url": "http://clubz.bg/79461-othvyrliha_proektobyudjeta_v_ispaniq_ochakvat_se_predsrochni_izbori", "text": "Депутатите в парламента в Мадрид отхвърлиха проектобюджета за 2019 г. на премиера Педро Санчес, което може да го принуди да обяви провеждането на предсрочни избори, предаде агенция Франс прес, цитирана от Фокус.  Хиляди испанци на протест, искат оставката на премиера Общо 191 депутати в 350-местния парламент гласуваха в подкрепа на изменения, които да блокират предложения от Санчес бюджет. Сред тях бяха и каталунските сепаратисти, които подкрепят правителството на малцинството на социалиста Санчес. Но отношенията им се обтегнаха след отказа на министър-председателя да обсъжда обявяването на независимостта на Каталуния и началото на публичен съдебен процес срещу 12 обвиняеми каталунски националисти за ролята им преди година и половина при опита за политическо отцепване на автономната област от Испания. Върховният съд на Испания ще съди 12 каталунски сепаратисти Преди няколко дни източници на правителството споделиха, че очакват да се проведат предсрочни избори през април, след които е възможно да се създаде дясна коалиция. В нея най-вероятно биха участвали и крайнодесни сили за първи път от 1973 г. насам, когато авторитарният генерал Франсиско Франко се отказва от премиерския пост. Крайнодесни в испански парламент за първи път от ерата на Франко Върховният съд на Испания ще съди 12 каталунски сепаратисти Крайнодесни в испански парламент за първи път от ерата на Франко", "date": "2019.02.13", "title": "Отхвърлиха проектобюджета в Испания - очакват се предсрочни избори"}
{"url": "http://clubz.bg/79451-kyshtata_na_al_kapone_v_chikago_po_evtina_ot_mezonet_v_sofiq", "text": "Къщата, от която тръгва пътят на Ал Капоне към гангстерския връх в Чикаго, е обявена за продажба. Двуетажната тухлена сграда струва 109 000 долара, което е почти без пари даже в сравнение с имотния пазар в София, информира Симеон Гаспаров, кореспондент на бТВ в САЩ. За сравнение, първоначално мафиотският дом се е предлагал за значително по-солидните 450 000 долара. Семейство Капоне е закупило къщата на 8 август 1923 г. за 5500 тогавашни долара. В нея босът живял заедно с майка си Тереза, сестра си Мафалда и съпругата Мае. Само две години след имотната придобивка, Алфонсо Капоне измества своя покровител Джони Торио и поема управлението на подземния свят в Чикаго. От 30-те години на миналия век Ал Капоне не е живял в къщата, намираща се в южната част на Чикаго. След като излиза от затвора, той се премества във Флорида. В Чикаго остава майка му Тереза. Тя е живяла в този дом до смъртта си през 1952-ра на 84 години. След това сестрата Мафалда продава къщата.", "date": "2019.02.13", "title": "Къщата на Ал Капоне в Чикаго - по-евтина от мезонет в София"}
{"url": "http://clubz.bg/79449-garajyt_mi_e_po_vajen_ot_utrobata_ti", "text": "Яд ме е, че за да отговоря на коментара „Абортът си е умишлено убийство“ на журналиста Борислав Зюмбюлев, трябваше да го прочета няколко пъти. Това препрочитане не ми донесе добри емоции - не само защото не съм съгласна и с една дума от него, но и защото текстът е написан в декларативен тон, който силно ми напомни този на комсомолските секретари от детството ми. Заради тази назидателност в края му съвсем сериозно очаквах иззад екрана да се материализира една интелектуална, благонравна и перверзна във възпитателните си методи десница, която да ми перне един шамар или да ми издърпа ухото. Многократното четене на статията на г-н главния редактор на вестник „24 часа“ обаче си има и добрата страна. И тя е, че с всяко ново прочитане става кристално ясно колко семпла, противоречива и даже жалка в контекста на съвременното общество и неговата журналистика е тезата, представена в нея. Според категоричното мнение на Зюмбюлев, изразено още в самото начало на текста, утробите на жените не са техни. Не става ясно поради каква логика това следва да е така, но аз предлагам реципрочна теза, базирана на същата аргументация – след като утробите не са на жените, значи може да се каже, че семенната течност   не е на мъжете. Понеже авторът на статията не уточнява дали след като женските утроби не са женски, то те вероятно са мъжки, на собствен ход стигам до извода, че тези органи са някак общи, на човечеството. Вероятно, защото те са мястото, където се създава и расте животът, преди да се роди. Е, в утробите няма да има нищо, ако няма сперматозоиди, които да оплодят яйцеклетките. Значи семенната течност е също толкова важна, колкото и утробата, така че и нея я пишем общочовешка собственост. В този смисъл да вземем правилно да се върнем към изконните християнски правила, че не може току-така да се изхвърля семенна течност, защото нейното предназначение е да продуцира човеци – и дружно да забраним мастурбацията! Ма само си представете, ако един аборт убива един или два ембриона наведнъж, какъв геноцид се извършва ежеминутно от разни безотговорни мъже по света, които разхлабват напрежението си самостоятелно чрез мастурбация! Това са милиарди потенциални граждани и гражданки, бъдещи гении и божи човеци, които без никаква вина, просто заради безсмисленото удоволствие на някой недостатъчно християнизирал се мъж, безвъзвратно изтичат в канала на банята! В текста си   г-н Зюмбюлев има едно много интересно сравнение, над което също ми се иска да поразсъждаваме. Той казва така: Мхммм… не знам дали като носителка   на утроба, трябва да се обиждам или да се радвам, че тя е сравнена с гараж. Разбирам, че за автора явно гаражът е наистина съкровено място, чиято защита с оръжие в ръка е нещо като национално-освободителната борба за българския народ, така че вероятно е по-адекватно да се радвам. Има обаче нещо, дето не ми е съвсем ясно тук – значи гаража трябва да можем да го защитаваме с оръжие, защото той си е наш, личен. Ама какво и как да влиза в утробите ни не можем да решаваме лично, нищо, че те са… ъъъ… те, така да се каже, са гаражите на женските ни тела! Всъщност сега стоплям – според Зюмбюлев утробите ни са си гаражи, ама обществени, не частни! Те са нещо като закрити паркинги, които ние, жените, безвъзмездно трябва да предоставим на обществото, за да си паркира там определено по божествен промисъл   количество ембриони. Ние, утробопреносителките, сме длъжни още да продуцираме човеци, независимо дали искаме бременност, или сме готови да имаме дете. Както добре знаем, дори и утробите да са общи, родените след това деца никак не са, ама този аспект на родителството като цяло и на майчинството в частност нещо е убегнал от праведната философия на автора журналист. За да обобщя накрая тази гаражна подтеза, свързана повече със служба „Паркинги и гаражи“, отколкото с правата на човека, тези на жената и позицията на Българската православна църква, трябва да направя следните изводи: първо,  “, второ,   и трето,   В следствие на тази мила, топла и неподозирана досега връзка между гаража и утробата, се чудя как ли г-н Зюмбюлев гледа изобщо на женското тяло. Може би и то във въображението му е свързано с архитектурната стилистика, знае ли човек? Нали децата в училище казваха някога на женските гърди „балкони“, та авторът май не е напреднал с метафорите си кой знае колко от онази възраст. А пък и ако ще сравняваме утробата с гараж, с какво да сравним мъжкия полов член, който прониква   в нея? А семенната течност, дето мисля също да я национализираме, как да я наричаме? Дизел ли да е, газ ли да е, бензин 95 или 98 да е… Ох, обърках се с тази анатомно-автомобилна терминология, да ви кажа – нали съм утробоносачка или феминистка  , не ги разбирам с женския си мозък тия работи! Хеле па като са оплетени и в християнски ценности, синодална принципност и православен морал! А, тъкмо и за това да отворя дума! След като разбрахме, че главният редактор на ежедневника „24 часа“, като всеки средностатистически гражданин на тая земя притежава личен гараж и милиарди утроби, трябва да осъзнаем също така, че той не е  . Вярно е, не е   – съвсем конкретен и сигурен християнски фундаменталист е. Само такъв би могъл да произведе три взаимоблъскащи се изречения едно след друго, в подкрепа на това твърдение: Спирам за малко тук, за да внеса две уточнения за автора не-християнски фундаменталист – първо, в Ирландия абортът вече е разрешен, защото там хората цивилизовано проведоха своя дебат и дадоха правото на жените да се разпореждат с телата си така, както могат да го правят мъжете. И второ, Полша в последно време не е пример за подражание по отношение нито на граждански права, нито на политически имидж, като имаме предвид силния националистически уклон там. И нека не забравяме, че именно на Полша все още ѝ е трудно да изтрие мъчителния спомен от антисемитизма, демонстриран там в не толкова далечното минало, че и срамно надигащ глас и днес. Така че тези корелации са твърде слаби, за да могат да подкрепят тезата – все едно да пропагандирам правилността на женското обрязване и да се осланям на „челния опит“ и „пример“ на Йемен, Иракски Кюрдистан или Индонезия! Връщам се на темата за християнския не-фундаментализъм на автора. Много ми се иска да му повярвам, защото съм убедена, че журналистиката по принцип изисква на първо място хуманизъм, устойчиви човешки ценности и пълна независимост и стремеж към обективност по отношение на учения, вярвания и всякакъв тип определености, в това число и крайната религиозност. Ама как да си убеден в искреността на Зюмбюлев, който в текста си приписва създаването и износването на дете на Светия дух?! И който говори за  , за  , за  ,   (сатанински като прилагателно е употребено дори на два пъти в текста),  . И нито един път не привежда доказателства за тезата си, основани на научна практика или обществен дебат. В цялата тази морализаторска проповед, представена като журналистически материал, просто нямаше как да не бъде засегната и Истанбулската конвенция! Какъв чудесен повод, дами и господа, отново да се обобщи, че обществото не я било искало, та да не се били чудели адвокатите ѝ защо не срещали подкрепа! Да де, ама в същото изречение съвсем нелогично идва и обяснението, че това било така, защото  Е сега аз не разбрах – българските семейства правилно не са подкрепили конвенцията, защото така или иначе им е разрешено да си трепят фетусите легално или логично не са я подкрепили пак по същата причина?! И какво правим с другите, определени като „по-невинни“ грехове, където в една линия са подредени домашното насилие и… хомосексуалната ориентация?! Хоп, още една изненада от мисловната палитра на Борислав Зюмбюлев – на битите жени щяло да им мине, затова този грях с побоя   е къде-къде по-приемлив от този с аборта! Ми така де – Тя ще си абортира, когато си пожелае, па Той няма да има правото да я пребие, когато си реши! Че то си е като с гаража! И още нещо! Разбирам, че у толкова праведна личност, „нормално“ ориентиран хетеро мъж като господин автора и неговата православеща уста думата „хомосексуализъм“ не може да бъде поставена. Че току-виж с нейната заразна мощ вземе, та преобърне авторовото „хетеро“ в авторово „хомо“ и после иди обяснявай на Пресветата църква, че си православен християнин нефундаменталист! Затова и журналистът използва малко познатата на простолюдието, но църковно политически правилна дума  . От нея, понеже я знаем аз и група съветски учени, няма как да се омърси християнската уста и душа на един правоверен журналист – тя е като „онзи, на когото не му се споменава името“, тя е като „оная работа“, дето никой не я знае коя е точно, ама всеки подозира първо една и съща конкретна работа. И ако дотук вече сте в лек стрес от толкова противоречия, на ви и още едно: според автора т.нар. „евгенически аргументи“   не можело изобщо да бъдат разглеждани като основания за абортиране, понеже днес хора със синдром на Даун били спортисти и модели, та незнайна била Божията промисъл! Тук направо не ми се отваря дума за това в какви точно общества и с какво здравеопазване и образование развитите общества се грижат за хората с генетични и други проблеми, защото в този религиозен ракурс рискуваме отново всичко да ни бъде обяснено с желанието Божие или Висшия разум. За трудностите на семействата с деца с Даун, които ежедневно се борят за правото им на нормален живот у нас авторът явно не е чувал. Сигурно затова и няма да разбере защо при една такава диагноза много от родителите предпочитат да прекъснат бременността, вместо да подлагат себе си и бъдещото си дете на държавния геноцид след раждането на човек „извън нормата“. А и още нещо да припомня на журналиста Зюмбюлев – че в над осемдесет процента от случаите, в които в едно българско семейство има болно дете, бащите напускат. Преди тях със свистене на гуми напускат държавните институции, които следва да помагат. И църквата я няма – тя даже няма да си е направила труда да утеши семейството, защото то не я интересува. Такава е системата и няма механизъм, който да я пребори – знаем го. Затова и когато всички се разбягат, обикновено остава майката. С все утробата си, към която вече никой няма претенции да е обща. Утробата ѝ вече си е само нейна, както е нейно и несъвършеното ѝ дете. Прокламаторитe на подобни идеи, сред които е и Борислав Зюмбюлев, всъщност с всички сили крещят точно в този хор. И от обществено значимата позиция, на която са, дават основание на една огромна, мракобесна и ретроградна маса от немислещи да смята, че държи истината и има право да налага правилата си като единствен закон. Това не е журналистика. Това е пошла проповед, която в Средновековието би горила хора на клади. А на мен все още не ми се иска да повярвам, че със запалена клечка в ръка до съчките стои мой колега журналист…", "date": "2019.02.13", "title": "Гаражът ми е по-важен от утробата ти"}
{"url": "http://clubz.bg/79467-cacarov_velikobritaniq_razsledva_dali_gebrev_e_troven_s_novichok_ili_podobno", "text": "Британските власти са тези, които ще установяват дали отравянето на оръжейния търговец Емилиан Гебрев през 2015 г. е с \"новичок\" или подобно на \"новичок\" вещество или не. Това се разбра от думите на главния прокурор Сотир Цацаров след заседанието на парламентарната комисия за контрол на спецслужбите. Сбирката с Цацаров, вътрешния министър Младен Маринов, представители на Държавна агенция \"Разузнаване\", ДАНС и т.н. бе свикано заради публикациите и разследването на обстоятелството, че през април 2015 г., когато се случва историята с Гебрев, в България е бил руснакът Сергей Федотов. Той е сред разследваните лица за отравянето на Сергей Скрипал и дъщеря му Юлия с новичок.  Атентатор срещу Скрипал тровел и български бизнесмен Прокуратурата вече потвърди, че Федотов е бил в България три пъти през 2015 г. след среща в Министерския съвет с премиера Бойко Борисов и посланичката на Великобритания у нас Ема Хопкинс. Тогава Цацаров съобщи, че е издадена и европейка заповед за разследване.  Днес главният прокурор обясни, че целта на тази заповед е именно да се установи вида на веществото, с което е тровен Гебрев и дали то е \"новичок\" или подобно на него. По думите на обвинител №1 британските власти са единствените, които могат да направят това изследване - затова и са изпратени всички резултати от изследанията в България, проби, както и данните от финландската лаборатория, която също е изследвала веществото по искане на самия Гебрев.  Цацаров уточни, че едниствената връзка, установена към момента между случая с Гебрев и Федотов е съвпадение във времето, в което руснакът е бил в България, и деня на отравянето. Прокуратурата и службите са предоставили пред депутатите и цялата събрана информация до момента - установено е какъв е бил маршрутът на Федотов, местата за настаняване, превозните средства, които е използвал, други руски граждани, с които е бил в контакт, документите му, влизанията и излизанията от страната.  Сотир Цацаров потвърди - помагач за Скрипал е бил в България три пъти Това е едната сюжетна линия в разследването. Втората е опитът за убийство на Гебрев, сина му и третото засегнато лице - директор в \"Емко\". Според главния прокурор се проверяват и контактите на Гебрев по онова време. Установено е, че той, в деня, в който е бил отровен, както и в предишните дни се е виждал с руски и полски граждани, негови партньори. Установяването им също е част от работата на прокуратурата по случая. Прокуратурата ще изиска от междуведомствената комисия, която се занимава с търговията на оръжие, всички данни за сделки в упоменатия период.  Цацаров специално натърти, че в нито един момент държавното обвинение не е твърдяло, че Гербев е страдал от хранително отравяне - напротив - установено е, че количеството пестицид, налично в руколата, консумирана от бизнесмена по време на вечерята му, е недостатъчно, за да му навреди и тази версия е изключена.  Това уточнение се случи и след като депутатът от \"Атака\" Десислав Чуколов си излезе от заседанието на комисията преждевременно - недоволен от това, че колегите му не искали да извикат и председателя на агенцията по храните Дамян Илиев. Според националиста хората трябвало да знаят каква храна ядат. Не се разбра как точно този казус се отнася към разследването на отравянето на Гербев при опит за убийство през 2015 г. и пребиваването на заподозрян по случая \"Скрипал\" руснак от нас през същата 2015 година.  Междувременно бТВ се сдоби със следната информация: Миналата седмица британски медии разпространиха версията за \"българска следа\" в случая \"Скрипал\" именно заради пътуванията на Сергей Федотов в България и случая с Гебрев. Последва спешната среща в Министерския съвет между Бойко Борисов, посланик Ема Хопкинс, главния прокурор, вътрешния министър и представители на службиге. Бе обявено, че се прави съвместно разследване, а самият Цацаров разказа хронолията на събитията, известни в прокуратурата. Разследването по случая \"Гебрев\" срещу неизвестен извършител е било прекратено без резултат. През октомври миналата година самият Гебрев е поискал възстановяване на прокурорската работа по случая заради съмнения, че между случая \"Скрипал\" и неговия би могло да има връзка чрез Федотов - поне това обясни прокуратурата.  Разследването е било възстановено ведната по думите на Цацаров. Сотир Цацаров потвърди - помагач за Скрипал е бил в България три пъти", "date": "2019.02.13", "title": "Цацаров: Великобритания разследва дали Гебрев е тровен с новичок или подобно"}
{"url": "http://clubz.bg/79459-voenni_igri_zad_polqrniq_kryg", "text": "Подозират Русия, че разстроила GPS в Норвегия и Финландия", "date": "2019.02.13", "title": " Военни игри зад полярния кръг"}
{"url": "http://clubz.bg/79441-erdogan_pusna_domati_i_luk_na_polovin_cena", "text": "За да спре бързо повишаващите се цени на хранителните продукти, турските власти откриха собствени пунктове за продажба, в които зеленчуците са на половин цена, защото се продават извън търговската мрежа. В понеделник телевизията показа дълги опашки от хора, чакащи да си напазаруват от временно разпънатите палатки. На човек са разрешени само по три килограма продукти. Си Ен Ен Тюрк съобщи, че в столицата Анкара са разположени 30 подобни палатки за временна продажба на зеленчуци, в Истанбул - 50. На първо време. Колко такива временни пункта ще бъдат открити общо, засега не е ясно. Много клиенти висяха по опашките часове наред, за да си набавят някои основни хранителни продукти. Преди местните избори в края на март правителството на Ердоган обвини търговците на дребно за инфлацията, която напоследък расте главоломно. Президентът Ердоган заяви в своя реч в Анкара, че така както се води борба срещу терористите, щяло да се действа и срещу “терора с хранителните продукти“. Растящата инфлация се дължала не на лошото управление на страната, а на алчни търговци и „сили от чужбина“: Търговците обаче твърдят, че високите цени се дължат на лошото време в южната част на страната , както и на високите разходи за транспорт и работни заплати. Общински пунктове за продажби на зеленчуци засега има само в Истанбул и Анкара - затова тази мярка няма как да окаже въздействие над инфлацията в цялата страна. Министърът на селското стопанство Бекир Пакдемирли заяви, че палатковите магазини ще работят, докато е необходимо. Клиентите обаче са по-скептични: Търговците на хранителни продукти са поставени под силен натиск. Те се опасяват, че няма да издържат на евтината общинска конкуренция и ще фалират. Един от търговците казва, че цените зависят и от разходите, които прави за найлонови торбички, за наем на щанда, за данъци и гориво. Високите цени на хранителните продукти в днешна Турция са въпрос с политическо значение. Държавната търговия със зеленчуци е по-скоро предизборна хватка, отколкото сериозен проект, облекчаващ финансовата ситуация на 82-та милиона турски граждани. На 31 март в страната ще се проведат местните избори. Годишната инфлация в Турция напоследък достигна ниво от 20,35%. Особено скъпи са хранителните продукти и безалкохолните напитки. През януари 2019 стоките от тази категория поскъпнаха с близо 31% спрямо същия месец на миналата година. По данни на турската статистика, чушките са поскъпнали с 88 на сто, а патладжаните - с 81%. По думите на Ердоган, скоро ще има инициативи на правителството и по отношение цените на почистващите препарати.", "date": "2019.02.13", "title": "Ердоган пусна домати и лук на половин цена"}
{"url": "http://clubz.bg/79445-venecuelski_petrodolari_minavali_prez_bylgarski_bankovi_smetki", "text": "Парични преводи от държавната петролна компания на Венецуела са били получавани от български банкови сметки, като част от средствата от след това са били трансферирани в други страни. Венецуела се е опитала да изнесе държавни средства в България Това каза главният прокурор Сотир Цацаров след среща с посланика на САЩ Ерик Рубин при премиера Бойко Борисов. На срещата присъстваха шефът на ДАНС Димитър Георгиев и вътрешният министър Младен Маринов. Той допълни, че основанията за преводите са различни. Подозренията не са свързани с банката, но въпреки това върху нея се извършва проверка от страна на ДАНС при пълното съдействие на БНБ. Когато проверката завърши прокуратурата ще прецени дали да започне извършването на действия по наказателно производство за пране на пари. Той допълни, че титулярът на сметките е български гражданин, който е адвокат. По реда на закона за адвокатурата адвокатът има право да открива доверителни сметки, в които се съхраняват сметки за негови клиенти. ДАНС проверява цялата банкова система за това има ли и други подобни преводи. Американското правителство работи в сътрудничество със страни от ЕС, за да гарантира, че богатството на народа на Венецуела няма да бъде откраднато. Това каза американският посланик Ерик Рубин. Шефът на ДАНС Димитър Георгиев съобщи, че титулярът на въпросните сметки има няколко гражданства и живее в различни държави, като към момента не е на територията на България. Първи за трансфера към България съобщи на 9 февруари в туитър венецуелският депутат Карлос Папарони – председател на Комисията по финанси и икономическо развитие в Националното събрание. Той обяви също, че транзакцията е предотвратена и че опозицията е уведомила българските власти. Клуб Z се свърза с Папарони. Той обаче отказа да назове името на финансовата институция и кой се е опитал да прехвърли парите. Депутатът се мотивира, че в момента тече разследване и извършителите ще бъдат предупредени, ако им бъдат огласени имената. Според сайта   банката, през която са минавали парите от Венецуела е \"Инвестбанк\". Сметките са на името на адвокат Цветан Цанев, който е замесен в трафик на каптагон през 90-те, бизнес с Коза Ностра с диаманти в Африка и стои зад Булгаргеомин ДЗЗД, отвлякла либийския танкер БАДР.", "date": "2019.02.13", "title": "Венецуелски петродолари минавали през български банкови сметки"}
{"url": "http://clubz.bg/79447-brekzit_sdelka_ili_udyljavane_na_sroka_za_napuskane_na_es", "text": "Британските депутати ще бъдат изправени пред трудния избор между сделката на премиерката Мей за \"Брекзит\" или голямо удължаване за напускане на блока, което по програма трябва да се осъществи на 29 март. Мей протака гласуването за \"Брекзит\" Това каза Оливър Робинс, главният преговарящ за \"Брекзит\" от страна на Лондон, предаде Ройтерс. Тя цитира кореспондент на Ай Ти Ви, който дочул репликата на Робинс в хотелски бар в Брюксел. По думи на кореспондента Робинс се надява, че страхът от удължаване на срока за напускане ще въздейства на депутатите и ще ги накара да си променят категорично изявеното мнение на предишното гласуване на сделката на Мей. Сделката на Мей с ЕС е мъртва, \"Брекзит\" и Британия - пред хаос Министърът на \"Брекзит\" Стив Баркли отказа да коментира разговори, дочути в шумен бар, и подчерта, че позицията на правителството е, че Обединеното кралство ще напусне ЕС в срок и със сделка. Отметките на Робинс подкопават сопата на Мей, която тя размахва пред парламента - напускането на Съюза без \"Брекзит\" и последиците от това върху единството на ОК, инвестициите в страната и хаоса при пристанищата. \"Гардиън\": Бизнесът ужасен от \"Брекзит\" без сделка Бившият лидер на Британската партия за независимостта Найджъл Фараж бе много по-критичен. Острието на Брекзит Найджъл Фараж стана идеолог на нова партия Ройтерс припомни, че ако Мей не получи одобрението на Камарата на общините за сключената от нея сделка с ЕС, тя ще трябва да избира дали да поиска удължаване на крайния срок за раздялата с блока, или да тласне в хаос петата икономика в света чрез напускане без сделка. Мей многократно е заявявала, че Обединеното кралство ще излезе от ЕС в срок със или без споразумение за условията на бъдещите отношения.  Сделката на Мей с ЕС е мъртва, \"Брекзит\" и Британия - пред хаос \"Гардиън\": Бизнесът ужасен от \"Брекзит\" без сделка Острието на Брекзит Найджъл Фараж стана идеолог на нова партия", "date": "2019.02.13", "title": "\"Брекзит\": Сделка или удължаване на срока за напускане на ЕС"}
{"url": "http://clubz.bg/79464-razhodite_za_himioterapiq_skachat_bez_da_raste_broqt_na_onkobolnite", "text": "През 2018 г. разходите за химиотерапия се увеличават без да расте броят на онкоболните. В същото време доставянето на комплексна грижа за хората с онкологични заболявания липсва. Това показва анализът за 2018 г. на „Индекс на болниците“*. Той е направен на база данните на НЗОК за дейността на лечебните заведения в тази област през изминалата година. Първи индекс на болниците в България - кардиология, неврология, онкология Въпреки минималното намаление на броя на лечебните заведения и на пациентите в тях, разходите на здравната каса за медикаменти са се увеличили. От 327 млн. лв. за 2017 г. те са достигнали 415,713 млн. лв. през миналата. Повишила се е и средната стойност на химиотерапията на пациент за годината - от  . през миналата година. Най-голяма разлика спрямо средната цена на химиотерапия отново е в онкохематологията. Така например в СБАЛХЗ средната стойност на терапията за година е била 22 222 лв. С по-висок разход за химиотерапия от средния също така са КОЦ-Пловдив, УМБАЛ „Дева Мария“, УМБАЛ „Аджибадем Сити Клиник“ и др. На другия полюс са УМБАЛ „Ст. Киркович“ в Стара Загора, където средната стойност на терапията на пациент за година е   а в МБАЛ „Д-р Тота Венкова“ е   На 822 лв. възлиза средната цена на опаковка, която е била използвана за химиотерапия през миналата година, като броят на употребените флакони е 505 334. Една от основните е навлизането на нови терапии, които повишават себестойността на терапията. Успоредно с това обаче продължават да съществуват и редица нерешени проблеми, които според специалистите немотивирано повишават разходите. Сред тях са остатъчните количества при химиотерапия, които се изхвърлят от лечебните заведения, съмненията доколко се извършва генетично типизиране при назначаването на персонализирани терапии и се спазват фармакотерапевтичните ръководства, се казва в анализа. През изминалата година от всички 42 лечебни заведения този вид терапия осъществяват 20 срещу 21 през 2017 г. За съжаление няма подобно положително развитие при палиативните грижи, които формират последната част от комплексната услуга при онкологичните заболявания. Броят на лечебните заведения, които са предоставяли услугата през миналата година е бил 19 срещу 20 през 2017 г. Реално обаче са функционирали още по-малко лечебни заведения, защото в 10 от тях за цялата година са били обгрижени по-малко от 50 пациенти, а ежегодно нужда от подобни услуги в страната имат над 17 000 души.", "date": "2019.02.13", "title": "Разходите за химиотерапия скачат, без да расте броят на онкоболните"}
{"url": "http://clubz.bg/79466-ep_podkrepi_3_mlrd_leva_poveche_ot_kohezionniq_fond_za_bylgariq", "text": "Европарламентът подкрепи увеличение с над 3 милиарда лева на финансирането за България от ЕС след 2020 г. Новината съобщи в Страсбург евродепутатът Андрей Новаков от Комисията по регионално развитие, който е един от вносителите на законодателния доклад по въпроса. Юнкер е за намаляване на парите за кохезионна политика Докладът бе подкрепен от 460 души, или 70 на сто от евродепутатите. Той предвижда увеличение от сегашните 14,6 милиарда лева до 18 млрд. за периода 2021-2027 г. Това е най-високият бюджет за регионално развитие, инфраструктура, околна среда и заетост от присъединяването на България към ЕС през 2007 г. досега. Така България застава сред първите три държави с най-високо увеличение на кохезионния бюджет, при това при средно намаление от 11 на сто за ЕС. Преговорите ще продължат до средата на март. След това резултатите трябва да бъдат одобрени в пленарна зала. Одобреният текст предвижда най-бедните региони в ЕС да съфинансират само 15 на сто от стойността на проектите. Еврокомисията бе предложила те да плащат 30 на сто. Но Новаков е доволен и от това. Йотова: Искат да унищожат кохезионната политика Друго важно предложение в законодателния доклад, подкрепено от евродепутатите, е кохезионната политика да подпомогне борбата с демографската криза и бедността в най-засегнатите региони. Според Новаков днес много успешно е била опровергана една вкоренила се и добила популярност фалшива новина - че европейското финансиране ще спре след 2020 г. Европарламентът подкрепи и увеличаване от 41 милиарда на 46 милиарда евро на средствата от кохезионния фонд до 2027 г. Йотова: Искат да унищожат кохезионната политика", "date": "2019.02.13", "title": "ЕП подкрепи 3 млрд. лева повече от кохезионния фонд за България"}
{"url": "http://clubz.bg/79452-mashinnoto_glasuvane_moje_da_ni_struva_nad_60_mln_leva", "text": "Над 60 милиона лева може да струва машинното гласуване във всички секции в България, като дали ще купуваме или наемаме машините е без значение. Това е основният извод от доклада на \"Сова 5\" АД, наета да направи пазарно проучване и анализ на организирането на машинно гласуване у нас. Проучването е по поръчка на Централната избирателна комисия за различните възможности да се изпълни законовото изискване в Изборния кодекс, според което след 2017 г. гласуване с машини трябва да има във всяка секция. Досега бяха провеждани само тестове в 500 секции, които преминаваха успешно и удобно за избирателите. Пълно машинно гласуване обаче ще означава нужда от поне 12 500 машини. ГЕРБ за машинното гласуване: И ние желаем, и ние мечтаем В момента се обсъжда промяна на ИК, с която да се отложи въвеждането на машинното гласуване, тъй като ЦИК вече два вота нарушава закона и бива осъждана за това. Друго предложение за спестяване на пари - да се наемат краткосрочно или дългосрочно машини - е напълно безмислено, посочват анализаторите на \"Сова 5\" още в първите страници на доклада. Причината е, че производителят прави машини по изискванията на законодателството на страната, и това намалява шансовете те да могат да бъдат повторно продадени или наети от други клиенти. Затова и цената, на която се предлагат машините под наем, е в общи линии същата, за която се продават. Човекът трябва да задържи контрола над машините, обяви Бойко Борисов А именно - около 4000 лв. Всъщност, признават от \"Сова 5\", само една фирма им е пратила оферта, тъй като повечето искат запитването да бъде от организация, която се занимава с провеждането на избори като основна своя дейност - т.е. ЦИК. Вместо това Комисията прехвърли чрез обществена поръчка задачата на \"Сова 5\" АД. Тази единствена оферта е от компанията Сиела Норма АД, провела досега няколко тестови вота с машини в България: Проста сметка показва, че закупуването (или наемането) на машини ще струва 50 млн. лева, като това ще е еднократен разход - но тези машини са с живот около 10-15 години. Другите разходи обаче, като транспорт на машините, инсталиране и обновяване на софтуера, обучение, информационни кампании и пр., ще е за над 11 млн. лева и ще е на всеки вот, ако сегашният закон остане в същия вид и бъде спазван. Машините, които Сиела Норма АД доставя, всъщност са производство на венецуелската фирма Смартматик, лидер в пазара за машини за гласуване. Те започват първия си пробив в Южна Америка, осигуряват машини за вот в Уганда, Забия, Сиера Леоние, Армения, Белгия, Бразилия, Филипините, САЩ и Венецуела. В африканските държави работата им е възприета добре, навсякъде другаде обаче договорът с тях е прекратен. В Белгия претърпяват провал - 2000 инцидента с техните машини водят до това белгийците да откажат да им платят. На Филипините 90 000 техни машини са извадени от употреба след съмнение за манипулация. Във Венецуела самите те признаха на последния вот, че 1 милион гласа са манипулирани, и след 14 последователни вота в родината си компанията напуска страната. \"Машинното гласуване в този му вид е пълна глупост\" Друга оферта е дошла от  . Те предлагат малко по-ниска цена за машините - близо 47 млн. лв., и за софтуерната инсталация. Дават възможност и за модели с тъчскрийн (както се изисква от закона) с три различни размера (15, 17 и 19 инча). Макар в последния законопроект за промяна на ИК да се посочва, че трябва държавната компания \"Информационно обслужване\" АД да се заеме със задачата, анализаторите от \"Сиела 5\" отбелязват, че тя всъщност не предлага собствена разработка на машина за гласуване. Обаче пък има \"изключително ценен опит\" с българските избори и той трябва да бъде употребен в цялостния процес и логистиката по въвеждането му. Машинно гласуване за всички? Не и според ГЕРБ и \"патриотите\" Докладът, който е с обем 165 страници, завършва с поредица извадки от чуждите медии, които посочват различни проблеми при машинен вот по света - в Индия, САЩ, Пакистан, Филипините, Конго, Япония, Ирландия, Бангладеш. Отбелязват се случаи на пробиви, провалени и касирани избори, манипулирани машини, и напълно отказване от машинния вот от отделни държави. Човекът трябва да задържи контрола над машините, обяви Бойко Борисов \"Машинното гласуване в този му вид е пълна глупост\" Машинно гласуване за всички? Не и според ГЕРБ и \"патриотите\"", "date": "2019.02.13", "title": "Машинното гласуване може да ни струва над 60 млн. лева"}
{"url": "http://clubz.bg/79442-ultimatumyt_na_karakachanov_neseriozen_i_predizboren", "text": "Ултиматумът на вицепремиера и лидер на ВМРО Красимир Каракачанов, че партията му ще излезе в опозиция, а той лично ще подаде оставка, ако не бъде приета концепцията му за интеграция на ромите, като че ли не се възприема особено сериозно от партньорите му. Това стана ясно днес от изявления на председателя на парламентарната група на ГЕРБ и заместник-председател на партията Цветан Цветанов, както и на лидера на НФСБ Валери Симеонов.  Каракачанов готов да е опозиция, ако не мине концепцията за ромите Общото е, че и двамата подкрепиха част от идеите на военния министър, но само част. Другата половина трябвало да бъде \"по-обрана\". Симеонов обаче директно постави под съмнение сериозността на намеренията на коалиционния си партньор в \"Обединени патриоти\", а за Цветанов предложените мерки и сега съществуват в законите. Той допусна, че Каракачанов просто искал да се спазват. Намекна, че при една ретроспекция на изминалите изборни години (каквато е настоящата) ще видим, че ромската интеграция внезапно става интересна за партиите. От \"Атака\" никой не коментира казуса, тъй като лидерът Волен Сидеров днес не бе е в парламента, а практиката в партията е никой да не говори без негова санкция. Въпросната концепция срещна немалко критики, но и определена подкрепа. Основни моменти в нея са ограничаването и направо спирането на социалните помощи за роми, ако децата им не ходят на училище, ако отказват работа, ако са неграмотни, ако мерките за интеграция няма напредък при прилагането им... Предвиждат се и детски надбавки в натура в определени случаи, ограничаване на детската раждаемост и дори възможност за доброволен аборт, който да се плаща от държавата, за многодетни майки. Предвижда се още полицейски арест за административни нарушения - с възпитателна цел, трудова повинност, доброволни отряди към МВР, които да бдят за реда и др.  Каракачанов и \"окончателното решение\" на циганския въпрос Част от предложенията на Каракачанов - например по отношение на социалните плащания и задължителната детска градина след 5-годишна възраст   вече фигурират в законодателството.  И отново заяви, че не би подкрепил концепцията в този й вид. Трябвало да бъде \"сериозно подобрена и коригирана\". Иначе подкрепял философията й. По думите му единственото, за което Каракачанов и ВМРО настоявали, е \"да се изпълняват на 100% сегашните програми\". Каракачанов за интеграцията на ромите: Старите идеи глътнаха милиарди След което призова за отговорност и консенсус при дискутирането на такива теми. А на въпрос предизборна акция на ВМРО ли е това, не отговори еднозначно. Но посочи: Междувременно от ВМРО в лицето на депутата Искрен Веселинов, който е и зам.-председател на ВМРО и на парламентарната група на ОП, дадоха на заден за концепцията. По думите на Веселинов тя не била \"свещена книга\" (навярно крава) и в нея могат да бъдат правени корекции. Всъщност такава заявка даде и Каракачанов при многобройните си интервюта в дните непосредствено след публикуването на идеите си. Тогава вицепремиерът заяви, че те са на етап обществено обсъждане и ще бъдат коментирани с всички ресорни министерства - на образованието, на вътрешните работи, социалното и пр. Каракачанов и \"окончателното решение\" на циганския въпрос Каракачанов за интеграцията на ромите: Старите идеи глътнаха милиарди", "date": "2019.02.13", "title": "Ултиматумът на Каракачанов: несериозен и предизборен"}
{"url": "http://clubz.bg/79446-zdravka_evtimova_za_symneniqta_za_amerikanskiq_uchebnik_s_nein_razkaz", "text": "Пръски от къртица „Кръв от къртица“   е част от сборника „Нова внезапна проза“ от 2007 г., в който редакторите Робърт Шапард и Джеймс Томас са събрали 80 къси разказа под 2000 думи от цял свят - и този сборник вероятно е използван като помагало за часовете по литература в някои училища в Америка, отбелязва Веселина Седларска. И ние в „Площад Славейков“, също като г-жа Седларска, се опитахме да открием в интернет американския учебник по литература за 8. клас с разказа на българската писателка - но без успех. Затова потърсихме самата Здравка Евтимова, която се срещна с нас и ни представи договора си с   за учебника, издаден не 2007 г., а 2019-а. Показа ни и визуализация на изданието, изпратена ѝ от агенцията, с която е сключила договор. Здравка Евтимова пожела лично да разпръсне съмненията около съществуването на учебника с нейния разказ. Направи го в писмо, което предлагаме на Вашето внимание.", "date": "2019.02.13", "title": "Здравка Евтимова за съмненията за американския учебник с неин разказ"}
{"url": "http://clubz.bg/79444-v_sofiq_e_registriran_sluchaj_na_morbili", "text": "Има доказан случай на морбили в София на 37-годишна жена, която е настанена в Инфекциозна болница. Това съобщи пред БНТ зам.-директорът на Националния център по заразни и паразитни заболявания д-р Тодор Кантарджиев, информира \"Дарик\". Той изтъкна, че случаите на морбили в цяла Европа и на Балканите се увеличават заради липсата на ваксинации и сезонните работници от страни като Украйна. В България нивото на ваксинации остава високо, така че засега страната ни успява да избегне тази тенденция, но д-р Кантарджиев призова да не се пътува с деца под имунизационната възраст от 13 месеца в рисковите от морбили страни, а хората, които не са карали болестта и са били в чужбина, да избягват контакт с деца през първите няколко дни след завръщането си. Епидемия от морбили в Скопие Три са починалите деца от морбили в съседна Македония, като се вземат мерки като недопускане на неимунизирани деца, заяви д-р Кантарджиев. Случаите на морбили в Европа са нараснали десетки пъти заради липсата на имунизации. Най-много са случаите в Украйна - 36 000 души. Здравните власти в България трябва да изискват имунизационен паспорт на сезонните работници оттам или да ги имунизират, призова д-р Кантарджиев. Не бива да се посещават тези страни с деца, които са под 13 месеца, когато се поставя първата ваксина, изтъкна д-р Кантарджиев. Той подчерта, че младежите, които не са боледували от морбили и са били в чужбина, е редно да избягват контакт с малки деца през първите няколко дни след завръщането си в България. По думите му, ако посещаваме рискови страни, е редно да избягваме големи групи деца. До 2022 г. трябва да елиминираме морбили и рубеола  Има доказан случай за морбили в София на 37-годишна жена, съобщи д-р Кантарджиев. Тя се е лекувала в частна болница, но след това е била изпратена в Инфекциозна болница. Рискова е възрастовата група от 25-40 години с изпуснати имунизации. Имунизациите срещу морбили са две - на 13-месечна възраст и на 13-годишна. Проверка дали сме имунизирани може да се направи с наличие на антитела, изтъкна д-р Кантарджиев. Държавата трябва да предприеме строги мерки срещу фалшиви или липсващи ваксини, призова д-р Кантарджиев. Така се рискува здравето и на останалите, допълни той. Ваксината е жива, заради което носи определени рискове, но именно заради това първата ваксина се поставя на 13-месечна възраст, обясни той. До 2022 г. трябва да елиминираме морбили и рубеола ", "date": "2019.02.13", "title": "В София е регистриран случай на морбили"}
{"url": "http://clubz.bg/79440-zarazno_dobro", "text": "Почетният гражданин на щата Илинойс, който финансира болници, сиропиталища, църкви и джамии, се връща в родината си всяка година. В   за Дарик радио той разказва, че по време на последното си прибиране миналото лято му се наложило да посети МБАЛ „Д-р Константин Чилов“ и установил, че част от медицинското оборудване е от времето, когато той е емигрирал - т.е. на повече от половин век. Тогава решава, че е добре да дари част от богатството си на болницата, защото така ще помогне на много хора. С поредното си дарение Чападжиев продължава да върви уверено по филантропските стъпки на известни свои предци като братята Евлоги и Христо Георгиеви и Ненчо Палавеев. Красивият жест на 79-годишния ни сънародник ме провокира да се замисля за същината и ролята на благотворителността. Поразпитайте свои близки и приятели и ще видите, че много от тях свързват думата „благотворителност“ със „събиране на средства“ – най-често за лечението на болни хора, за подаръци на деца от домове или за пострадали в резултат на инцидент или природно бедствие. При самото споменаване на думата „благотворителност“ в съзнанието на немалка част от близките ви най-вероятно изникват мисли за дарителски кампании като „Българската Коледа“. Хората от вашето обкръжение не са изключение, тъй като голяма част от българите възприемат благотворителността като просия. А това е много погрешно и още по-тъжно! Благотворителността не е само или главно инструмент за подкрепа на хора в нужда. Тя не е и лукс. Благотворителността, или готовността ни да правим добро, е жизненоважна потребност за социални същества като нас. Благотворителността е висша форма на себенадмогване и средство за изграждане и поддържане на общност. Благотворителността е начин да покажем на другите, че ни пука за тях и че сме готови да им подадем ръка, за да може всеки от нас да се радва на достоен и пълноценен живот. Благотворителността е и действие с мисъл за общото ни бъдеще, защото средата, в която живеем, и хората, с които общуваме, влияят пряко на качеството ни на живот. Освен потребност благотворителността е и отговорност, и морален ангажимент. Тя е дълг към всички човешки същества, бродили на тази земя преди нас. Причината е много проста: успехът е занимание колективно. Старанието, постоянството и находчивостта са безценни, но дори да сме най-големите гении в историята и дори да сме готови да бъхтаме 24/7/365 в продължение на десетилетия, ние никога не бихме да могли да постигнем нещо по-значимо сами. Все някой някога някъде доброволно ни е подал ръка, с което ни е позволил да реализираме идеите и потенциала си. Историите за индивидуален успех са вдъхновавящи, но и подвеждащи, защото самотното изкачване по стълбите към успеха е химера. Благотворителността, както пише живеещата в САЩ нигерийска блогърка и активистка   в книгата си  , е своебразна такса, която достигналите върха в дадена област трябва да платят за правото си да бъдат там. В Библията също има важно послание по темата, на което вероятно сте попадали повече от веднъж: Благотворителността, разбирана като поредица от действия в името на общото ни благо, е мощно средство за качествена промяна на човешки съдби. Хора като Шефкет Чападжиев, натрупали солидно богатство, разкриват своята съзидателност основно чрез парите си, но това в никакъв случай не означава, че даряването на средства е единствената форма на благотворителност. Може да отделяме част от времето си, за да подпомагаме дейността на организация, чиито ценности споделяме. Може да споделяме опита си с други хора като техни ментори. Може да даряваме храна, дрехи, подслон. Ако пък искаме да дарим пари, това не означава, че за целта трябва да отделим 1 млн. долара. Дори една привидно незначителна сума може да променя живот, когато много хора се включат в каузата. Ако искрено желаем да направим добро, винаги ще намерим начин според възможностите си. Вземете например българския емигрант във Франция  , които през последните 35 години са приели в дома си над 70 студенти, предимно българи, осигурявайки им подслон и морална подкрепа по време на следването им. Или собственичката на хранителен магазин в Пазарджик, която   на хора без дом или пари за храна – не само по Коледа, а през цялата година. Или 11-те специалисти от УМБАЛСМ „Пирогов“, които преди няколко дни   в Сандански в рамките на национална програма „Детско здраве – Пирогов“. Вместо като просия или възможност за (пошла) самореклама е желателно да започнем да възприемаме благотворителността като проява на социална ангажираност. Споменатата по-рано писателка Лави Аджаи обобщава прекрасно това, което имам предвид: Нека опитаме! Най-малкото ще научим от първа ръка, че доброто е заразно! „Генерация Z“ – с подкрепата на „Америка за България“", "date": "2019.02.13", "title": "Заразно добро"}
{"url": "http://clubz.bg/79434-patrioti_samo_ako_nadrusan_shved_ritne_kamerierka", "text": "Коментарите в социалните мрежи по повод случая \"Гебрев\", който вероятно е свързан и със случая \"Скрипал\", не стихват. Преди няколко дни стана ясно, че е възможно българският бизнесмен Емилиян Гебрев да е бил отровен със същото вещество, използвано срещу Сергей Скрипал. Има и съмнения, че властите в България са се опитали да прикрият и неглижират случая с Гебрев. Ето какво написа политологът Арман Бабикян: Въпросът кога ще бъде изгонен руски резидент от България задава и Радан Кънев:", "date": "2019.02.13", "title": "Патриоти? Само ако надрусан швед ритне камериерка"}
{"url": "http://clubz.bg/79344-finlandiq_kakvo_pokaza_opityt_s_garantiraniq_dohod_za_bezrabotni", "text": "През периода от януари 2017 до декември 2018 г. две хиляди произволно избрани безработни получаваха по 560 евро на месец, без да им се поставят никакви условия. \n\tТози доход им бе гарантиран, независимо дали ще останат безработни, или ще си намерят работа (или ще отворят собствен бизнес). Нивото на заетост сред участниците в експеримента остана същото, но стана ясно, че те са се чувствали по-щастливи, намаляло е усещането им за постоянен стрес. \n\tПрез 2017 г. Финландия стана първата европейска страна, решила да тества идеята за безусловен гарантиран базов доход. Експериментът бе осъществен от финландската агенция за социално осигуряване \"Кела\". Безусловният базов доход предвижда правителството да изплаща на граждани гарантирана парична сума независимо от другите им доходи. Финландският експеримент бе малко по-различен от други подобни инициативи, тъй като обхващаше само безработни. Има и предложение за предоставяне на безусловни базови услуги - вместо гарантиран доход на гражданите да се подсигуряват безплатно услуги като здравеопазване, образование и транспорт. Финландия спира да раздава кеш на граждани догодина Идеята не е нова. За пръв път е спомената още в \"Утопия\" на Томас Мор, издадена през 1516 г., сиреч преди 503 години. В наше време обаче такива експерименти се провеждат в цял свят. Пълнолетните жители на едно село в Западна Кения гарантирано ще получават по 22 долара на месец в течение на 12 години. Италианското правителство разработва план за т. нар. граждански доход. Властите на холандския град Утрехт правят експеримент с безусловен базов доход под наслов Weten Wat Werkt – \"Знай, че това работи\", който ще продължи до октомври.  Според привържениците на безусловния базов доход той ще подпомогне борбата с бедността, осигурявайки на хората време, за да търсят работа или да получат нова професия. По думите им това е от особено голямо значение с оглед роботизацията на много професии, поради която мнозина ще остават без работа.  Миска Симанайнен - изследовател от колектива на \"Кела\", проучвал данните от финландския експеримент, заяви пред Би Би Си, че стремежът на правителството е бил да провери на практика именно това положение, за да установи може ли с помощта на този инструмент да реформира системата за социални помощи.  Всичко зависи от смисъла, който влагаме в думата \"работа\". Дали експериментът е спомогнал безработните да си намерят работа, както се надяваше десноцентристкото правителство на Финландия? Не, не съвсем. \n\tПо думите на Симанайнен, при все че някои безработни наистина са си намерили работа, участието в експеримента изобщо не е повишило шансовете им в сравнение с хора извън контролната група, които не са получавали \"безплатни пари\". Изследователите все още проучват какво всъщност може да показват тези данни. Окончателните резултати ще бъдат публикувани през 2020 г. \n\tМнозина обаче смятат, че не бива да се мисли само за свиване на безработицата. Според тях, ако експериментът е целял да направи хората по-щастливи, би могло да се говори за триумф. Точно това каза пред Би Би Си един от участниците в експеримента, бивш вестникарски редактор на име Туомас: Идеята за безусловен базов доход среща активна подкрепа - и не по-малко активни критики, сред симпатизантите на всички политически течения.  Според мнозина хора с леви убеждения тази идея залага твърде много на финансите и покупателната способност на населението, подминавайки факта, че компаниите произвеждат прекалено много стоки, каквито не се търсят, и принуждават своя персонал да работи все повече и повече. Грейс Блейкли, специалист по икономика, пише в \"Ню соушълист\", че без фундаментални структурни реформи в икономическата система безусловният базов доход ще е само козметична мярка. Други се опасяват, че заради безусловния базов доход ще бъдат орязани бюджетите на социалните служби. А хората с десни възгледи се тревожат тъкмо за обратното. Те смятат, че подобна система ще струва твърде скъпо на бюджета, освен това може да формира синдром на зависимост и култура, при която хората ще очакват пари, без да правят нищо. Точно тази мисъл изрази през 2016 г. в интервю за \"Файненшъл таймс\" Улрих Шписхофер, генералният директор на компания А Бе Бе. Изследователите на \"Кела\" внимателно анализират в момента данните от експеримента с безработните в опит да установят с какви допълнителни мерки може да се подобрят програмите от този вид. Идеята с безусловния базов доход не се е провалила, смята Миска Симанайнен.", "date": "2019.02.13", "title": "Финландия: Какво показа опитът с гарантирания доход за безработни"}
{"url": "http://clubz.bg/79435-fojerverki_v_plovdiv_magazin_izbuhna_i_stresna_cql_kvartal", "text": "Взривове и пламъци стреснаха цял квартал в Пловдив. Пожар предизвика задействане на фойерверки в магазин в града. Зрители на \"Нова телевизия\" изпратиха в медията кадри на първите минути на \"шоуто\", а цялата налична пиротехника в търговския обект е унищожена. Към магазина, който се намира на партера на жилищна кооперация, са били насочени три екипа на пожарната с девет огнеборци. Наложила се е евакуация на хората от съседните сгради. Те са се върнали по домовете си час след обезвреждане на обекта. Спряно е и движението по съседните улици. За минути пожарът е локализиран, без да засегне други постройки, като изключим опушването на първите етажи в същата сграда. Няма данни за пострадали хора, няма и риск за живеещите наоколо. Полицията и пожарната разследват причините за взривовете, вече се води досъдебно производство. Засега се знае, че собственикът е бил вътре, когато е станал пожарът. Той се е готвил да затвори магазина и да си тръгне, когато е чул първите взривове от склада. Веднага е сигнализирал на телефон 112. При гасенето на пожара е спряно подаването на газ и ток. За 15 минути е локализиран и ликвидиран пожарът. Извадени са бутилки с хелий. Магазинът е проверяван от пожарната и МВР, не са открити нарушения в миналото.", "date": "2019.02.13", "title": "Фойерверки в Пловдив - магазин избухна и стресна цял квартал"}
{"url": "http://clubz.bg/79439-turciq_ni_vryshta_mito_ochite_v_petyk", "text": "Димитър Желязков-Митьо Очите ще бъде екстрадиран от Турция в България в петък, 15 февруари. Това заяви пред \"Фокус\" говорителят на главния прокурор Румяна Арнаудова. Цацаров: за известните фамилии, Очите и Прокопиев Димитър Желязков се озова в Турция по време на удар срещу група от Бургаско на прокуракурата и ГДБОП. Това предизвика и мини политически скандал, тъй като той се оказа превозен в турската страна с кола и настанен в хотелска стая, наета от БСП функционера и общински съветник Бенчо Бенчев. Две обвинения и 50 000 лв. гаранция за Бенчо Бенчев Акцията бе проведена на 2 август 2018 г., а според обвинителите групата се е занимавала с наркотици, рекет и телесни повреди. Неин лидер е Митьо Очите, който бе обявен за издирване с ЕЗА, и съответно мълниеносно заловен от турските служби в хотел в Истанбул. Още на 27 октомври главният прокурор Сотир Цацаров обяви, че турският съд е допуснал екстрадицията. Не стана ясно защо тя се бавеше досега. Две обвинения и 50 000 лв. гаранция за Бенчо Бенчев", "date": "2019.02.13", "title": "Турция ни връща Митьо Очите в петък"}
{"url": "http://clubz.bg/79443-postignato_e_sporazumenie_za_vtvyrdqvane_na_gazovata_direktiva_na_es", "text": "Правилата на вътрешния пазар на природния газ в ЕС ще важат и за тръбопроводите до и от трети страни, съобщиха днес от румънското председателство. То постигна временно споразумение с Европарламента за промяна на т. нар. газова директива на Съюза. То ще бъде изпратено до страните членки за одобрение. Това ще доведе до по-съгласувана правна уредба на ЕС, ще повиши прозрачността и ще гарантира правната сигурност за инвеститорите в инфраструктура за природен газ, както и за потребителите на мрежата.  ДПА: Само България е против втвърдяване на газовата директива на ЕС Споразумението бе постигнато само два работни дни след като Комитетът на постоянните представители (КОРЕПЕР I) даде мандат на румънското председателство на Съвета на ЕС да започне преговори. Мандатът бе даден на 8 февруари. Това стана, след като Съветът на ЕС прие френско-германско предложение, втвърдяващо директивата. Тогава ДПА цитира френски дипломат, според когато е било подкрепен от 27 от 28-те страни членки, като само България се е противопоставила. До този момент новината не е потвърдена или отречена нито от официална София, нито от румънското председателство.", "date": "2019.02.13", "title": "Постигнато е споразумение за втвърдяване на газовата директива на ЕС"}
{"url": "http://clubz.bg/79438-carskite_konyushni_pyrvo_sedalishte_na_nso", "text": "Царските конюшни са били едно от първите седалища на Националната служба за охрана. Това каза пред бТВ зам.-кметът на София Тодор Чобанов. Той допълни, че е доволен, че съдът обяви сделката за \"Царските конюшни\" за нищожна. Сред мотивите за решението на Софийския градски съд е, че цената от 658 хил. лева, за която са продадени трите терена, е в пъти под пазарната. Има идея теренът, заедно с прилежащите сгради, да мине към Министерството на културата, а след това да се пристъпи към ремонт и реставрация на обекта.", "date": "2019.02.13", "title": "\"Царските конюшни\" - първо седалище на НСО"}
{"url": "http://clubz.bg/79389-sto_godini_putinizym", "text": "Владислав Сурков, помощник на руския държавен глава, нарече днешна Русия държава от нов тип, за която е определящо президентството на Владимир Путин, пише московският официоз  Централният печат във федерацията резюмира и коментира статия на Сурков, публикувана вчера от \"Независимая газета\". Авторът обособява 4 модела в развитието на руската държава -  (смятан за обединител на руските земи, б. р.),  ,  , отбелязва  Сурков описва историческата роля на \"голямата политическа машина на Путин\", която според автора ще определя лицето на Русия за столетие напред. Помощникът на президента смята, че в Русия е формирана ефективна държава, каквато не е имало досега, посочва  Путин би искал да уволни народа и да го замени с друг Вестникът отбелязва, че Сурков редовно публикува материали за съдбините на руската държавност. През януари 2019 г. Сурков и самият Путин бяха включени в класацията \"Глобални мислители\" на списание \"Форин полиси\". Според това издание помощникът на руския лидер, \"усъвършенствал изкуството на пропагандата\", \"не само е заздравил властта на Кремъл\", но е съдействал и \"за увеличаване на обхвата на руската дезинформация - в страната и в чужбина\", изтъква \"РБК\". Идеолог от епохата на Путин, Сурков вижда бъдеще единствено в идеологията на путинизма, констатира   под заглавие  .  \n\tКонкуренцията между хвалбите по адрес на действащия режим се изостря. Колкото повече наближава 2024 г., когато приключва поредният президентски мандат на Путин, призивите да се запази този режим ще звучат в Русия все по-често и все по-силно, предрича изданието, цитирано от Би Би Си. Путин, когото познавам - отмъстителен и злопаметен Сурков подчертава, че в Русия може да има успех само такъв модел на властта, при който управлява върховен вожд, спечелил доверието на народа. Прессекретарят на Путин Дмитрий Песков нарече статията \"лично мнение\" на автора й, но отбеляза, че тя е \"съдържателна и дълбока\", пише вестникът. Сурков се стреми по-специално да покаже, че наред с президента познава копнежите на народа и претендира за място в най-близкото обкръжение на Путин, заключава политологът Глеб Павловски. Колегата му Андрей Рябов нарича Сурков \"бившият сив кардинал на руската политика\". Според аналитика помощникът на Путин намеква със своята статия, че може да реши вътрешнополитическите проблеми на Русия \"по-ефективно от сегашните управляващи\". Статията е адресирана на първо място към Путин, смята Рябов. Путин, когото познавам - отмъстителен и злопаметен", "date": "2019.02.13", "title": "Сто години путинизъм"}
{"url": "http://clubz.bg/79433-vselenskiqt_patriarh_nalaga_ednolichno_vlastta_si_nahluva_v_chujda_teritoriq", "text": "Вселенският партиарх Вартоломей прави опит да наложи „еднолично властта си“, а решението му да подкрепи създаването на нова Православна църква в Украйна е „сравнимо с нахлуване на чужда територия“. Такава позиция изрази пред \"РИА Новости“ видинският митрополит Даниил. Той беше част от  българската делегация, която се включи в честванията за 10-годишнината от интронизацията на патриарх Кирил. Пред руската медия митрополит Даниил остро критикува поредицата от решения на Вселенската патриаршия. Той припомня, че Московската патриаршия има юрисдикция над Киевската митрополия повече от 300 години и това е решено с документ от 1686 г. А отмяната на документа от страна на Вселенския патриарх Вартоломей е наречено от митрополит Даниил „безпрецендентно“ и „невъзможно за разбиране“. И пояснява, че украинската територия традиционно в православието се възприема за канонична на руската църква. Той се позовава и на решения на Вселенските събори, според които са \"категорично забранени\" вмешателства в работите на поместни църкви. Митрополит Даниил обвинява в нарушение Вселенския патриарх Вартоломей на тези основни правила. По думите му в Украйна „няма автокефалия“, независимо от създадената в началото на годината Православна църква на Украйна. И директно обвинява вселенския патриарх Вартоломей в опит да наложи властта си там за собствени цели.  Той смята, че останалите православни църкви не трябва да признават украинската. И призова да се свика Всеправославен събор, за да се реши този казус. Подобни призиви се чуват и от страна на православните центрове в Русия, Сърбия, Гърция и Кипър.", "date": "2019.02.13", "title": "Вселенският патриарх налага еднолично властта си, нахлува в чужда територия"}
{"url": "http://clubz.bg/79436-bivsh_glaven_sekretar_na_mvr_dori_da_e_novichok_koj_izpolzva_neshto_koeto_ne_raboti", "text": "Връзка между случаите „Скрипал” и „Гебрев” няма - това каза пред бТВ тази сутрин бившият главен секретар на МВР (1990-1992 г.) ген. Тодор Бояджиев. По думите му доказателства,  Бояджиев коментира тезата, изразена вчера от бившия министър на отбраната Бойко Ноев, а именно - че властите се опитват за прикрият реалните факти около случая. \"Българските власти се опитват да прикрият отравянето на Гебрев\" Сотир Цацаров потвърди - помагач за Скрипал е бил в България три пъти Според него изнесената информация за присъствието в България на руския гражданин Алексей Федотов по същото време, в което у Гебрев и още двама души се появиха симптоми на отравяне, не доказва виновността на посоченото лице, нито пък че става въпрос за опит за убийство. Спорд него не се е стигнало до обвинителни резултати и затова \"за известно време е била замразена работата\". Според експерта и о.з. генерал-майор от ДС, атаката срещу бившия руски агент и дъщеря му в Солсбъри едва ли е дело на Кремъл, защото беше извършена малко преди президентските избори в Русия и Световното първенство по футбол. Той окачестви целия случай Скрипал, че бил на \"много ниско професионално ниво\" и че последните, които биха имели интерес от станалото са \"Руската федерация, руските служби и руският президент\". Около 300 човека от руското ГРУ имали зъб на бившия агент   което им коствало кариерите: За него  Сотир Цацаров потвърди - помагач за Скрипал е бил в България три пъти", "date": "2019.02.13", "title": "Бивш главен секретар на МВР: Дори да е \"Новичок\", кой използва нещо, което не работи"}
{"url": "http://clubz.bg/79428-rusiq_otdavna_iskala_da_izleze_ot_raketniq_dogovor", "text": "Русия, а не САЩ е страната, която е искала първа да напусне Договора за ликвидиране на ракетите със среден обсег. Това поне твърди постоянната представителка на САЩ в НАТО Кей Бейли Хътчисън. Тя участва в телефонен брифинг с журналисти в Брюксел в навечерието на започващата днес двудневна среща на министрите на отбраната от страните членки на пакта. Столтенберг: Искаме ракетен договор с повече страни САЩ ще бъдат представени от Патрик Шанахан, който е временен шеф на Пентагона след оставката на Джим Матис. Това ще бъде първата му международна проява. На 1 февруари САЩ обявиха началото на процедурата по оттеглянето си от подписания през 1987 г. договор. Предизвестието е шестмесечно и срокът му изтича на 2 август. Договорът ще бъде най-важната тема на срещата на министрите на отбраната от НАТО. САЩ към Турция: Откажете руските ракети С-400 и ви даваме F-35 САЩ са сериозно обезпокоени от всякакви руски ракетни системи в своя страна членка. Така Кей Бейли Хътчисън отговори на въпроса как гледа на факта, че Турция иска да загупи от Русия ракети С-400.  Целият Северноатлантически пакт е притеснен и се надява, че Анкара ще вземе правилното решение и ще потърси друга ракетна система, върху която всички знаят, че иска да има свой суверенитет. От алианса ще настояват системите да бъдат от съюзническа или неутрална страна. В НАТО са наясно, че не всичко в някои от неговите членки е наред. Така Хътчисън отговори на въпроса няма ли риск за пакта от недемократични правителства като тези в Унгария, Полша и Турция. От пакта винаги насърчават демократичните ценности. А от САЩ се съветват със страните, за които има опасения. Скопие се приближи още една крачка към НАТО Хътчисън очаква до края на годината парламентите на всички страни членки на НАТО да одобрят присъединяването на Република Северна Македония. Причината да няма краен срок за това е, че парламентите в отделните страни имат сесии по различно време и различни процедури. И скоро след последната ратификация във Вашингтон очакват страната да стане 30-ата членка на алианса. За да бъде прието Косово в НАТО, тази страна трябва на първо място да нормализира отношенията си със Сърбия, отбеляза Хътчисън. Това ще бъде в интерес и на двете страни. А новите сили за сигурност на Косово трябва да гарантират, че малцинствата и техните права ще бъдат защитени. Властите в Прищина трябва да продължат с реформите, като е много важно във всички процеси да бъдат включени и малцинствата. САЩ към Турция: Откажете руските ракети С-400 и ви даваме F-35 Скопие се приближи още една крачка към НАТО", "date": "2019.02.13", "title": "Русия отдавна искала да излезе от ракетния договор"}
{"url": "http://clubz.bg/79432-poreden_anglo_germanski_sblysyk_na_uembli", "text": "Двубоите между английски и германски отбори на национално и клубно ниво във футбола винаги са вълнуващи. А стадион \"Уембли\" често е арена на исторически сблъсъци. Така ще бъде и тази вечер - \"Тотнъм\" приема \"Борусия\" (Дортмунд) от 22:00 часа в първи осминафинал на Шампионската лига. Новият стадион на \"шпорите\" още не е готов и тимът продължава да домакинства в Храма. Третият във Висшата лига е лишен от услугите на контузени асове, като най-много тежи отсъствието на Хари Кейн и Деле Али. Осминафиналите на Шампионска лига - добър повод да загубим малко пари \"Борусия\" имаше леки перипетии с пътуването си вчера заради... англичанин. Младият талант Джейдън Санчо си бе забравил паспорта, така отборът чакаше на летището, докато нападателят се върна, за да си го вземе. Кадърът на \"Манчестър Сити\" отново е в родината си и днес изявите му ще бъдат следени с особен интерес. Другият осминафинал в сряда вечер е \"Аякс\" - \"Реал\" (Мадрид). Също голям сблъсък. Холандският гранд ще опита да детронира еврошампиона още на осминафиналите, но \"лос бланкос\" си остават фаворити. Напоследък те стабилизираха играта си и са непобедени повече от месец. \"Пари Сен Жермен\" е твърде силен за \"Юнайтед\" (СНИМКИ) Осминафиналите започнаха снощи. \"Пари Сен Жермен\" изнесе лекция на \"Олд Трафорд\" срещу \"Манчестър Юнайтед\" - 2:0, а \"Порто\" загуби с 1:2 от \"Рома\" във Вечния град, така реваншът ще е интересен. Мачовете тази вечер се предават от каналите на бТВ. \"Пари Сен Жермен\" е твърде силен за \"Юнайтед\" (СНИМКИ)", "date": "2019.02.13", "title": "Пореден англо-германски сблъсък на \"Уембли\""}
{"url": "http://clubz.bg/79410-orban_kato_ninova_s_plan_za_rajdaemostta", "text": "Министър-преседателят Виктор Орбан има план за размножаване на унгарците. Обяви го в   в неделя. Подобни идеи лансира лидерката на БСП Корнелия Нинова, обявявайки миналото лято т.нар. Визия за България на своята партия. Орбан обяви правителствен план от седем точки, чиято централна мярка беше следната: Тя не навлезе в подробности за това как \"ще си произведем\". БСП вече не иска евро и плосък данък Орбан беше по-конкретен. Част от планираните му мерки предвиждат всяка жена на възраст под 40 години, която се омъжва за първи път, да има право на заем преференциални условия до 10 милиона форинта (близо 62 000 лева). След раждането на първото дете изплащането на заема се отсрочва с три години, а след раждането на второто се разсрочва за още три години и се отписва една трета от главницата. Ако жената роди трето дете, остатъкът от заема се опрощава.  Другите мерки предвиждат финансови облекчения за младите семейства да купуват жилища и коли, за отглеждане на деца и за здравеопазване.   В останалата част от речта си Орбан обилно се похвали с икономически успехи и обвини управляващите класи в ЕС в конспирация срещу Унгария. По думите му неин водач е финансистът и филантроп от унгарски произход Джордж Сорос, който \"е назначил\" холандския социалист Франс Тимерманс за първи зам.-председател на Европейската комисия, а той пък води \"проимигрантската\" битка в съюз с неправителствените организации срещу унгарците. Ето какво каза Нинова през миналия юли за Орбан и клонящите към него лидери от т.нар. Вишеградска четворка (Полша, Чехия, Словакия и Унгария):", "date": "2019.02.13", "title": "Орбан като Нинова - с план за раждаемостта"}
{"url": "http://clubz.bg/79429-elizabet_ii_zabrani_snimaneto_pod_polite_na_jenite", "text": "Британската кралица Елизабет Втора даде одобрението си за закон, който ще криминализира снимането под полите на жените в Англия и Уелс, съобщи Асошиейтед прес. \n\tНорматиният акт е резултат от кампания, подета от Джина Мартин, след като мъж пъхна телефон под полата й и снима на музикален фестивал в Лондон през 2017 г. \n\tМартин каза, че приветства закона като \"отдавна назрял\". \n\tМярката има подкрепата на премиера Тереза Мей, която похвали активистите, призоваващи за нейното приемане. \n\tНарушителите рискуват да получат две години затвор и да попаднат в списъка на сексуалните насилници.  \n\tЗаконът ще влезе в сила през април, съобщава БТА.", "date": "2019.02.13", "title": "Елизабет II забрани снимането под полите на жените"}
{"url": "http://clubz.bg/79430-ruskite_naemnici_v_afrika_%E2%80%93_otvyd_moralnite_ugrizeniq", "text": "Руски наемници в Африка – отвъд морални угризения. Русия преоткри Черния континент като геополитическо поле за действие. Москва търси нов достъп до суровини, но също и съюзници. На тази тема е посветена публикация на  в германския в. “Франкфуртер Рундшау”. Прекалено глупаво е да се излагаш на показ. Още от пръв поглед за демонстранти в столицата на Судан Хартум стана ясно, че войниците в открит военен камион не са местни. Набиха се на очи с русите си коси и бледи лица. Въстаниците, които от шест седмици почти всеки ден заливат улиците, за да настояват за оставка на омразния им президент Омар ал Башир, бързо узнаха произхода на бледоликите мъже под пагон – руснаци, които са в помощ на местните сили за сигурност при потушаването на народното въстание. Естествено правителството в Хартум незабавно опроверга информацията, но синеоките мъже останаха в центъра на вниманието. В крайна сметка руският заместник-министър на външните работи Михаил Богданов призна, че в Судан са активни както частни, така и държавни военни експерти от Русия, но не като бойци, а като инструктори. Наемниците са от частната групировка “Вагнер”, които привличат вниманието в Крим, Източна Украйна, Сирия, а напоследък и в съседната на Судан Централноафриканска република (ЦАР). Според руски медии частната армия е на подчинение на бизнесмена от Санкт Петербург Евгений Пригожин, смятан за човека на Путин за мръсна работа ( ). Смята се, че в момента в ЦАР между 170 и 500 руски легионери укрепват тила на президента с отслабени позиции Фостен-Аршанж Туадера в битката срещу бунтовниците мюсюлмани. Освен това охраняват застрашените диамантени мини в източните части на страната, в експлоатацията на които най-вероятно участват и фирми на Пригожин. Туадера привика наемници в страната, защото не можел повече да разчита на някогашната колониална сила Франция. Наемниците на Вагнер вземат добри пари, но ги третират като скотове Сега идват руснаците. Не само поради факта, че в Судан и в нейния централноафрикански съсед през миналата година Москва спечели симпатии като военен партньор. Отслабената Русия поради наложените й западни санкции заради анексирането на Крим търси нови възможности за оказване на влияние. Той е и един от авторите на възложената от външното министерство разработка на концепция за нова политическа стратегия на Русия в загърбения континент. При това съвпадат геополитически амбиции с прагматични икономически интереси. В Дубай руският концерн RT Global Resources строи нефтена рафинерия за три милиарда долара. На същата цена в Зимбабве се строи и мина за добив на платин. В западноафриканската държава Гвинея вторият по мащаби в света производител на алуминий “Русал” разработва находища на боксит. “Роснефт” участва в разработването на находища на нефт и газ в Египет, Алжир и Мозамбик, докато конкурентът “Лукойл” развива дейност в Нигерия, Гана и Камерун. Пращат руски наемници на смърт, за да не им плащат През миналата година руският външен министър Сергей Лавров обиколи шест африкански столици, за да съживи задрямали контакти. За есента е планирана първата руско-африканска среща на върха. Нещо, което Москва копира от Пекин. Меморандум, който също през тази година Русия иска да подпише с Африканския съюз, има за цел да се изградят електропреносни мрежи, метролинии, осъществяването на проекти в сферата на образованието, сътрудничество в областта на високите технологии, както и първия полет на африканец в Космоса. В похода си из Африка Русия все още куца след Китай. Пекин се втурна на Черния континент още преди две десетилетия. Стокообменът нарасна 20 пъти - от 10 на сегашните 200 милиарда долара. Досегашният руско-африкански стокообмен няма и 18 милиарда долара, а южно от Сахара – дори 3,5 милиарда. Кремъл добре знае, че с новата си концепция ще подложи крак под вратата – чрез военно сътрудничество и търговия с оръжие. През изминалите четири години Русия подписа с 19 африкански държави военни договори. Сега 40 на сто от покупките на оръжие се осъществяват с Русия, 17 на сто с Китай и 11 на сто със САЩ. На мнозина африканци надеждните и лелеяни руски оръжия са известни още от времето на студената война. Тогава на богатия на суровини континент Съветският съюз се забърка в много военни конфликти с капиталистическите си конкуренти – в Ангола, Етиопия или Мозамбик загинаха милиони. Москва подкрепяше редица освободителни движения предимно в южните части на Африка, които се бореха срещу колониалното господство и така поне в морално отношение трупаше точки. Обратно – Западът подкрепяше колониалните експлоататорски режими и не на последно място – южноафриканския расистки режим. Апартейдът отдавна е на бунището, а Съветският съюз се срина. Новата претенция на Путин за власт категорично загърбва революционната реторика. След края на студената война автократи като лидерите на Зимбабве и Конго можеха да разчитат единствено на западни инвеститори, но те обвързаха инвестициите си и помощта за развитие със строги условия - демокрация и добро управление. \"Зелените човечета\" били от секретния отряд \"Вагнер\" С Москва няма подобни дискусии. Както китайското, така и руското правителство отхвърля всяка критика относно стила на управление на африкански президенти като “вмешателство във вътрешните работи на суверенни държави”. Всъщност Русия помага на властимащите в Судан при потушаването на народно въстание или разработва платинова мина в Зимбабве, което е добре дошло за де факто кървавия военен режим. Наскоро руският посланик в Гвинея окуражи президента Алфа Конде противоконституционно да се кандидатира за трети мандат. Вместо както по съветски времена да подкрепя освободителни движения, сега Москва залага на властимащи, чиито столове се клатят и така са лесно податливи на влияние. Сметката обаче може да излезе крива. “Росатом” трябваше да достави на Република Южна Африка осем ядрени реактора на стойност 75 милиарда долара. Сделката се провали, след като в началото на 2018 г. корумпираният президент Якоб Зума беше изхвърлен от властта. Трима московски репортери, които през юли миналата година пристигнаха в Централноафриканската република, за да снимат документален филм за бойците от групировката “Вагнер”, бяха застреляни. Местните власти твърдят, че е било убийство с цел грабеж. Умишлено ли пожертваха “Вагнеровците“? Според разследващата група “Досие” журналистите всъщност са били следени от местен жандармерист, който многократно е разговарял по телефона с руския военен инструктор Александър Сотов. Африкански войник на контролнопропускателния пункт, през който за последно е преминал автомобилът на журналистите, разказа, че малко преди това оттам е преминала кола с двама местни жандармеристи и трима белокожи цивилни. Московски опозиционни вестници написаха, че най-вероятно и при този случай в играта са участвали руски наемници. Пращат руски наемници на смърт, за да не им плащат \"Зелените човечета\" били от секретния отряд \"Вагнер\" Умишлено ли пожертваха “Вагнеровците“?", "date": "2019.02.13", "title": "Руските наемници в Африка – отвъд моралните угризения"}
{"url": "http://clubz.bg/79427-pari_sen_jermen_e_tvyrde_silen_za_yunajted_snimki", "text": "\"Пари Сен Жермен\" почти си осигури класиране за четвъртфиналите на Шампионската лига след 2:0 като гост на \"Манчестър Юнайтед\" в първия осминафинал. Парижани тотално надиграха \"червените дяволи\" и ги върнаха в реалността, нанасяйки първа загуба на тима под ръководството на временния треньор Оле Гунар Солскяр. Не е за пренебрегване, че френският тим беше без контузените Неймар и Единсон Кавани. Не му бяха и нужни тази вечер. И двете попадения паднаха след груби грешки в защитата на домакините - видя се, че там са основните проблеми на отбора. Допълнителен удар са контузиите на Антони Марсиал и Джеси Лингард в края на първото полувреме. В събота \"Юнайтед\" играе с \"Ливърпул\" във Висшата лига. През първото полувреме ще се запомни фрапантният пропуск на Килиан Мбапе - той не уцели вратата сам срещу Давид де Хеа. Най-опасната акция за \"червените дяволи\" беше при пробив на Пол Погба. От средата на полувремето ПСЖ доминираше. Малко преди почивката съдията Даниеле Орсато спести изгонване с втори жълт картон на Ашли Йънг, засилил ненужно извън терена бившия си съотборник Анхел ди Мария. Парижани натиснаха още по-сериозно след почивката, явно решени да решат всичко още на \"Олд Трафорд\". Мбапе направи нов пропуск - Де Хеа се намеси. В 53-тата Ди Мария изпълни добре корнер, а на далечната греда Преснел Кимпембе се оказа непокрит пред погледа на Неманя Матич - 1:0 за френския шампион. Не закъсня и 2:0 - Мбапе бе изведен отлично и се възползва от поредна слаба изява на \"Юнайтед\" в отбрана. Малко след това едва не стана 3:0. Последва нова ситуация, и още една. Видя, че английският състав не може да отвърне. До края \"Пари Сен Жермен\" умело контролираше мача, като заложи на сигурността. А манчестърци така и не стигнаха до чиста голова възможност. Те поизпуснаха нервите си и бяха \"нашарени\" с картони. Малко преди изтичане на редовното време Пол Погба бе изгонен след второ предупреждение, така ще пропусне реванша. Другият осминафинал, игран днес, ще предложи далеч по-интересен реванш. \"Рома\" спечели с 2:1 срещу \"Порто\". Крайният резултат бе оформен за девет минути. Младият талант Николо Дзанолио вкара два бързи гола в 70-ата и 76-ата минута, а в 79-ата Адриан Лопес остави отлични шансове за \"драконите\" след хубава комбинация. Осминафиналите на Шампионска лига - добър повод да загубим малко пари В сряда са мачовете \"Тотнъм\" - \"Борусия\" (Дортмунд) и \"Аякс\" - \"Реал\" (Мадрид) - отново от 22 часа. Тази вечер се игра и първи 1/16-финал от Лига Европа - \"Фенербахче\" взе минимален аванс срещу \"Зенит\" (Санкт Петербург) с 1:0 в Истанбул.", "date": "2019.02.13", "title": "\"Пари Сен Жермен\" е твърде силен за \"Юнайтед\" (СНИМКИ)"}
{"url": "http://clubz.bg/79431-pompeo_sasht_shte_napravqt_vsichko_za_da_sprat_severen_potok_2", "text": "Съединените щати ще направят всичко по силите си, за да спрат проекта за газопровод между Русия и Германия \"Северен поток-2\", обяви днес американският държавен секретар Майк Помпео, цитиран от Франс прес. \n\tАгенцията отбелязва, че Помпео е подчертал с това изказване нежеланието на Вашингтон за компромис по въпроса, на фона на дадената от Берлин заявка за сближаване. По-рано днес Германия обеща да започне да внася през следващите години втечнен природен газ от САЩ, като изгради съответната инфраструктура. \n\tГазопроводът \"Северен поток-2\", чието строителство започна миналата година, \"насочва пари\" към Русия и едновременно с това вреди на Европа, заяви Помпео на съвместна пресконференция във Варшава с полския министър на външните работи Яцек Чапутович. Помпео: Путин заплашва демокрациите  в целия свят Държавният секретар на САЩ призна, че проектът \"определено съдържа търговски аспект\", но в същото време предупреди, че той крие и \"огромен риск за сигурността\". Трасето на бъдещия газопровод, който е предвидено да удвои капацитета на първия \"Северен поток\", ще минава от балтийското крайбрежие на Русия до Германия. Проектът е поддържан с условия от Франция, но критикуван остро от Полша и балтийските републики, припомня Франс прес.", "date": "2019.02.13", "title": "Помпео: САЩ ще направят всичко, за да спрат \"Северен поток 2\""}
