{"url": "https://clubz.bg/82970-vmesto_unikalnite_skalni_risunki_v_magurata_radi_pavcho_2019_antov", "text": "Част от уникалните рисунки в пещерата Магура (или Рабишка пещера) са заличени с надписи, направени преди няколко дни. Снимка с надпис „Ради, Павчо, 2019 Антов“ е публикувана във фейсбук. Снимката, на която личи как част от уникалните рисунки са заличени от надписа, предизвика бурна реакция в социалните мрежа, като хората изразяват недоволството си. Скалните рисунки от Магурата – в списъка на ЮНЕСКО Уникалните рисунки в пещерата са правени с гуано (тор от прилепи), като са рисувани между 3000 г. и 1200 г. преди новата ера. Сред красиво изваяните от водата тунели има около 700 рисунки от най-различни периоди: епипалеолит (каменната епоха, няколкото хилядолетия след ледниковия период), неолит (новокаменната епоха), енеолит (каменно-медна епоха), начало на раннобронзовата епоха. Предците са изобразили с прилепно гуано ловни сцени, слънчевия календар и др. Дълги години залата с рисунките беше затворена и не се допускаха посетители, припомня \"Фокус\". След настояване от местните власти бе взето решение залата да бъде отворена, като резултатът е налице. Скалните рисунки са признати за недвижимо наследство от ЮНЕСКО.  ", "date": "2019.05.15", "title": "Вместо уникалните скални рисунки в Магурата - \"Ради, Павчо, 2019 Антов\""}
{"url": "https://clubz.bg/82957-v_germaniq_razkrivaneto_na_sytrudnici_na_shtazi_shte_prodylji", "text": "Германското правителство ще обсъди в сряда законопроект за проверка на служителите в държавните институции и кандидати за работни места за възможно сътрудничество в миналото с Министерството на държавната сигурност на ГДР  . Става дума за персонал и агенти, както и за лица, свързани с това министерство с официални и други връзки. Според държавната информационна агенция „Дойче Веле“, позоваваща се на публикация на медийната група „Redaktionsnetzwerk Deutschland“, германското правителство възнамерява да разшири забраната за работа в държавни институции на лица, свързани с Министерството на държавната сигурност на ГДР. Според проектодокумента, ограничителният период за такива лица ще бъде удължен от края на 2019 г. до 2030 г. Консервативният блок ХДС/ХСС и социалдемократите се съгласиха с това, сключвайки коалиционно споразумение. Държавна сигурност била по-добра в подслушването от ЩАЗИ Подобен закон, наречен „Закон за материалите на Министерството на държавната сигурност на бившата Германска демократична република“, беше приет на 20 декември 1991 г. Той директно регулираше само достъпа до архивите на Щази. Въпреки това, други постановления и закони, както федерални, така и държавни, изискват да се проверят всички кандидати за държавната служба в архивите на Министерството на държавната сигурност на ГДР. Те забраняват назначаването на на държавна служба на лица, които са били идентифицирани като служители или неофициални служители на Щази. Сега става дума за нов законопроект, който допълнително удължава срока на задължителните проверки на държавните служители до 2030 г. Дрезденската връзка: какво означава картата на Путин от Щази? Планираното удължаване на сроковете за проверка за сътрудничеството с Щази е правилно, смята председателят на Комисията по култура Катерине Буда, под чийто надзор е федералната агенция, отговаряща за архивите на Щази. Напълно възможно е хора, които днес са на около 50 години и са работили за Щази, да подадат за първи път документи за държавна служба, отбелязва Буда. Според нея, след 2030 г. такива случаи е малко вероятно да останат, и дотогава тази тема „ще бъде изчерпана“. Според закона за архивите на Щази, в Германия всички служители в държавните институции подлежат на проверка, като се започне от определено ниво в бюрократичната йерархия, а също и за изборните длъжности. Но възможността за такава проверка се допуска практически за всички служители в държавните институции. Факт е, че законът обхваща множество професии, свързани с работата, дори и в общинските власти. В Германия и полицията, и пожарникарите, и учителите са държавни служители. Дрезденската връзка: какво означава картата на Путин от Щази?", "date": "2019.05.15", "title": "В Германия разкриването на сътрудници на Щази ще продължи"}
{"url": "https://clubz.bg/82971-lokomotiv_plovdiv_otnese_kupata_sled_pobeda_nad_botev", "text": "Локомотив (Пловдив) триумфира с купата на България. Успехът е още по-сладък, тъй като бе извоюван на финал срещу \"Ботев\" пред около 25 хиляди зрители на националния стадион \"Васил Левски\" - 1:0. Словенецът Ален Ожболт вкара единствения гол в 73-тата минута. Той беше преследван от малшанс до момента. \"Черно-белите\" ще играят в Лига Европа през лятото. \"Локомотив\" не позволи на вечния съперник да разгърне играта си, същевременно успя да реализира своя план с изчакване на съперника и директен футбол. Повечето и по-чисти положения - никак не бяха много, типично за финал, бяха създадени от \"смърфовете\". Пловдив е в черно-бяло! Както и София тази вечер. Изстрадана победа след четири загубени финала за националния трофей. Първи след 15 години. В 73-тата минута Локо направи поредната си контра. Димитър Илиев комбинира с тарана Анте Аралица (направи голям мач, игра по целия терен), който не успя да притесни Даниел Кайзер заради шпагат. Хърватинът обаче догони топката и подаде на нахлулия Ален Ожболд, който триково я прати в мрежата. Сектор \"Г\", в който седяха феновете на Локо, подивя, десетки запалянковци слязоха на пистата и трябваше да се намесва полиция. Двубоят не блестеше с високо качество, но си имаше интрига, битка и тръпка. \"Локомотив\" игра по-добре от гледна точка на философията си. Това бе тактическа победа, но и тя бе спечелена и с повече сърце и физика. Феновете на \"Ботев\" бяха доста повече, заели местата в секторите \"А\" и \"Б\". В началото те направиха впечатляваща хореография с емблемите на победените до финала съперници. В същото време не малка част от почитателите на \"Локомотив\" пъплеше към стадиона. Организацията на придвижването на фенове от Пловдив не беше на ниво - меко казано. Автобусите с \"черно-белите\" застинаха в тапи край с. Вакарел, а след това и на \"Цариградско шосе\". Така те влизаха на стадиона през първото полувреме и на почивката. Когато изпълниха сектор \"Г\", се видя и тяхната хореография в клубните цветове. В 10-ата минута на мача двубоят бе спрян за кратко за отдаване на почит на починалия наскоро Динко Дерменджиев. Похвално - аплодисменти имаше и от запалянковците на \"Локомотив\", приготвили и транспарант в памет на Чико, ликът на когото грейна на таблото на \"Васил Левски\". В ложата на стадиона пък беше президентът Румен Радев. И доста футболни хора, като новият национален селекционер Красимир Балъков.", "date": "2019.05.15", "title": "\"Локомотив\" (Пловдив) отнесе купата след победа над \"Ботев\""}
{"url": "https://clubz.bg/82960-bez_sdelka_ili_bez_brekzit%E2%80%A6", "text": "Говорител на “Даунинг стрийт” 10 каза днес, че в началото на юни министър-председателката Тереза Мей ще подложи за четвърти път на гласуване в Камарата на общините сделката си с ЕС за Брекзит, предават днес британските медии. Според “Гардиън” тя отново ще бъде отхвърлена, ако се съди по изявленията на лейбъристката опозиция и на Демократичната юнионистка партия на Северна Ирландия, която осигурява мнозинство на консервативното правителство на Мей. Торите също остават разделени на “за” и “против” вече три пъти отхвърленото споразумение. Фараж с два пъти повече гласове от Мей и Корбин взети заедно Министърът на търговията Лиъм Фокс каза, че ако то падне за четвърти път, алтернативата, пред която ще бъде изправена страната, ще бъде да напусне ЕС без сделка, или да поиска оттегляне на молбата за напускане на ЕС съгласно член 50 от Лисабонския договор. Източници от британското правителство казаха, че ако сделката за Брекзит на Мей бъде отхвърлена за четвърти път в парламента, няма да има пети опит, предаде Ройтерс, като се позова на Би Би Си. Според правителството е \"наложително\" да има гласуване по законопроекта, който да подготви почвата за Брекзит, ако Великобритания иска да напусне ЕС преди лятната ваканция на депутатите.", "date": "2019.05.15", "title": "Без сделка или без Брекзит…"}
{"url": "https://clubz.bg/82964-sasht_i_syyuznici_izteglqt_diplomati_i_voenni_ot_irak", "text": " съобщиха днес, че изтеглят от Ирак свои дипломати и военни заради заплахи от нападения от проирански шиитски милиции. Американското разузнаване се опасява от такива атаки, след като САЩ засилиха санкциите срещу Иран, а той заплаши да възобнови ядрената си програма, без формално да излиза от споразумението за нея от 2015 година, от което САЩ се оттеглиха. Помпео извънредно в Ирак заради заплаха от Иран Държавният департамент на САЩ нареди днес на част от служителите на посолството в Багдад и на консулството в Ербил да напуснат Ирак, предаде Ройтерс, цитирана от БТА. Стандартните визови услуги в двете представителства временно ще бъдат прекратени. Германската армия преустановява операциите по военно обучение в Ирак заради нарасналото напрежение в региона, съобщиха днес военни източници, цитирани от ДПА. Германската армия издаде заповедта ден след като Централното командване на въоръжените сили на САЩ съобщи, че американските военни в Ирак и съседна Сирия са били поставени в бойна готовност след \"правдоподобни заплахи\" от ирански сили в региона. Понастоящем Германия е разположила в Ирак близо 160 войници. Германия не разполага със сведения за потенциални атаки, подкрепени от Иран, каза говорител на министерството на отбраната, цитиран от Ройтерс. Той допусна, че програмите за военно обучение може да бъдат възобновени през следващите дни. Тръмп в Ирак: САЩ вече не са световен полицай Холандското правителство преустанови мисия в Ирак, която осигурява помощ на местните власти, заради заплахи за сигурността, съобщи днес холандската информационна агенция АНП, цитирана от Ройтерс. Холандските военни помагат за обучението на иракските сили в Ербил, Северен Ирак, заедно с други чуждестранни войници. В съобщението не се дават подробности за естеството на заплахата.   Тръмп в Ирак: САЩ вече не са световен полицай", "date": "2019.05.15", "title": "САЩ и съюзници изтеглят дипломати и военни от Ирак"}
{"url": "https://clubz.bg/82961-kan_za_72_ri_pyt_snimki", "text": "Бил Мъри, Адам Драйвър и Тилда Суинтън бяха сред първите знаменитости на червения килим в Кан тази година. Филмовият фестивал, който се провежда за 72-ри път, започна на 14 май с премиерата на зомби комедията на Джим Джармуш „Мъртвите не умират“, пише  Сред специалните гости на прожекцията бе Хавиер Бардем, който слезе с танцувална стъпка от автомобила. Ел Фанинг очарова насъбралите се зрители с рокля в розово с наметало, а Тилда Суинтън обра овациите с елегантния си вечерен тоалет, разказва „Варайъти“. Откриващата вечер бе опияняваща смесица от киномания и блясък и в дните до 25 май предстои да видим редица филмови звезди и популярни режисьори. Джим Джармуш с най-великия зомби състав, събиран някога Филмите на „Нетфликс“ и тази година не бяха допуснати в конкурсната програма от артистичния директор Тиери Фремо. Стрийминг компанията отказа да се подчини на френските правила, като изискват един филм да бъде достъпен във видеоплатформите чак 36 месеца след премиерата му на големия екран. Едуар Бер, водещ на снощната церемония по откриването, също засегна деликатния въпрос с думите, че противно на съвременната  . Президентът на журито Алехандро Гонсалес Иняриту, носител на „Оскар“ за „Бърдмен“, изтъкна   и добави, че  . Във фестивалния дворец на бул. „Кроазет“ актьорите и гостите бяха посрещани от празен режисьорски стол с надписа „А. Варда“ в памет на починалата наскоро режисьорка от френската Нова вълна Анес Варда. Режисьорката на „Клео от 5 до 7“ е и на фестивалния постер. В следващите дни на фестивала се очаква да пристигнат още от първите имена на Холивуд: Тарън Еджъртън и Елтън Джон ще дойдат за премиерата на „Рокетмен“, Куентин Тарантино ще представи новия си филм „Имало едно време… в  Холивуд“ с участието на Леонардо ди Каприо и Брад Пит. Педро Алмодовар ще представи „Болка и Слава“ с Антонио Бандерас.        ", "date": "2019.05.15", "title": "Кан за 72-ри път (СНИМКИ)"}
{"url": "https://clubz.bg/82958-nova_sistema_shte_bori_izmamite_s_dds_v_evropa", "text": "ЕС въвежда от днес нова система за пресичане на измамите с ДДС, съобщи говорителят на Еврокомисията Маргаритис Схинас. С помощта на Инструмента за анализ на операциите в мрежа (Transaction Network Analysis, или TNA) европейските и националните власти за борба с финансовите престъпления ще обменят данни. Целта е измамите да бъдат разкривани и пресичани възможно най-бързо. При разследванията ще бъдат използвани – службата на ЕС за борба с измамите. Инструментът влиза в действие, след като журналистически разследвания за пореден път разкриха огромните загуби на постъпления за държавните бюджети, причинени от измамите с ДДС, при които престъпни групи се облагодетелстват за сметка на честните данъкоплатци. Въвеждането на TNA е част от непрекъснатите усилия на Еврокомисията за изграждане на модерна и защитена от измами система на ДДС.  Годишно ЕС губи поне по 50 милиарда евро от измами с ДДС, показват данни на Европарламента. Според Еврокомисията за 2015 г. събраният ДДС е бил за 1 трилион евро, или 7 на сто от БВП на Съюза. Дадена измама с ДДС може да се извърши буквално за секунди, изтъкват от ЕК. Затова е още по-важно страните членки на ЕС да имат инструменти, с които да могат да реагират възможно най-бързо и ефективно. TNA ще осигури на данъчните органи бърз и лесен достъп до информация за трансгранични операции, което на свой ред ще ускори вземането на съответни мерки, в случай че бъде заподозряна измама с ДДС.", "date": "2019.05.15", "title": "Нова система ще бори измамите с ДДС в Европа"}
{"url": "https://clubz.bg/82965-atanas_skatov_izkachi_tretiq_po_visochina_vryh_na_sveta", "text": "Българският алпинист   е изкачил третия по височина връх на планетата - , съобщи самият той във фейсбук, като новината се потвърждава и от други източници. В същата експедиция е и  Той е успял след 15-часов преход. Кангчендзьонга е свещен за жителите на Сиким и  Затова те достигат няколко метра под него. Фирмата организатор Peak Promotion потвърди, че според телефонно обаждане от базов лагер всички алпинисти в експедицията   са достигнали върха. Според същия изтгочник алпинистите вече се придвижват към долните лагери. Целта е да слязат колкото се може по-ниско - в зоната под 7000 м. Боян Петров с уникално постижение, качи десетия си 8-хилядник Тази експедиция беше доста трудна за Скатов, който се разболя три пъти по време на експедицията, но не се отказа да атакува върха. Канчендзьонга е 7-ият изкачен от Скатов връх по проекта му за изкачване на Хималайската корона от 14 осемхилядника. Първия връх, който успя да достигне алпинистът, е Еверест (2014 г.). Оттогава е добавил в колекцията си Манаслу (2015 г.), Аннапурна, Макалу (2016 г.), Лхотце, отново Еверест (2017 г.) и Чо Ойо (2018 г.). Последният бе качен без употреба на кислород и без шерп. През 2017 г. Атанас Скатов стана първият българин, успял да покори \"Седемте върха\" - континенталните първенци на планетата. След кратка почивка и възстановяване следващата цел на алпиниста за този сезон са върховете Гашербрум 1 и 2 в планинската верига Каракурум, Пакистан. Това трябва да стане в средата на юни.", "date": "2019.05.15", "title": "Атанас Скатов изкачи третия по височина връх на света"}
{"url": "https://clubz.bg/82959-futbolnite_sydii_v_bylgariq_poluchiha_uvelichenie_na_parite", "text": "Футболните съдии в България и делегатите на мачовете ще   Това гласи едно от решенията на Изпълкома на БФС, който заседава вчера и утвърди Красимир Балъков за национален селекционер на мястото на напусналия Петър Хубчев. Боби Михайлов: Хубчев беше раздвоен, благодаря на Балъков Стойността е усреднена, тъй като увеличението варира за различните нива на родния футбол - от аматьорското до най-високото в Първа лига. Президентът на централата Борислав Михайлов даде два аргумента за завишаването на таксите - че последната корекция \"нагоре\" е била преди 12 години, и че е доволен от работата на реферите. А кога може да се очаква въвеждане на ВАР (Видеоасистент на рефера) в България? Самият Михайлов каза неотдадавна, че това е възможно да стане до две години. Изпълкомът направи промяна в регламента на Първа лига от сезон 2019-2020. Вече ще има директно изпадащ отбор след 32-ия кръг. Досега последният играеше в плейаути наравно с класираните по-напред. Ето какво точно ще се случва в битката за оцеляване в следващите три сезонаот сайта на БФС: Ето и някои важни дати заследващия сезон: на 3 юли е финалът за Суперкупата, Първа лига стартира в уикенда на 12-15 юли, а Втора лига - на следващия. Увеличават се парите от тв права от 6 на 6,5 милиона лева. Прокуратурата подхвана \"черното тото\" на \"Верея\" (Стара Загора) Михайлов коментира и изваждането на \"Верея\" от Първа лига заради сигнали за нагласени мачове (\"черно тото\"), дошли от УЕФА. Старозагорци се канеха да обжалват, оплакаха се, че били уведомени за мотивите и т.н. Прокуратурата подхвана \"черното тото\" на \"Верея\" (Стара Загора)", "date": "2019.05.15", "title": "Футболните съдии в България получиха увеличение на парите"}
{"url": "https://clubz.bg/82967-levski_oficialno_potvyrdi_za_hubchev", "text": "Петър Хубчев е новият старши треньор на \"Левски\", обяви официално сайтът на клуба от \"Герена\". Вчера Борислав Михайлов официално представи Красимир Балъков като наследник в националния отбор на Хубчев, който бе подал молба за напускане още преди Великденските празници. На \"Герена\" на бившия защитник ще помагат юношата на \"сините\" Георги Донков и Левон Апкарян. Боби Михайлов: Хубчев беше раздвоен, благодаря на Балъков \"Левски\" ще доиграе сезона с временния наставник Георги Тодоров, който след това се завръща в детско-юношеската школа. Така се слага край на една \"сапунка\", започнала още в ранната пролет. Информация, че Хубчев е кандидат за \"сините\" излезе през март - преди гостуването на Косово от евроквалификациите. Тогава всички (без Хубчев, който отказваше да коментира) категорично отричаха раздяла с БФС и ангажимент с \"Левски\". \"Националният отбор има старши треньор и неговото име е Петър Хубчев\" Херо и Хубчев са варианти за \"Левски\", Дерменджиев бил грешка (ВИДЕО) \"Националният отбор има старши треньор и неговото име е Петър Хубчев\" Херо и Хубчев са варианти за \"Левски\", Дерменджиев бил грешка (ВИДЕО)", "date": "2019.05.15", "title": "\"Левски\" официално потвърди за Хубчев"}
{"url": "https://clubz.bg/82962-komisiqta_po_dosietata_7_agenti_na_ds_v_listite_za_bryuksel", "text": "Точно 7 са бившите агенти или служители на Държавна сигурност, попаднали в листите на партиите и коалициите за европейските избори на 26 май. Това обяви комисията по досиетата, след като направи задължителната по закон предварителна проверка на кандидатите за евродпетутати за минало в тоталитарните служби. Комисията е проверила общо 115 номинирани за Брюксел, а останалите 196 души са родени след 1971 г. и не подлежат на проверка според закона (твърде млади са, зада са били в ДС - б.р.) Първенството по брой \"ченгета\" в списъка за вота има БСП - 3 от 7 обявени имена. Това са 8-ият в листата , 10-ият -  и 17-ият -   Последните двама са от гражданската квота.  Велизар Енчев е бил кадрови разузнавач в Първо главно управление на ДС (подобно на днешното разузнаване - б.р.). Емил Георгиев, който е представител на \"Екогласност\" в коалицията на БСП, е бил агент на окръжните управления на МВР във Видин и Хасково. Бившият финансов министър Румен Гечев пък е бил секретен сътрудник в Първо главно. В Германия разкриването на сътрудници на Щази ще продължи ВМРО има двама кандидат-евродепутати с минало в ДС. Това са  , който ръководи дирекция в Министерството на отбраната, и  Урумов е агент с псевдоним Абел от Трето управление на ДС (военното контраразузнаване - б.р.) Смоленов е бил агент Андрей в Шесто управление на ДС, което се е занимавало със борба с идеологическата диверсия и противодържавните прояви (т.нар. политическа полиция също е била част от тази структура - б.р.). \"Коалиция за България\" (форматът, в който АБВ на Георги Първанов и Румен Петков се явява на изборите) и \"Воля - българските родолюбци\" имат по един кандидат за евродепутат с досие в тоталитарните репресивни служби. Първият е  Той е бил секретен сътрудник и агент с псевдоними Кирил и Петров в Първо и Второ главно управление (контраразузнаване - б.р.). Вторият е  , издигнат от \"Воля\", който е бил резидент на ДС с псевдоним Яков към Гранични войски.  - това е определението на ДС за \"резидент\". Най-често това са били хора, членуващи в БКП или от актива на Комсомола. Останалите листи за европейските избори са \"чисти\" откъм кадри на тоталитарните служби. ", "date": "2019.05.15", "title": "Комисията по досиетата: 7 агенти на ДС в листите за Брюксел"}
{"url": "https://clubz.bg/82963-predlagat_za_zakrivane_oshte_29_malki_prokuraturi_spisyk", "text": "Πpecтpyĸтypиpaнeтo нa paйoннитe пpoĸypaтypи в cтpaнaтa пpoдължaвa чpeз зaĸpивaнe нa чacт oт тяx и тpaнcфopмиpaнeтo им в тepитopиaлни oтдeлeния ĸъм oĸpyпнeни PΠ. това съобщи \"Де факто\" след днешното заседание на прокурорската колегия на ВСС. Днec ĸoлeгията изcлyшa пpeдлoжeниeтo нa Coтиp Цaцapoв зa втopия пopeдeн eтaп нa нoвaтa „гeoгpaфия“. Πъpвият пpиĸлючи  . Kpaйнaтa цeл, cпopeд глacyвaнaтa oщe oт пpeдния BCC визия e дa ocтaнaт 28 oĸpyпнeни paйoнни пpoĸypaтypи, в ceдaлищaтa нa oблacтнитe цeнтpoвe. Цацаров е готов за закриване на ненатоварени прокуратури Πpeдлoжeниeтo нa Цaцapoв ceгa зacягa нoви 29 paйoнни пpoĸypaтypи, ĸaтo зa чacт oт тяx имa пo двa вapиaнтa. Koнĸpeтнo: Зa  вapинтитe ca двa. Πъpвият e ĸъм PΠ-Бypгac дa пpeминaт пpoĸypaтypитe в   Bтopият e PΠ Цapeвo дa пpeминe ĸъм пpoĸypaтypaтa в  – ĸъм PΠ Бypгac. Зa нaчaлни дaти нa зaĸpивaнeтo и oбocoбявaнeтo нa нoвитe тepитopиaлни oтдeлeния ce пpeдлaгaт 1 oĸтoмвpи 2019 г. и 1 янyapи 2020 г. Зa дa cтaнaт пpeдлoжeниятa фaĸт, тe тpябвa пъpвo дa бъдaт oдcoбpeни oт Πpoĸypopcĸaтa ĸoлeгия, пocлe дa имa peшeниe нa Πлeнyмa нa BCC, ĸoeтo дa ce cъглacyвa c пpaвocъдния миниcтъp. Eдвa cлeд тoвa ще зaпoчнaт ĸoнĸpeтни cтъпĸи пo изпълнeниeтo. Днec ĸaдpoвицитe peшиxa, пpeди oбcъждaнeтo и глacyвaнeтo в Πpoĸypopcĸaтa ĸoлeгия дa ce нaпpaви paбoтнo cъвeщaниe c вcичĸи paйoнни и oĸpъжни пpoĸypopи, „зaceгнaти“ oт нoвитe пpeдлoжeния. Taĸa нa 27 мaй в HИΠ щe ce пpoвeдe paбoтнoтo cъвeщaниe, a нa 29 мaй щe e диcĸycиятa в Πpoĸypopcĸaтa ĸoлeгия и cъoтвeтнoтo й peшeниe. Също днес в познатия стил -  , пo пpeдлoжeниe нa Coтиp Цaцapoв, ĸoлeгиятa нa BCC  Cpeд пocoчeнитe oт Цaцapoв мoтиви бяxa: в eдин eĸип тpябвa дa имa cинxpoн и cъглacиe мeждy pъĸoвoдитeля и нeгoвитe зaмecтници, ĸaĸтo и мeждy caмитe зaмecтници. Според \"Де факто\" се чува, че Богданова ", "date": "2019.05.15", "title": "Предлагат за закриване още 29 малки прокуратури (СПИСЪК)"}
{"url": "https://clubz.bg/82955-kabinetyt_razvyrza_kesiqta_kato_za_koleda", "text": "По стара традиция точно преди коледните и новогодишните празници правителствата развързват кесията и раздават пари на министерства, ведомства и общини. Коледа е далеч, но с редица свои решения Министерският съвет днес одобри допълнителни  и др. за общо около 30 милиона лева. След като вчера премиерът Бойко Борисов се срещна с педиатри и неонатолози, днес обещаното от него стана факт. Кабинетът отпусна на Министерството на здравеопазването до 3 450 000 лв. Част от средствата ще бъдат насочени за закупуване на медицинска апаратура (апарати за дихателна реанимация и кувьози) на стойност до 1 250 000 лв. Закупената медицинска апаратура ще бъде предоставена на лечебни заведения за болнична помощ и на общини. Педиатри блокираха булевард. Протест пореден Останалите средства са предназначени за дейности по Националната програма за подобряване на майчиното и детско здраве (2014 -2020 г.). Ще се финансират здравно-консултативните центрове за майчино и детско здраве във всички областни болници в страната, както и в някои университетски и специализирани лечебни заведения, АГ и педиатрични болници в София, Пловдив, Варна и Плевен.  Бяха одобрени и допълнителни разходи по бюджета на Държавен фонд \"Земеделие\" за тази година в общ размер до 25 000 000 лв. Средствата са необходими за извършване на плащания за финансиране на разходи за ДДС на общини по одобрени за подпомагане проекти по Програмата за развитие на селските райони (ПРСР е и програмата, по която се \"усвояват\" къщите за гости, б.р.) за периода 2007- 2013 г. и 2014 - 2020 г. в размер на 23 000 000 лв. Средствата по Програмата за морско дело и рибарство за периода 2014-2020 г. са в размер на 2 000 000 лв. Зам.-директорката на фонд \"Земеделие\" подаде оставка - имала къщи за гости България ще предостави хуманитарна помощ за справяне с хуманитарните кризи в Сирия и Йемен в размер на 293 375 лв., реши още правителството на днешното си заседание. Финансирането ще бъде осигурено от средствата по бюджета на Министерството на външните работи, предназначени за развитие и хуманитарна помощ. От средствата най-голям дял ще бъде насочен към Сирия и региона, в които има голям брой сирийски бежанци - там ще бъдат разпределени 195 583 лв. На Йемен ще бъде отпусната помощ в размер от 97 792 лв. 1 514 400 лв. допълнителни разходи бяха одобрени и по бюджета на Министерство на икономиката. Средствата са необходими за участието на България в Световното универсално изложение ЕКСПО 2020 в Дубай, което ще се проведе от 20 октомври 2020 до 10 април 2021 г.  И Министерство на отбраната днес получи още пари - този път само 103 602 лв. и не са за самолети. Средстата са за сметка на предвидените средства по централния бюджет за тази година и са необходими за възстановяване на извършени разходи от Военномедицинска академия и Изпълнителна агенция \"Военни клубове и военно-почивно дело\" по линия на дейностите им, свързани с ветераните, военноинвалидите и военнопострадалите. Предпразнично кабинетът развърза кесията Министерският съвет одобри допълнителни разходи и по бюджета на Министерството на външните работи. МВнР ще получи 612 000 лв. за осигуряването на мрежовата информационна сигурност на ведомството. Зам.-директорката на фонд \"Земеделие\" подаде оставка - имала къщи за гости Предпразнично кабинетът развърза кесията", "date": "2019.05.15", "title": "Кабинетът развърза кесията като за Коледа"}
{"url": "https://clubz.bg/82919-svyrshva_li_evromonitoringyt_yunker_ima_meseci_da_udyrji_na_dumata_si", "text": "В началото на петгодишния си мандат Европейската комисия с председател Жан-Клод Юнкер обеща, че до края му ще сложи край на т.нар. Механизъм за сътрудничество и проверка (МСП), чрез който тя наблюдава реформите в правосъдието и вътрешните работи на България и Румъния. До края на този мандат остават пет месеца и половина, поне два от които ще преминат под знака на изборите за нов Европейски парламент и формирането на новите европейски институции. Това означава, че за прекратяването на над 12-годишния МСП остават реално малко повече от три месеца. Ще изпълни ли Брюксел обещанието си? Макар и не де юре, де факто мониторингът е главната пречка България и Румъния да бъдат допуснати в  европейската зона без паспортен контрол, известна като Шенген. Сянката на корупцията и на слабите институции е пречка и по пътя на двете страни към еврозоната. Виганд припомни, че обещанието на Юнкер не е безусловно. То е обвързано с изпълнението на всичко препоръки на Комисията от българските власти. Тя ще оцени напредъка на България и Румъния още веднъж до края на този мандат. В   Комисията формулира 17 препоръки по шестте показателя на наблюдението, които засягат законодателството, съдебните реформи и борбата с корупцията и организираната престъпност. В  , от ноември 2018 г. тя отчете, че две от 17-те препоръки са изцяло изпълнени, а 15 - частично, като по много от тях има “значителен напредък”. Основавайки се на тези изводи, Комисията реши да прекрати временно наблюдението по показатели 1,2 и 6 - “Независимост на съдебната власт”, “Нормативна уредба” и “Организирана престъпност”. Брюксел предупреди, че то може да бъде възобновено, ако в тези области има връщане назад. Мониторингът обаче продължава по показателите (3) “Продължаване на съдебната реформа”,  (4) “Корупция по високите етажи на властта”, (5) “Корупция в по-общ план, включително на местно равнище и по границите”. Вижда се краят на мониторинга, Брюксел го замразява по 3 от 6 показателя Виганд потвърди, че по пътя си към края на наблюдението България и Румъния “не са интимно свързани”, както по-рано се беше изразил Юнкер. Докато преди години Румъния беше хвалена за решителен напредък в съдебните реформи и борбата с корупцията, в последните две години тя е обект на критики от Брюксел заради отмяната и смекчаването на антикорупционно законодателство от управляващите там социалисти. В понеделник говорителят на Комисията Маргаритис Схинас предупреди, че вместо да се освободи от мониторинга Румъния може да се окаже под по-строг механизъм за осъществяването му, т.нар. Рамка за върховенство на закона, който може да доведе до процедура за отнемане на членски права. ЕК предупреждава Румъния, че може да стане като Полша Обект на такава процедура от края на 2017 година е Полша, а Европейският парламент по-рано тази година поиска тя да започне и срещу Унгария. Комисията не може сама да прекрати МСП. Тя трябва да направи обосновано предложение за това на държавите членки, които вземат окончателното решение с единодушие. Основните възможни сценарии са те да приемат предложение на сегашната Комисия за край на МСП преди края на нейния мандат, или тя да го направи до 31 октомври, а те да го разгледат при следващата Комисия, която трябва да встъпи в длъжност от 1 ноември, ако процесът на номинирането и утвърждаването й от Съвета и Европейския парламент протече по план. Не може да бъде изключен и сценарий, при който държавите членки откажат да прекратят МСП. Виганд не се ангажира с прогноза за това кой от сценариите е по-вероятен. Той каза, че Комисията е в непрекъснат контакт с българските власти и че тази година тя е изпращала и ще продължи да изпраща експертни мисии за оценка на напредъка по показателите и изпълнението на препоръките. ЕК предупреждава Румъния, че може да стане като Полша", "date": "2019.05.15", "title": "Свършва ли евромониторингът? Юнкер има месеци да удържи на думата си"}
{"url": "https://clubz.bg/82945-dps_ne_vijda_dokazatelstva_za_vryzka_porojanov_peevski", "text": "Вчерашното изказване на лидерката на БСП Корнелия Нинова - че  за министър, днес повлече крак. Оставката на Порожанов и назначаването на Десислава Танева за негов наследник бяха гласувани в парламента, като \"против\" бяха само народните представители от Движението  . Въпреки че от гледна точка на позиционирането на партията като опозиция това гласуване е закономерно, от ДПС бяха поставени в ситуацията да се произнесат и по изказването на Нинова. \"Едните министри са назначени от Борисов, другите... вероятно от Пеевски\" По думите на народния представител Хатил Летифов партията не била против оставката, а била против правителството като цяло. Той обясни гласуването с факта, че по правило освобождаването на министър и назначаването на наследника му се гласуват не в две отделни, а в едно и също решение. В контекста на това поведение на Движението, Летифов бе попитан как ще коментира думите на Нинова. И последва отбранителна атака: Без дебати и опозиция - Десислава Танева пак е министър на земеделието Кадруване на ДПС в редиците на Министерство на земеделието и храните обаче днес видя и Валери Симеонов. Съпредседателят на Обединени патриоти, лидер на НФСБ и бивш вицепремиер в правителството обаче отказа да коментира по същество връзка между Пеевски и бившия вече министър с лаконичното: За самия Порожанов Симеонов посочи, че е доволен от освобождаването му. Оставката дори била закъсняла. Лично той я искал от премиера Бойко Борисов на заседания на председателския съвет (съветът на коалицията ГЕРБ-Обединени патриоти, б.р.), като мотивите на Симеонов били лобизъм по отношение на схемите училищен плод и училищно мляко.  Патология на лакомията: Порожанов от квотата на Кой Оказа се, бившият вече министър не се е харесвал и на ВМРО: Без дебати и опозиция - Десислава Танева пак е министър на земеделието Патология на лакомията: Порожанов от квотата на Кой", "date": "2019.05.15", "title": "ДПС не вижда доказателства за връзка Порожанов-Пеевски"}
{"url": "https://clubz.bg/82949-si_czinpin_kitaj_e_otvoren_uchi_se_ot_budizma_marksizma_i_islqma", "text": "Китай има славна история на отвореност към света и ще става още по-открит, заяви днес китайският президент Си Цзинпин, цитиран от Ройтерс. Агенцията отбелязва, че това е първата му публична реч след изострянето на напрежението със САЩ заради търговията миналата седмица. Двете най-големи икономики в света са въвлечени в ескалираща търговска война, като взаимно си повишават мита. В понеделник Китай обяви по-високи налози върху американски стоки на стойност 60 милиарда долара, влизащо в сила от 1 юни, в отговор на решението на САЩ от петък за повишаване на митата върху китайски износ за 200 милиарда долара. Малко преди изказването на китайския президент правителството съобщи за изненадващо слаб ръст на търговията на дребно и промишленото производство миналия месец. Тръмп поиска мита за китайски стоки върху още $300 млрд. Си Цзинпин държа реч на форум в Пекин, организиран от отдела за информация и връзки с обществеността на Китайската комунистическа партия, наречен Конференция за диалог на азиатските цивилизации. Той не спомена директно търговските спорове, а вместо това се фокусира върху представянето на Китай като страна, която не заплашва никого и е отворена към всички, отбелязва Ройтерс. Китайската цивилизация е \"отворена система\", която непрекъснато е имала обмен и се е учила от други култури, сред които будизмът, марксизмът и ислямът, каза Си Цзинпин. Президентът подчерта, че  Нито една страна не може да бъде сама, предупреди Си Цзинпин. Той се аргументира, че  . Това изявление на китайския президент може би бе косвена критика към политиката на американския му колега Доналд Тръмп \"Америка на първо място\", отбелязва Ройтерс. В същото време Си Цзинпин не представи конкретни мерки за отваряне на Китай. Той само предложи план за насърчаване на туризма в Азия, но не даде подробности дори по този въпрос. Форумът се вписва в кампанията на китайските власти за представяне на нарастващата мощ на страната в по-благоприятна светлина. На откриването на конференцията обаче присъстваха само шепа чуждестранни лидери, сред които президентите на Гърция, Шри Ланка и Сингапур, съобщи БТА.", "date": "2019.05.15", "title": "Си Цзинпин: Китай е отворен, учи се от будизма, марксизма и исляма"}
{"url": "https://clubz.bg/82950-kakvo_da_pravqt_amerikancite_ako_izgubqt_pasporta_si_v_avstriq_da_potyrsqt_makdonalds", "text": "Загубени и гладни в Австрия? Американските граждани, които са изпаднали в беда в европейската държава, вече могат да потърсят помощ на неочаквано място - \"Макдоналдс\", съобщава АФП. Според ново партньорство всички закусвални от веригата за бързо хранене в Австрия ще оказват помощ на американците да осъществят контакт с щатското посолство, съобщиха от дипломатическата мисия в сряда. \"Персоналът във всеки \"Макдоналдс\" в Австрия ще помогне за контакт с американското посолство за консулски услуги\", написаха оттам във фейсбук. Става въпрос за загубен или откраднат паспорт, помощ при пътуване и т. н. Във фейсбук не закъсняха и коментарите по повод новата услуга - като потребителите веднага дадоха имена като \"Маквиза\" и \"Макпаспорт\". Някои са доволни от улеснението, но други смятат, че от американското посолство ги третират като некомпетенти.", "date": "2019.05.15", "title": "Какво да правят американците, ако изгубят паспорта си в Австрия? Да потърсят \"Макдоналдс\""}
{"url": "https://clubz.bg/82951-sysedyt_na_zajkov_ot_kostenec_e_prostrelqn_v_glavata", "text": "Това каза днес пред Нова тв Наталия Николова, окръжен прокурор на София. Какот Клуб Z пръв съобщи, днес в Костенец бе намерен нов труп. На мястото се събраха ръководни кадри от МВР и експерти криминалисти. Вече шести ден в района безуспешно се издирва Стоян Зайков, който уби бившата си приятелка Милена Шишкова (38 г.), с която имат син на 15 г. Трупът е на 42-годишен мъж, който само преди дни е говорил пред сайта \"Трафик нюз\". Починалият е роднина на Зайков - дели ги една ограда в  \"Трафик нюз\" цитира съседи, които твърдят, че Зайков, известен с прякора Чане, се е укривал на тавана на починалия, и последният може би го е разкрил. Вътрешният министър Младен Маринов в изявление каза, че засега няма потвърждение откритият да е роднина на Зайков, а е съсед и няма данни да е убит. Той се застрахова, че огледът още тече. По-късно явно случаят придоби обрат. Според бТВ днешното убийство е с пушка. Предишното бе с малокалибрен пистолет. Знаеше се, че Зайков има забрана за напускане на страната. Той едва ли се е отдалечил от местопрестъплението, гласят основните версии. МВР 6-и ден издирва Зайков безуспешно.", "date": "2019.05.15", "title": "Съседът на Зайков от Костенец е прострелян в главата"}
{"url": "https://clubz.bg/82938-pritejava_mnogo_medii_vs_bezradostnoto_silovo_minalo", "text": "В паралелния властови център се води война. Това заяви пред БНР политическият пиар експерт Арман Бабикян. Според него в паралелната власт у нас в момента се води война между два центъра. Единият  , а другият е  . Според него  . И допълни, че тази битка не носи гражданско спокойствие или удоволетворение и не променя страната ни от диктаторски режим към нормална демокрация. Според Арман Бабикян антикорупционната комисия е безсмислена, \"защото работи само за властта и за нейните съюзници\".", "date": "2019.05.15", "title": "\"Притежава много медии\" vs \"безрадостното силово минало\""}
{"url": "https://clubz.bg/82948-radan_kynev_evropa_e_svoboda_i_kachestvo_no_predi_vsichko_vyrhovenstvo_na_zakona", "text": "„Преди всичко Европа е върховенство на закона. И това е нещото, което го има другаде, а го няма тук.“ Това каза водачът на листата на „Демократична България“ Радан Кънев на срещата на кандидатите на обединението с гражданите на Варна. Освен Кънев в нея участваха съпредседателят на обединението Атанас Атанасов, вторият в листата Стефан Тафров, Албена Симеонова, водач на листата от квотата на \"Зелено Движение\", Емил Георгиев, Димитър Филипов, Стоян Михалев, както и кандидатът от Варна – Павел Попов. Според него целта на „Демокатична България“ е чрез върховенството на закона да върне страната ни в Европа, за да може „останалите блага, които свързваме с европейската цивилизация, да бъдат част от нашето ежедневие.“ Той подчерта, че един от основните му приоритети ще бъде медийната свобода като основна предпоставка за свободно и проспериращо общество, за да може гражданите да взимат информирани решения, а не манипулирани. Според Албена Симеона, трета в листата на обединението, причината ѝ да се кандидатира е, че „средствата в околната среда и земеделието идват 100% от ЕС.“ Кандидатът от Варна Павел Попов, с преференция 114 в бюлетината, каза на съгражданите си: Според него трябва да се възстанови разкъсаната връзка между сферата на частния живот и публичната сфера. Стоян Михалев, с преференция 117 в бюлетината, допълни: А адвокат Димитър Филипов, с преференция 108 в бюлетината, заяви, че както успява да защити интересите на клиентите си, така ще успее да защити и България в Европа.", "date": "2019.05.15", "title": "Радан Кънев: Европа е свобода и качество, но преди всичко - върховенство на закона"}
{"url": "https://clubz.bg/82952-eto_gi_pobeditelite_v_igrata_na_sp_%E2%80%9Eklub_z%E2%80%9C", "text": "Вече са ясни победителите в играта на списание „Клуб Z“. През април голямата награда бе осигурена от  – романът „Задругата“ от Добри Божилов. За да получат наградите си, късметлиите, които спечелиха, е достатъчно да изпратят съобщение във Facebook страницата на   или на   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица. Играта започва днес!", "date": "2019.05.15", "title": "Ето ги победителите в играта на сп. „Клуб Z“"}
{"url": "https://clubz.bg/82953-bylgariq_razbila_hakerska_mreja_nanesla_shteti_za_100_mln", "text": "Българските власти са участвали в операция срещу многонационална мрежа за киберпрестъпления, нанесла щети за 100 милиона долара чрез атаки със зловреден софтуер. Това съобщават от Министерството на правосъдието на САЩ. Оттам изтъкват, че ударът е дело на международна коалиция от 6 държави: България, САЩ, Германия, Украйна, Молдова и Грузия. Операцията е безпрецедентна и целта й е изправянето пред съда на криминалната мрежа, чиито членове живеят в различни страни. САЩ ще отговарят по-агресивно на кибератаки Подробности ще бъдат огласени утре в централата на Европол в Хага. България ще бъде представена от Главна дирекция „Борба с организираната престъпност“ (ГДБОП). Ще участват също представители на американското Министерство на правосъдието за Западния окръг на щата Пенсилвания, на ФБР в Питсбърг, на службата на германската Главна прокуратура във Ферден, провинция Долна Саксония и на главните прокуратури на Украйна, Грузия и Молдова. Ще има представител и на Евроджъст.", "date": "2019.05.15", "title": "България разбила хакерска мрежа, нанесла щети за $ 100 млн."}
{"url": "https://clubz.bg/82956-zapochva_novata_igra_na_sp_%E2%80%9Eklub_z%E2%80%9D", "text": "Новият брой на списание „Клуб Z“ е на пазара от днес. Можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. Голяма награда този път е осигурена от нашия партньор издателството за българска литература  . Има ли по-добър подарък от книга? Едва ли. Участвайте в играта и може да спечелите „Задругата“ от Добри Божилов. „От Лондон през Истанбул и Виена до Москва, едно тайно семейство от безусловни верни помежду си българи, превежда народа през най-тъмния период от историята. Тайна задруга, съществуваща векове, гради своето дело из всички кътчета на Османската империя. Братство, основано на пълната липса на алчност и себелюбие, и на пълната отдаденост на мечтата за прераждане на България.“ Печелившите ще бъдат изтеглени на 15 юни 2019 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2019.05.15", "title": "Започва новата игра на сп. „Клуб Z”"}
{"url": "https://clubz.bg/82954-borisov_laskatel_oportyunist_i_ubiec_na_ruski_energijni_proekti", "text": "Бойко Борисов е премиер с много лица. Днес британският “Гардиън” го рисува като опортюнист, който се старае да е приятел с всички, а руската “Независимая газета” го представя като зловещ “килър” на руските енергийни проекти и човек, на когото не може да се разчита. “Във време, когато някои политици в Централна и Източна Европа печелят от враждебността към Брюксел, в България Бойко Борисов е поел по различен път, целящ да спечели благоразположение от Европа чрез чар и ласкателство”, пише в “Гардиън” авторът Шон Уокър, който е интервюирал премиера. Вестникът отбелязва, че Борисов се е постарал да не критикува никого в Европа, дори британската министър-председателка Тереза Мей и не е взел страна между вижданията за прогресистка и по-интегрирана Европа на френския президент Еманюел Макрон и идеите за Европа на силните суверенни нации на унгарския министър-председател Виктор Орбан. Според автора става дума за  Вестникът подчертава, че Брюксел гледа положително на този подход на Борисов и е склонен да “замазва” проблемите в България, свързани корупцията и с върховенството на закона. “Гардиън” цитира анонимен източник, според когото Борисов никога нищо не блокира в ЕС, но не пропуска да обясни колко трудно е положението в страната му, за да обоснове с това искания за повече европейски пари. Борисов отвътре и отвън Традиционно, изданието припомня   оставките и връщанията му на власт. Според Уокър Борисов говори за присъствието си в българската политика с термини напомнящи на “кършене на ръце”. Той твърди, че не е жаден за власт, а е по-скоро мъченик на кауза. “Той използва скромния си произход и за вътрешна употреба и за срещите на високо равнище. На един Европейски съвет миналата година италианският министър-председател Джузепе Конте размахал препоръките си като професор по право, за да се оплаче от начина, по който вървят преговорите. “Ами аз бях пожарникар и не е това начинът, по който се преговаря”, отговорил Борисов според неназован източник на “Гардиън”. Статията посочва, че в него “още има нещо от пожарникаря”, когато говори за краткото време, в което реагира на кризисни ситуации  като например със задържането на български и румънски репортери във връзка с разследване на сайта “Биволъ” за липсата на надзор при изразходване на европейски средства. Уокър подчертава, че Борисов се е раздразнил от въпросите за корупция и за това, че не е бил открит за въпросите на критично настроените български медии. “Гардиън” пише, че българсият медиен пазар е “доминиран от олигарси”, които са “най-малко в приятелска коалиция с правителството”, докато неправителствената международна организация “Репортери без граници” класира България на 111-о място в индекса си за свобода на медиите, най-ниското класиране на държава от ЕС. Без да цитира името на Цветан Цветанов, вестникът посочва, че в седмиците след интервюто заместник-председателят на управляващата партия е трябвало да подаде оставка от един от постовете си заради разкрития, че си е купил луксозен апартамент на силно занижени цени. “Гардиън” посочва и че Борисов балансира между западните партньори и Русия, която има запазени позиции сред политическите кръгове в България. Изданието припомня, че властите ни не са изгонили нито един руски дипломат заради случая “Скрипал”, дори когато се е оказало, че един от заподозрените от Великобритания отровители на бившия руски двоен агент е пребивавал у нас по времето на отравянето на оръжейния търговец Емилиян Гебрев. Запитан дали Русия е стратегически партньор или заплаха за България, Борисов отговаря: Това беше класически Борисов, който винаги внимава да не обиди, коментира авторът. “Независимая газета” пък проследява от руска гледна точка променливите позиции на София спрямо руските енергийни проекти от т.нар. Голям шлем, подписан някога от президента Георги Първанов. Авторът на обширната статия Никита Бондарев, кандидат на историческите науки, отбелязва, че след като под натиска на САЩ и ЕС е спрял нефтопровода Бургас-Алекандруполис, АЕЦ \"Белене\" и “Южен поток”, Борисов днес се опитва да възстанови последните два проекта, защото енергийните нужди на страната го заставят.", "date": "2019.05.15", "title": "Борисов - ласкател, опортюнист и убиец на руски енергийни проекти"}
{"url": "https://clubz.bg/82947-ne_dj_r_r_martin_ne_e_dovyrshil_knigite", "text": "„Абсурден“ нарече слуха Дж. Р. Р. Мартин, че е завършил тайно следващите две книги от „Песен за огън и лед“, но изчаква завършека на сериала „Игра на тронове“ преди да ги пусне. Според няколко медийни публикации, Иън Макелхини, когото в сериала виждаме в образа на сър Баристан Селми, коментирал на среща с фенове на сериала, че Мартин всъщност е завършил както „Ветровете на зимата“, така и „Мечта за пролет“, но шоурунърите на сериала Дейвид Бениоф и Дан Уайс са го накарали да подпише договор, че няма да ги пусне на пазара преди края на тв продукцията. Твърдението на Макелхини поражда доста съмнения – на първо място трябва да се отбележи, че Баристан умря в пети сезон на сериала, тоест преди четири години. Но е малко вероятно да знае подобна тайна – това означава, че Мартин целенасочено лъже от години за напредъка по книгите си, съобщавайки за фалшив прогрес, който да заблуди всички. Освен това означава, че Бениоф и Уайс имат толкова силно влияние върху автора, че могат да го разубедят да пусне книгите си, изтъква „Ентъртейнмънт уийкли“. Мартин отговори на слуховете в блога си: Макелхини и друг път е изразявал недоволството си от развитието на персонажа си на екрана – през 2015 г. споделя в интервю, че с нетърпение е очаквал пети сезон, но вместо това разбира, че Баристан ще бъде убит. Тогава коментира, че изискванията на телевизията са много по-различни от очакванията в литературата.", "date": "2019.05.15", "title": "Не, Дж. Р. Р. Мартин не е довършил книгите"}
{"url": "https://clubz.bg/82937-osyznah_si_greshkata_no_nqma_da_j_celuvam_rycete_az_ryce_ne_celuvam", "text": "Кубрат Пулев чу снощи наказанието си заради \"Целувкагейт\" - шест месеца без лиценз в щата Калифорния и цяла Америка (до 22 септември), минаване на курс за сексуален тормоз и заплащане на глоба от 2500 долара. До 22 юли той трябва да премине програмата, одобрена от Спортната комисия на щата, която изслуша него и репортерката Дженифър Равало, и да преведе парите. Ако направи това, има дори вероятност правата му да бъдат върнати още тогава. Наказанието на Кубрат Пулев: отнет лиценз до 22 септември, курс и глоба (ВИДЕО) Същевременно Равало и адвокатката й - прочутата Глория Олред, засега не възнамеряват да завеждат граждански иск срещу боксьора. Стана ясно, че той печели и още една битка - този път задочно. Спортната комисия не уважи иска на румънеца Богдан Дину за анулиране на резултата от мача в края на март заради непозволени удари. Така може да се каже, че Пулев излиза от целия казус \"сух\". В дните преди заседанието в американските медии бе тиражирано, че Джени Суши иска 600 000 долара обезщетение, за да оттегли претенциите си. А дали щеше да целуне Джени Суши, ако знаеше какво ще се случи? Кубрат Пулев определено мина леко - това е най-важният извод от цялата сага. Специалисти в подобни спортноправни казуси очакваха, че наказанието му ще бъде една година, голяма глоба и изпитателен срок след това. Почти два месеца от санкцията му вече изтекоха. Ако всичко мине и без съд, краят може да е наистина добър. Последният извод е в контекста на всичко, което се случва в Америка през последните години със спорове и скандали от подобен род, зараждане на движения и т.н. и т.н. Нещо, което не е за пренебрегване -  с маститата промоутърска агенция \"Топ Ранк\", която от своя страна е в отношения с ESPN - спортната телевизия на Америка. Всичко това можеше да се постави под съмнение при едногодишна санкция предвид и възрастта на българския боксьор. Той може да се бие в САЩ след 22 септември, а твърде вероятно и по-рано. Дотогава има право да се боксира навсякъде другаде по света, стига да си намери съперник. Кобрата изпуснал мач с Джошуа за $10 милиона. Заради Целувкагейт Ако загуби нещо Кубрат Пулев, то е мач с Антъни Джошуа на 1 юни в Ню Йорк. Заради замразения лиценз. В интерес на истината обаче това е хипотеза, а не 100-процентова реалност. Кобрата отпадна от списък с възможни опоненти, след като първият съперник на световния шампион - Джарел Милър, даде положителна проба за допинг. Така или иначе преговорите можеха да не доведат до организиране на двубой между британеца и българина. Сега Кубрат трябва да мине курса за превенция, да си плати ниската глоба и... да внимава как се държи с репортерки в Америка. И не само с репортерки. Кобрата изпуснал мач с Джошуа за $10 милиона. Заради Целувкагейт", "date": "2019.05.15", "title": "\"Осъзнах си грешката, но няма да й целувам ръцете. Аз ръце не целувам\""}
{"url": "https://clubz.bg/82940-blizo_300_mln_leva_ot_oprchr_za_novi_uslugi_za_deca_i_zatvarqne_na_domove_za_vyzrastni", "text": "Близо 300 млн. лева са средствата от настоящия програмен период, които Оперативна програма „Развитие на човешките ресурси“ е отделила за създаване и подкрепа на новите социални услуги за деца и пилотното затваряне на някои домове за възрастни хора. Това съобщи заместник-министърът на труда и социалната политика Зорница Русинова по време на кръгла маса на тема „Деинституционализацията на грижите за деца – Мисията е възможна“, която се проведе в Димитровград по време на Дните на социалните услуги. Кметът на Община Димитровград Иво Димов, който участва в дискусията, припомни, че деинституционализацията на грижите за деца в общината е приключила през 2006 г. „Нашата община е пример в предоставянето на интегрирани социални, образователни и здравни услуги за деца и семейства от уязвимите групи, превенция на социалното изключване, намаляване на бедността на децата и семействата и превенция на изоставянето и институционализирането на деца с увреждания“, подчерта кметът. Директорът на УНИЦЕФ за България д-р Джейн Муита посочи, че страната ни е пример за предоставяне на социални услуги. Кръглата маса е част от традиционните Дни на социалните услуги, които всяка година се организират от Община Димитровград. Инициативата се провежда за пета поредна година, като тазгодишното издание е под наслов „Щастливо детство за всяко дете“. В рамките на инициативата зам.-министър Русинова откри спортна площадка в Дневния център за деца с увреждания в Димитровград. Дневният център предоставя почасова и целодневна грижа на деца от 3 до 18 години, с двигателни, зрителни, слухови, ментални и множествени увреждания, диагностицирани с протокол от ЛКК или ТЕЛК. Деца под 3-годишна възраст могат да ползват почасови грижи.  Дневният център за деца с увреждания е комплекс от социални услуги, които създават условия за цялостно обслужване на потребителите през деня, свързани с предоставяне на транспорт, храна, задоволяване на ежедневните, здравните, образователните и рехабилитационните потребности, както и на потребностите от организация на свободното време и личните контакти. Осигурява безопасна и сигурна среда, в която всяко дете има възможността да развие потенциала си и да придобие социални компетенции и умения за самостоятелно справяне в живота, практическа и социална автономност, развитие на познанието и интелектуалния му потенциал. В центъра се осъществява комплексна корекционно-възпитателна работа, рехабилитация, социализация, психологическо консултиране на деца и семейства.  „Мисията е възможна“ е национална кампания на Министерството на труда и социалната политика чрез Оперативна програма „Развитие на човешките ресурси“, целяща промяна на негативните обществени нагласи спрямо децата от социалните услуги. Повече за „Мисията е възможна” като кампания и дейности можете да прочетете на  .", "date": "2019.05.15", "title": "Близо 300 млн. лева от ОПРЧР за нови услуги за деца и затваряне на домове за възрастни"}
{"url": "https://clubz.bg/82941-predizborno_ako_vissh_politik_lyje_ili_obijda_4_godini_zatvor", "text": "След олекотяване на режима за \"неизбежната отбрана\", сега депутатите от ВМРО решиха да затегнат този за нанасяне на обида в Наказателния кодекс. Но не от кого да е. От партията пак предлагат изменения в НК, като този път те са насочени към... заемащи високи държавни постове. и пр. по адрес на политически опонент. Под \"ударите на закона\", според тях, трябва да попадат: народните представители, премиер, вицепремиери, министри, евродепутати, еврокомисари, председателите на партии, минали 1% на избори (следователно получаващи държавни субсидии), или техните заместници. Това обявиха съвместно народните представители Искрен Веселинов, Александър Сабанов, Милен Михов, Александър Сиди и Красимир Богданов.  \"Патриоти\" и ГЕРБ облекчават неизбежната отбрана... предизборно Конкретният текст на предложението за изменение в НК гласи: \"Проектът не предлага квалифицираният състав да бъде престъпление от общ характер, защото  . Това задължение ще продължи да тежи на лицето, което твърди, че е пострадало\", посочват се от ВМРО. Елена Йончева осъди Бойко Борисов за клевета От изявлението стана яснио и че идеята за измененията е базирана на предизборната кампания за евроизбори 2019: Солидната финансова санкция пък била съобразена с високите заплати на изброените горе категории лица. Остава обаче висящ въпросът - можеш ли да осъдиш депутат за клевети, произнесени от парламентарната трибуна. Защото докато са на \"работа\" народните избраници се ползват с имунитет. Всъщност след малко повече от десетилетие демокрация с бр. 21 на Държавен вестник през 2000 г. бяха изменени трите члена от НК, които още от времто на социализма предвиждаха затвор за клевета и обидата - а именно чл. 146, 147 и 148. Дотогава - обект на много обществени дискусии и за ужас на журналистите, - и в трите фигурираше \"лишаване от свобода\". Вкючително и в чл. 148, който \"войводите\" сега тръгват да реформират в обратна посока. Текстовете бяха съответно: Отделна тема е и как ще се промени съдържанието на понятието \"функционален имунитет\", който урежда именно правото на депутатите (включително и в ЕП) - да могат да правят свободно изявления, свързани с работата им. Елена Йончева осъди Бойко Борисов за клевета", "date": "2019.05.15", "title": "Предизборно: ако висш политик лъже или обижда - 4 години затвор"}
{"url": "https://clubz.bg/82927-sydyt_na_es_naredi_sistema_za_izmervane_na_dnevnoto_rabotno_vreme", "text": "Страните членки на ЕС трябва да задължат работодателите  на дневното работно време. Това гласи   на Съда на ЕС (СЕС). Решението е взето в резултат на иск, предявен от испанския синдикат „Работнически комисии“  предявявен пред Централен съд в страната. Калфин: По-кратко работно време може, ако не влияе на заплатата Профсъюзът настоява испанският клон на германската Дойче банк да бъде осъден да въведе система за регистриране на отработеното от членовете на нейния персонал дневно работно време. Според синдиката тази система би позволила да се проверява спазването на установеното работно време и изпълнението на предвиденото от националното законодателство задължение за предоставяне на информация на синдикалните представители за положения всеки месец извънреден труд. Според CCOO задължението за въвеждане на такава система за регистриране произтича не само от националното законодателство, но и от Хартата на основните права на ЕС и от Директивата за работното време. От Дойче банк твърдят, че от практиката на Върховния съд в Мадрид следва, че испанското право не предвижда такова общо задължение. Всъщност от тази съдебна практика следвало, че испанският закон предвижда, освен ако не е договорено друго, задължение единствено за водене на регистър за положения от работниците извънреден труд и за уведомяване в края на всеки месец на работниците и на техните представители за броя на положените часове извънреден труд. Централният съд изразява съмнения относно съответствието с правото на ЕС на тълкуването на испанския закон от Върховния съд и пита в тази връзка СЕС. Съгласно представената пред базирания в Люксембург Съд на ЕС информация  . Освен това испанското Министерство на трудовата заетост и социалната сигурност (МТЗСС) счита, че за да се установи дали е бил полаган извънреден труд, е необходимо да се знае с точност броят на нормално отработените часове. Централният съд изтъква, че тълкуването на испанското право от Върховния съд на практика лишава, от една страна, работниците от съществени доказателствени средства за установяване на положения труд над максималната продължителност на работното време. От друга страна, представителите на работниците са лишени от необходимите средства за проверка на спазването на приложимите в тази област норми. Поради това испанското право не е в състояние да гарантира ефективното спазване на задълженията, предвидени в Директивата за работното време и в Директивата за безопасността и здравето на работниците на работното място. СЕС изтъква важността на основното право на всеки работник на ограничаване на максималната продължителност на труда и на междудневна и междуседмична почивка, прогласено в Хартата и чието съдържание е уточнено с Директивата за работното време. Страните членки са длъжни да следят за това работниците действително да ползват предоставените им права. Работникът трябва да бъде считан за по-слабата страна в трудовото правоотношение, поради което работодателят не следва да ограничава правата му. Обективното и надеждно определяне на броя работни часове на ден и на седмица е от съществено значение, за да се установи дали максималната продължителност на седмичното работно време, включваща извънредния труд, и минималните междудневни и междуседмични почивки са били спазени. Затова Съдът счита, че национална правна уредба, която не предвижда задължението за използване на инструмент, позволяващ такова определяне, не гарантира полезното действие на правата, предоставени от Хартата и от Директивата за работното време. Такава правна уредба лишава както работодателите, така и работниците от възможността да проверят дали тези права са спазени. Системата за измерване на работното време обаче предоставя на работниците особено ефикасно средство за лесен достъп до обективни и надеждни данни за действителната продължителност на положения труд. Това улеснява както доказването от страна на посочените работници на незачитане на правата им, така и контрола от страна на компетентните национални органи и съдилища за ефективното спазване на тези права.  Държавите следва да определят конкретните правила за въвеждането на такава система, по-специално нейната форма, като вземат предвид евентуално особеностите на всеки съответен сектор на дейност и дори спецификите, по-конкретно размера на някои предприятия.", "date": "2019.05.15", "title": "Съдът на ЕС нареди система за измерване на дневното работно време"}
{"url": "https://clubz.bg/82942-cacarov_iska_cqlata_nalichna_informaciq_za_smetki_ofshorki_i_imoti_na_publichni_lica_v_chujbina", "text": "Главният прокурор Сотир Цацаров изиска от Председателя на ДАНС Димитър Георгиев - \"цялата налична в агенцията информация /включително и от финансовото разузнаване/ относно банкови сметки, участие в офшорни компании, притежавани недвижими имоти в чужбина и други инвестиции\" от лица, заемащи висши публични длъжности и недекларирани по съответния ред. Такава информация се изисква и за имущества, притежавани от лицата, както лично, \"така и чрез свързани или подставени лица\", съобщават от главна прок,уратура. Ето и пълния текст на писмото:  ", "date": "2019.05.15", "title": "Цацаров иска цялата налична информация за сметки, офшорки и имоти на публични лица в чужбина"}
{"url": "https://clubz.bg/82939-borisov_nacionalna_strategiq_za_deteto_2019_2030_g_nqma", "text": "Църквата вижда в Националната стратегия за детето \"изменчиви политически идеологии\" Това обяви премиерът Бойко Борисов в началото на правителственото заседание тази сутрин. Поводът - протести, организирани в последно време срещу проекта на документ, който се превърна във втора \"дъвка\" след Истанбулската конвенция. Текстът се появи за обществено обсъждане и предизвика брожения. В тази \"дискусия\" се включи и Българската православна църква със становище \"против\". По нареждане на Борисов: спряха Стратегията за детето Борисов обясни, че фейсбук се готвят протести срещу стратегия, която не съществува. Припомни, че лично е разпоредил документът да се замрази и да се направят дълги обществени обсъждания и консултации. Премиерът съобщи днес още, че правителството отпуска 3,4 млн. лв. за детско здравеопазване. Част от парите се отпускат на педиатричната болница в София - единствената специализирана детска болница в страната - 1,7 млн. лв. В детското лечебно заведение текат протести, последният от които доведе до блокиране на столичен булевард за кратко. Медиците обаче тогава обясниха, че исканията им са свързани с отпадане на лимитите за прием на пациенти и нови цени на клиничните пътеки, за което до момента няма решение.  Останалата част от парите, които кабинетът отпуска днес, са за купуване на кувьози и апарати за дишане от общинските лечебни заведения, стана ясно от думите на министър-председателя. Педиатри блокираха булевард. Протест пореден По нареждане на Борисов: спряха Стратегията за детето Педиатри блокираха булевард. Протест пореден", "date": "2019.05.15", "title": "Борисов: Национална стратегия за детето 2019-2030 г. няма"}
{"url": "https://clubz.bg/82946-antoan_grizman_napuska_atletiko_madrid", "text": "Антоан Гризман официално обяви, че напуска \"Атлетико\" (Мадрид) след края на сезона в Испания. Това означава в събота, когато \"дюшекчиите\" играят с \"Леванте\" в последния кръг на Ла Лига. Френският национал беше спряган за напускане на столичния клуб в последните два сезона. През 2017 г. той остана заради наказание за трансфери на \"Атлетико\", спуснато от ФИФА. През миналото лято пък подписа нов 5-годишен договор и отново се врече във вярност - малко преди Световното, със специално видео, наречето  Сега няма връщане назад. Гризман почти сигурно отива в \"Барселона\" - клуба, с който бе свързван в последните две години. Каталунците са готови да платят 120 милиона евро, записани като откупна цена в клауза на договора му с \"Атлетико\". Той добавя, че е взел решението трудно. Край - Гризман остава в \"Атлетико\" Антоан Гризман заби 133 гола в 256 мача за \"дюшекчиите\". Той премина на \"Висенте Калдерон\" (предишният стадион на клуба, а поигра и на новия \"Уанда Метрополитано\") от \"Реал Сосиедад\" през 2014 г. Спечели с тима Лига Европа, Суперкупите на УЕФА и Испания и беше голмайстор №1 на отбора във всичките пет сезона. Гризман е третото голямо име, което напуска \"Метрополитано\" след неговия сънародник  (отива в \"Байерн\") и уругваеца  , чийто договор изтече. \"Барселона\" наддаде ПСЖ и \"Манчестър Сити\" за талант на \"Аякс\" И навярно третото голямо име в \"Барселона\" в този трансферен прозорец, който дори още не е започнал. През зимата Барса договори   от \"Аякс\". Твърди се, че до дни ще обяви и неговия съотборник  Ако ги броим двамата с Гризман за сигурни за \"Камп Ноу\", това означава по една суперзвезда във всяка линия. Според каталунската и британската преса привличане на Гризман може да означава, че от \"блаугранас\" си тръгва   Бразилецът бе взет от \"Ливърпул\" наскоро за рекордна трансферна сума, но не може да се наложи в тима. Към него има интерес от английски грандове. Би Би Си праща Коутиньо в \"Челси\" - като заместник на  , който почти сигурно ще акостира в \"Реал\" (Мадрид). За да се случи това има важно условие - \"Челси\" трябва да спечели в Спортния арбитражен съд иск срещу ФИФА, която спусна забрана на \"сините\" да правят трансфери за една година. \"Барселона\" наддаде ПСЖ и \"Манчестър Сити\" за талант на \"Аякс\"", "date": "2019.05.15", "title": "Антоан Гризман напуска \"Атлетико\" (Мадрид)"}
{"url": "https://clubz.bg/82824-kak_da_glasuvame_s_preferenciq", "text": "Пред изборното помещение можете да се запознаете с кандидатските листи. Ако сте гласували за партия или коалиция, можете да отбележите и предпочитанието си за определен кандидат от избраната от вас листа. Предпочитанието се отбелязва с поставяне на знак   или   в кръгчето в бюлетината – с трицифрения номер.", "date": "2019.05.15", "title": "Как да гласуваме с преференция?"}
{"url": "https://clubz.bg/82936-puskat_65_km_ot_magistrala_struma_predi_24_maj", "text": "Има нагласа преди 24 май да бъде отворена новата отсечка по магистрала \"Струма\". Това каза пред Нова тв регионалният министър Петя Аврамова. Тя поясни, че тази отсечка ще облекчи трафика и   тъй като тя завършва до пътен възел Благоевград - юг. Тя даде и някой разяснения за въвеждането на тол системата. Тя поясни, че днес започва тестови период на системата, който ще продължи три месеца. И добави, че само 25% от цялата пътна мрежа ще бъде с такси. Аврамова посочи още, че преминаването по общинските пътища също няма да се заплаща. Регионалният министър коментира и наложените ограничения до 90 км/ч по АМ” Тракия” от Чирпан до Стара Загора. Ремонтът там ще струва над 60 млн. лв. и ще може да започне след летния сезон.", "date": "2019.05.15", "title": "Пускат 6,5 км от магистрала \"Струма\" преди 24 май"}
{"url": "https://clubz.bg/82934-bez_debati_i_opoziciq_desislava_taneva_pak_e_ministyr_na_zemedelieto", "text": "С точно 121 гласа \"за\" и 5 гласа \"против\" и за няма и 10-ина минути парламентът избра настоящата депутатка от ГЕРБ Десислава Танева за министър на земеделието. Това стана само ден, след като Румен Порожанов подаде оставка. По традиция промените в състава на Министерския съвет , а от негов заместник - в случая, както най-често се случва - Томислав Дончев. В залата бяха и повечето му колеги от правителството. Румен Порожанов подаде оставка  Той прочете проекта на решение и кратка биография на новата министърка. Тя заемаше същия пост във второто правителство на Борисов, а досега оглавяваше ресорната комисия в Народното събрание. В политиката влиза през 2007 г. - при първите редовни местни избори от създаването на ГЕРБ. Тогава тя оглавява общинския съвет в Сливен.  Гласуването мина без каквито и да било дебати. \"Против\" закономерно бяха присъстващите депутати от ДПС, които официално са в опозиция. Останалата част от опозицията - БСП продължава парламентарния си бойкот, който тече вече месеци и не беше в пленарната зала. Това бе седмата поред министерска смяна след оставка в третия кабинет \"Борисов\" от началото на мандата му преди около 2 години. Танева бе поздравена горещо от дамите в кабинета Екатерина Захариева, Николина Ангелкова, Мариана Николова... Пред журналисти новата министърка първо пое ангажимент, че зам.-председателката на Държавен фонд \"Земеделие\", която бе намесена в скандала с къщите за гости, ще бъде освободена.  По процедура министърът на земеделието трябва да свика ръководството на фонда, за да се вземе решението. Именно забавяне в тази процедура бе официалният мотив на Бойко Борисов, с който прие оставката на Порожанов.  Десислава Танева обеща да се заеме първо с всекидневните проблеми на земеделските производители.   ", "date": "2019.05.15", "title": "Без дебати и опозиция - Десислава Танева пак е министър на земеделието"}
{"url": "https://clubz.bg/82933-kristalina_georgieva_sred_14_jeni_s_shans_za_vissh_post_v_es", "text": "Кристалина Георгиева е една от 14-те жени, които могат да заемат някой от висшите постове в ЕС, пише „Политико“. Изданието я е включило в списък с представителки на нежния пол, оглавяван от германската канцлерка   В него също влизат литовската президентка  , датската еврокомисарка  , шефката на МВФ   и други. Шансовете на Кристалина Георгиева за някой от висшите постове в ЕС е 5 към 10 според „Политико“. Но изданието не уточнява коя от потенциалните кандидатки какъв пост ще заеме. Кристалина Георгиева има номинации да оглави ЕК Публикацията идва само ден след съобщение на Блумбърг, че правителствените и държавните ръководители на ЕС обсъждат името на българката за председател на Еврокомисията. Идеята била дискутирана на срещата на върха на Съюза в румънския град Сибиу миналата седмица. И никак не е случайно, че само за два дни името на Кристалина Георгиева се споменава в две публикации, при това на авторитетни издания, изтъкна пред Клуб Z източник, приближен до евроинституциите в Брюксел. В момента Георгиева е изпълнителен директор на Световната банка. Тя бе член на две Еврокомисии в периода 2010-2016 г. Кристалина Георгиева се ползва с голямо уважение в Брюксел, пише „Политико“. Тя има голям опит като еврокомисар по международното сътрудничество, хуманитарната помощ и действията при кризи, а след това и като зам.-председател на ЕК, отговарящ за бюджета и човешките ресурси. Предимствата на Кристалина Георгиева са, че е сред малцината налични кандидат от Източна Европа и е свързана с Европейската народна партия (ЕНП). Миналата седмица председателят на Европейския съвет Доналд Туск обеща да се бори за географски, политически и полов баланс сред кандидатите за висшите постове в ЕС. Той обаче призна пред репортери, че равнопоставеност между половете трудно може да бъде постигната. В момента на висша позиция в Съюза ма само една жена. Това е италианката Федерика Могерини – върховният представител на ЕС за външната политика и сигурността. И повечето имена, спрягани за следващите Еврокомисия, Европейски съвет, Европарламент и за управител на Европейската централна банка (ЕЦБ), са на мъже. Но сега има масово осъзнаване на важността на нежния пол, изтъква Корина Хорст – зам.-директор на Германския фонд „Маршал“ в САЩ. Причина за това са кампании като #MeToo или масовите демонстрации срещу авторитарни режими по света. Но и жените трябва да бъдат по-настоятелни, тъй като евроинституциите, политическите партии и кампаниите все още не са се нагодили да отворят място за по-разнообразно представителство.", "date": "2019.05.15", "title": "Кристалина Георгиева - сред 14 жени с шанс за висш пост в ЕС"}
{"url": "https://clubz.bg/82931-to_ne_e_vypros_samo_na_elektoralna_podkrepa_to_e_vypros_i_na_pari", "text": "Това каза тази сутрин Валери Симеонов на въпрос на Нова тв - как резултатът от евроизборите ще се отрази на управлението и страхува ли се, че при един евентуален много силен евровот за ВМРО, ролята на неговия НФСБ ще намалее в рамките на \"Обединени патриоти\" и коалиционния формат на управление с ГЕРБ. Той не виждал причини - какъвто и да е резулатът - правителството да подава оставка, защото най-малкото на парламентарни избори участват обикновено над 50 процента от гласоподавателите, а на евровота - около 30-ина. Това прави тежестта на видовете избори различна. Конкретно по адрес на Бойко Борисов той попита - трябва ли пак да абдикира от властта. Симеонов потвърди, че настоящото правителство трябва да довърши мандата си. Бившият вицепремиер и настоящ депутат каза още, че според него предизборна активизация се наблюдава и при премиера Бойко Борисов, и при президента Румен Радев - по повод жалбите с обвинения в участие в кампанията и към двамата първи мъже в държавата, които си разменят БСП и ГЕРБ пред ЦИК.  Той не подмина и темата с поредната министерска оставка от вчера - тази на земеделския министър Румен Порожанов, която е 7-ата поред от началото на мандата на кабинета \"Борисов 3\" - тоест за няма и 2 години. Досега при оставки във властта лидерът на НФСБ по-често реагираше с критика за \"лесния\" начин, по който се взимат решенията. При Порожанов обаче той видя основания да напусне поста си.  Симеонов призна, че и той самият е поставят въпроса за оставка на министъра на земеделието пред коалиционния съвет на властта. И даде пример за конкретна причина - проблеми в програмата за доставка на мляко и пресен плод в училище, в която, по думите му, местни фирми са били лобистки изместени от 3-4 големи производители в цялата страна. Съпредседателят на \"патриотите\" обясни, че и той не е стигнал до извод дали Порожанов е бил участник в лобизма, за който говори или е въпрос на липса на контрол от негова страна. Симеонов обяви, че не е подавал сингали срещу министъра, защото не е имал доказателства.  По думите му досега в повечето случаи \"оставките бяха хаотични\" и са били искани по-скоро от стремеж на премиера Борисов за пази собствения си рейтинг. Не пропусна да обяви, че имало още едно министерство с много проблеми - разбира се, това на туризма, начело с Николина Ангелкова. Макар да не спомена името й, Симеонов обяви, че в туризма нещата са като в началото на 90-те години и това е резултат от управлението в сектора.   ", "date": "2019.05.15", "title": "\"То не е въпрос само на електорална подкрепа - то е въпрос и на пари\""}
{"url": "https://clubz.bg/82890-rusiq_zakostenqlata_strana_na_zabranite", "text": "Русия е страната на закостенялостта и забраните, твърди руската икономистка Наталия Акиндинова в интервю за германския в. “Зюддойче цайтунг”. То е взето в кабинета й в Москва, намиращ се непосредствено до Министерството на търговията и недалеч от Кремъл. Акиндинова ръководи Института за развитие към Университета по икономика. Анализира икономическото положение в Русия, което е всичко друго, но не и добро. Въведени са по-високи данъци, по-късно излизане в пенсия, слаб курс на рублата и още куп проблеми. Икономистката обяснява защо всичко това не създава трудности за правителството, както и други парадокси на руската икономическа политика. Това е вярно. Руснаците имат основание да са разочаровани. От 2014 г. има спад на приходите. Проблемът е, че все по-малко хора работят в големи предприятия с добри заплати. Все повече работят в малки предприятия, имат свой бизнес или работят на черно. Остават им все по-малко пари за живот. Те усещат, че икономиката стагнира. Положението в частния сектор се влошава. Търсенето на вътрешния пазар се свива, а на международния руските продукти рядко са конкурентоспособни. Културата ни по износа е твърде ограничена, към това трябва да се прибавят и наложените санкции. Също и по-високите изисквания на Европа и САЩ по отношение мениджмънта на предприятия, контрол на банки относно произхода на суми, обмен на данъчна информация. Руските правораздавателни органи злоупотребяват с властта си. Наказателното преследване се използва за всяване на конфликти. Това отблъсква инвеститорите. Може би, когато от 2008 до 2012 г. Дмитрий Медведев беше президент, макар точно в началото на мандата му да започна икономическата криза. Тогава много експерти предложиха либерални реформи. Обществото беше по-свободно. Налице беше открита критика по адрес на структурите на властта, и то без отрицателни последствия. Дори се говореше за промени в политическата система – политическата конкуренция да стане реалност. След парламентарните избори през декември 2011 г. имаше протести, тъй като наблюдатели констатираха злоупотреби. След като Путин се закле като президент, участниците в демонстрациите бяха подложени на преследвания, мнозина попаднаха в затвор. Стана ясно, че подобна политическа дейност в Русия е опасна. Първо бяха потиснати свободи в политическата област, след това и в икономиката. Във всички области са налице затягане на режима и забрани. Сега властите правят опит да регулират интернет. Хора са наказвани за нежелани позиции, изложени в глобалната мрежа. Към това да прибавим и идеята за руски интернет. И това вреди на икономиката. В икономическия блок на правителството все пак има прогресивна групировка, която се опитва да стимулира създаването на малки и средни предприятия. Трудно е обаче да се преодолее консервативната бюрокрация. В Русия има либерали, но те не са на правителствени постове. Интересен случай е Алексей Кудрин, който по времето на Медведев беше принуден да напусне правителството. Сега ръководи Сметната палата. Той говори за вредите за икономиката от санкциите, което невинаги се харесва. Публично заявява, че са ни нужни добри отношения със Запада. Кудрин е смятан за официален критик на властта, но може твърде малко да влияе. Той е изключението, което потвържава правилото. Чрез фонд за стабилизиране е заслугата му като финансов министър Русия да преодолее сравнително успешно кризите през 2008 и 2014 г. В противен случай санкциите и спадът на цената на петрола биха застрашили властта на Путин. Кудрин извърши неоценима услуга на президента. От това произтича доверието на Путин към него. Това, което Путин обеща в годишното си обръщение, не са твърде скъпи мерки. Неговите хора са загрижени от спада на доверието в Путин. Но това, което той обеща, е от полза само за малък кръг. Избирателите са наясно с това и ето защо рейтингът на Путин не се подобри значително. За протести са нужни високо ниво на самоорганизация и солидарност. Това за днешна Русия е нетипично. Дори трагедията в Камерово през 2018 г. не доведе до протест. Търговски център изгоря поради корупция и грешки на властите и пожарната. Загинаха много хора, включително деца. Хората не се надигнаха на протест. Липсваше готовност да се занимаваш с проблеми. Същевременно хората не могат да бъдат обвинявани, че не са излезли на улицата. Жестоко се потиска всеки опит за организиране на групи, които да защитават интересите на хората. Въпреки някои големи проблеми икономиката е достатъчно стабилна. Посредством фондове малко или повече Русия е застрахована срещу спад на цените на петрола. Налице са реални пари и никакви задължения. За определено време положението може да бъде спасено. Основата е секторът на горивата и това е гаранция за стабилност на държавната хазна. Голяма роля играят и крупните предприятия, които съществуват от съветски времена в областта на машиностроенето, военната и химическата индустрия, в металопреработвателния бранш, в предприятията в областта на инфраструктурата. Във всичко това участват и ключовите руски олигарси. Така голяма част от индустрията е сравнително стабилна и лесноуправляема. При правораздавателните органи. Понастоящем наказателно преследване започва заради пари и се приключва за пари. Така може да се навреди на недолюбвани конкуренти. Това е бизнес. Не може да се каже, че съдилища и прокурори не изпълняват публичната си функция. Но в много случаи са корумпирани. Хората се страхуват, че ще им отнемат всичко и ще ги хвърлят в затвора. Това силно ограничава индустрията. Не знам как, но най-важното е това да се промени.", "date": "2019.05.15", "title": "Русия - закостенялата страна на забраните"}
{"url": "https://clubz.bg/82932-kupata_otiva_v_plovdiv_no_na_koj_adres", "text": "Пловдивските \"Ботев\" и \"Локомотив\" играят финал за Купата на България от 19 часа на стадион \"Васил Левски\". Още след полуфиналите стана ясно, че на 15 май отличието ще замине за града под тепетата, въпросът е само на кой адрес. \"Канарчетата\" се справиха с ЦСКА-София в драма, а Локо елиминира без проблеми \"Септември\". Рунд по-рано пък и двата тима оцеляха в битки с дузпи - съответно срещу \"Берое\" и \"Етър\". Никога досега вечните пловдивски съперници не са били на финал на националния турнир. И в двата състава почти няма проблеми с контузени основни футболисти. Залогът - освен отличие, е участие в турнира Лига Европа. И двата отбора са без шанс за европейски мачове през лятото от Първа лига. На стадион \"Васил Левски\" се очакват към 20 хиляди зрители. Толкова билети бяха продадени до вчера, а днес търговия на каси няма да има, тъй като мачът минава за високорисков. в часовете преди и след двубоя. И заради това, че днес в столицата ще има доста автомобили на привърженици на двата отбора. С прости думи - адът, наречен софийско движение, ще е още по-голям.", "date": "2019.05.15", "title": "Купата отива в Пловдив. Но на кой адрес?"}
{"url": "https://clubz.bg/82928-pompeo_tyrsim_resheniq_i_kompromisi_s_rusiq", "text": "Русия и Съединените щати изразиха вчера надеждата си за подобряване на отношенията въпреки различията между двете страни, предаде Асошиейтед прес. \n\tНа фона на силното напрежение във връзка с Иран, Сирия, Украйна и Венецуела руският президент Владимир Путин заяви, че от доклада на специалния прокурор Робърт Мълър е станало ясно, че Русия не се е намесила в американските президентски избори през 2016 г. и че е време да се продължи напред. Американският държавен секретар Майк Помпео предаде посланието на президента Доналд Тръмп, че Съединените щати са заинтересувани от подобряване на отношенията с Русия. Помпео не спомена изрично въпроса с предполагаемата руска намеса в американските избори по време на разговора си с Путин, но изтъкна, че правителството на Тръмп ще защитава интереса на американския народ. По-рано Помпео заяви, че Съединените щати няма да толерират намеса в изборите, подобна на тази през 2016 г. Руският президент подчерта, че скорошният разговор между него и президента Тръмп е засилил надеждите за подобряване на отношенията. \n\tПомпео изрази желанието на Тръмп за сътрудничество между Русия и Съединените щати и посочи Афганистан и Северна Корея като примери за въпроси, по които Москва и Вашингтон си сътрудничат. Съединените щати и Русия \"споделят едни и същи цели\" по въпроса със Северна Корея, каза Помпео, цитиран от Франс прес. Венецуела бе ключова тема в разговора между Помпейо и руските лидери. Венецуелският въпрос се очерта като източник на различия между Москва и Вашингтон, като Съединените щати подкрепят лидера на венецуелската опозиция Хуан Гуайдо, а Русия - президента на Венецуела Николас Мадуро. Руският външен министър Сергей Лавров защити руската позиция и каза, че заплахите, които правителството на Мадуро получава от американски служители, взети заедно с явната подкрепа на Гуайдо за външна военна намеса във Венецуела \"нямат нищо общо с демокрацията\". \n\tСъединените щати и Русия са съгласни да \"разблокират\" решаването на конфликта в Сирия, каза Помпео след разговора си с Владимир Путин, предаде Франс прес. \n\tАмериканският държавен секретар изтъкна пред журналисти, че е провел с Путин \"доста продуктивен разговор за стъпките, които да бъдат предприети в Сирия, за да бъде насърчено политическото решаване\" на сирйския конфликт. Иран също бе сред ключовите теми на обсъждане на фона на напрежението между Вашингтон и Техеран, за което някои се опасяват, че може да доведе до военен конфликт. Съединените щати обвиняват Иран, че заплашва да атакува интересите на Вашингтон в Близкия изток и намекна, че Иран или контролирани от Техеран групировки стоят зад предполагаемия саботаж на петролни танкери в Персийския залив. Съединените щати изпратиха самолетоносач и бомбардировачи Б-52 в Близкия изток, за да парират евентуални нападения на Иран срещу американските сили в региона, припомня Асошиейтед прес. \n\tПо време на визитата си в Русия Помпео се опита да намали опасенията във връзка с напрежението с Иран. Сергей Лавров изрази надежда за позитивен отговор от Съединените щати по въпроса за продължаването на Договора за съкращаване на стратегическите нападателни оръжия, чийто срок изтича през 2021 г. \n\tДен след изявлението на американския президент Доналд Тръмп, че ще се срещне с Путин на срещата на Г-20 в Япония през юни, Лавров каза, че Русия не е получавала официално предложение.", "date": "2019.05.15", "title": "Помпео: Търсим решения и компромиси с Русия"}
{"url": "https://clubz.bg/82935-jurnalistyt_hristo_geshov_e_otkrit", "text": "Журналистът Христо Гешов, за когото близките му обявиха, че е неизвестност, е открит. В момента той е в полицията в Монтана и дава показания, научи Клуб Z от негови близки и колеги. Гешов работи за  врачанското издание \"Зов нюз\". Журналистът Христо Гешов е обявен за национално издирване Във вторник майката и сестрата на Гешов подали сигнал в полицията, че е в неизвестност, след като са се обезпокоили, че нямат връзка с него. Освен това се появи и информация, че той е бил и под полицейска закрила след отравени срещу него  , заради негови репортажи за незаконно ВиК в Троян. През последните дни в сайта \"Блиц\" излязоха поредица от   срещу Христо Гешов.  Миналата година  . Кметът на Червен бряг манипулирал търгове за топъл обяд за бедни Журналистическата работа на Христо Гешов доведе до обвинения и отстраняване от длъжност на кмета на Червен бряг Данаил Вълов. Става въпрос за санирането на къщите на общинари с европейски пари и раздаване на \"топъл обяд\" по европрограма на социално слаби от общината от фирма, свързана с кмета на града. По темата вече има образувано досъдебно производство. \n\t  Кметът на Червен бряг манипулирал търгове за топъл обяд за бедни", "date": "2019.05.15", "title": "Журналистът Христо Гешов е открит"}
{"url": "https://clubz.bg/82929-marin_lo_pen_obidena_che_q_svyrzvat_s_kremyl", "text": "Лидерката на френския крайнодесен Национален сбор Марин льо Пен заяви вчера, че твърденията на медии, че партията й е свързана с Кремъл са обидни, предаде Асошиейтед прес. \n\tЛьо Пен посочи, че твърденията, че Националният сбор е получавал пари от Русия, са лъжа. \n\tЛьо Пен изтъкна това по време на визитата си в Естония за конференция на Движението за Европа на нациите и свободите, която е част от предизборната кампания за изборите за Европейски парламент този месец. \n\tПолитиците в Естония, която е страна членка на Европейския съюз и бивша съветска република, не искат да бъдат отъждествявани с проруски проекти, отбелязва Асошиейтед прес. \n\tНа пресконференция в Талин естонски журналист зададе на Льо Пен въпрос във връзка с твърденията на френски медии за заем, който партията й е получила от чешко-руска банка през 2014 г. и с твърденията, че Русия е подкрепила президентската й кампания през 2017 г.", "date": "2019.05.15", "title": "Марин льо Пен обидена, че я свързват с Кремъл"}
{"url": "https://clubz.bg/82930-ucheni_zashto_se_pristrastqvame_kym_igra_na_tronove", "text": "През последните седмици за никой друг сериал медиите не са съобщавали толкова обхватно. Осмата и последна серия на “Игра на тронове” въодушеви милиони по цял свят. На тази тема посвещава своя публикация . Защо телевизионният сериал е толкова харесван? Германски изследователи се посветиха на този въпрос и публикуваха свое научно изследване. Самият Ернст е участвал в научното изследване относно идентифицирането на зрители с филмови герои заедно със свои колеги от университета “Гьоте” във Франкфурт и от висшето училище “Йоханес Гутенберг” в Майнц. Сред различни фактори фокусът е върху чувството за социална принадлежност. Ученият допълва, че хората се идентифицират точно с онези герои от даден сериал, когато в личния им живот има паралели с екранния храктер на даден герой. Новите имена: Халиси, Денерис и Аря Понякога обаче зрителите се отъждествяват с филмови герои, каквито самите те биха искали да бъдат, както и с такива, които смятат за пример. Така сериалът събужда у зрителите чувството, че много добре познават героите и ги възприемат като един вид голямо семейство или широк приятелски кръг. Друг фактор, който в “Игра на тронове” играе голяма роля, е човешкото любопитство. Конкретно това означава следното: зрителите искат да узнаят какво ще преживее техният герой или героиня в следващите епизоди и чакат с нетърпение излъчването им. Това е истинско напрежение. Може да се случи така, че любимият герой или героиня, чийто образ и съдба са проследявани през екранните им пет или шест години на развитие и съдба, умират. Напрежението, което при много други формати изчезва, в този случай до последния момент е налице, обяснява Ернст. Не бива да се забравят и новите технологии. Зрители, които късно са започнали да гледат сериал, могат да свалят от глобалната мрежа предходните серии и така да проследят цялата история на любимия си герой. При съвременната наличност на медийно разпространение експертите съзират и отрицателни въздействия. Зрителите непрестанно изпитват желание да гледат колкото се може повече даден сериал, както в случая с “Игра на тронове”. Но може да се случи и така, че хората да гледат толкова много серии, че да се заговори за психична зависимост. Netflix и нему подобни правят така, че бързо може да се изпадне в състояние на зависимост. Засегнатите реагират раздразнено или се чувстват пренебрегнати, когато, все едно по каква причина, не могат да гледат толкова много епизоди от любимите си сериали, колкото им се иска. “Най-късно тогава човек или сам трябва да осъзнае какво го е сполетяло и да потърси помощ и ако не, да го направят други”, предупреждава ученият Клаус-Петер Ернст.", "date": "2019.05.15", "title": "Учени: Защо се пристрастяваме към \"Игра на тронове\""}
