{"url": "http://clubz.bg/73086-21_vyprosa_sled_finansovite_idei_na_upravlqvashtite", "text": "Последната седмица се открояват две идеи на управляващите. Да се повишат заплатите на хората в администрацията с 10% и да се повиши здравната осигуровка на трудещите се. Последното в няколко възможни варианта, явно още в процес на измисляне. Тези две предложения, поставени в контекста на кризите от последните месеци, пораждат следните въпроси: Ако някой работи, трябва да получава повече пари. Но не и просто така, защото премиерът е решил. Не и за системи, които са нереформирани и пробити като кофа без дъно. Не и от нашите данъци за пореден път.    ", "date": "2018.09.13", "title": "21 въпроса след финансовите идеи на управляващите"}
{"url": "http://clubz.bg/73113-london_nareche_obida_intervyuto_na_obvinenite_za_skripal", "text": "Великобритания разкритикува интервюто с двама руснаци, приличащи на мъжете, които според нея са виновни за отравянето на бивш шпионин и каза, че то е \"обида за интелигентността на обществото\" и е \"дълбоко оскърбително\", предаде Ройтерс. Обвинените за отравянето на  Скрипал били в Солсбъри като туристи", "date": "2018.09.13", "title": "Лондон нарече \"обида\"  интервюто на обвинените за Скрипал"}
{"url": "http://clubz.bg/73115-gimnastichkite_ni_ostanaha_bez_otlichiq_na_lenta_i_buhalki", "text": "Невяна Владинова и Катрин Тасева останаха без медали във финала на бухалки, а Боряна Калейн на лента на Световното първенство по художествена гимнастика в София. Владинова и Тасева завършиха съответно на 6-о и 8-о място в крайното класиране на бухалки. Първи медал за България на Световното, Русия е №1 отборно (СНИМКИ) Часове по-рано нашите момичета грабнаха историческо сребро в отборната надпревара - след рускините, които продължиха доминацията си във финалите на отделните уреди. Невяна Владинова излезе под номер 3 на килима и получи обща оценка от 17,650 (7,950 за изпълнение и 9,700 за трудност). Катрин Тасева игра веднага след нея и получи по-ниска оценка от съдиите - 17,200 (7,500 за изпълнение и 9,700 за трудност). Рускинята Дина Аверина - звездата на първенството досега, спечели златния медал, след като получи оценка от 19,000. Сребърното отличие отиде за представителния тим на Беларус и Халкина Катсярина, която остана на една десета от Аверина на второ място - 18,900. Трета се нареди близначката на шампионката - Арина Аверина с 18,850. Боряна Калейн завърши на шеста позиция на лента. Тя получи обща оценка от 17,100 (8,200 за изпълнение и 8,900 за трудност). Златото отиде при рускинята Александра Солдатова, която спечели с 18,600. На второ място завърши италианката Милена Балдасари с 18,550, а бронзовият медал остана за представителката на Израел Линой Ашрам с 18,500. В петък е надпреварата в многобоя, в която ще участват Владинова и Тасева.", "date": "2018.09.13", "title": "Гимнастичките ни останаха без отличия на лента и бухалки"}
{"url": "http://clubz.bg/73092-novite_idei_za_zdravnata_sistema_nalivame_v_syshtiq_mrysen_i_probit_syd", "text": "Изтеклите в публичното пространство идеи за промени в здравноосигурителната система предизвикват все повече отрицателни коментари и притеснения. И основно въпроси заради изобилието от неясни моменти във варианта, според който НЗОК ще плаща 85 на сто от разходи за лечение до 700 лв., 15 на сто плаща пациентът, а при по-скъпо лечение те трябва да се поемат от застрахователи, като здравноосигурените започнат да правят вноска от, според сегашните изчисления, 12 лв. месечно.  Предвижда се, според изтеклите предварителни намерения, гаранционен фонд да оценява риска по възраст, региони и пол. \"Полът е забранен с европейска директива да участва в изчислението на риска\", напомни Виткова. Според Виткова такова изчисление на риска категорично ще доведе до фалити на застрахователите. И няма да се намерят сериозни играчи от страна на застрахователите, които да се ангажират с тази система. \"Как е възможно ти да включваш нов играч в системата и да не проведеш до момента никакъв разговор с него. Това е абсурдно\", смята още тя. Тя отбеляза и друг неясен момент - дали застрахователите ще трябва да плащат само за болничната помощ. Какво става с плащането на медикаменти и медицински изделия? Имало идеи и за онаследяване на тази застраховка, но ставало ясно как ще се образуват резервите. И дали ще има гратисен период, в който ще се събират тези резерви, но без застрахователите да плащаме.  Според нея \"здравна система стимулира обороти\". И отново подчерта един от големите проблеми на сега действащия модел - непрекъснатото откриване на нови и нови лечебни заведения, които са концентрирани в трите най-големи града на страната като същевременно цели региони на страната са оставени без адекватна здравна помощ.    По думите ѝ \"здравеопазването е социална дейност, застрахователите могат да се включат, ние не бягаме от това да се включим в системата, можем да помогнем в контрола, но не и да оправим системата като цяло\". Така образно описа предлаганите промени бившият здравен министър в калинета \"Борисов-2\"  в \"Тази сутрин\" по бТВ. Той напомни, че \"смисълът на солидарната система е да може всеки един български гражданин да получи основен пакет от здравна помощ, независимо дали е богат или беден\". \"Не можеш да кажеш, че срещу определени пари ще получиш нещо - независимо дали си болен от рак или те боли пръста. Това не е здравна политика. Надявам се, че тези тийзъри са по-скоро опипване на почвата. Това би се отразило на достъпа до здравеопазване по финансови причини, което не е добре\", добави Москов. Бившият министър от Реформаторите смята, че когато едно управление няма ясна представа за подредбата на държавата, когато не е наясно, че основният ѝ ангажимент е в обществените сектори здравеопазване, образование и сигурност, а се раздават пари наляво и надясно за подпомагане на бизнеса и то с нашите данъци, прибягва до подобни предложения.  Според него да не решиш същностните проблеми на системата, да не се влезе с ясни контролни механизми и да се гарантира ефективността на лечението и контрола означава допълнително отдръпване на държавата и това е напълно погрешно., \"Притеснява ни употребата на думата \"застраховател\". Това е различно от осигурител\", е позицията на шефа на Българския лекарски съюз пред Нова тв. Според него предложенията будели особени притеснения и сред пациенти, но и сред лекари. Той очаквал от двете предложения - за 12 лв. вноска или изцяло за премахване на монопола на НЗОК, да се роди трети или четвърти по-изчистен вариант. Маджаров отбеляза, че липсвал елементът договаряне - кой ще определя цената, кой ще казва колко ще плаща застрахователят. Чисто административно, ако това било оставено на застрахователите, фонда, щяло да е много притеснително за пациентите. \"Какво правим с онколекарствата, със скъпото лечение? Кой определя цената им, това сега не е решено\", отбеляза Маджаров.  Той обясни как са били определени тези 700 лв. Чисто статистически по-голямата част от заплатените случаи от НЗОК за миналата година са били според него рамките на 700 лв. Среднозаплатените са толкова, твърди той.  Според него преди да се правят големите промени по финансирането, трябва да има промени по контрола. Това са няколко въпроса от експерта в областта на здравеопазването  Ето още от неговата позиция по бТВ: - Не се решава основният проблем за контрола в системата - за цените на услугите, за цените на медикаментите. - Едно от първите неща, които според мен трябва да бъдат направени до края на годината, е въвеждането на националната електронна здравна система. Тя касае статистиката в здравната система, 20 млн. европейски средства бяха загубени от европейски средства заради лошо администриране на този проект. - Ресурсът, отделен за превенция, профилактика, е много малък, той е ключов, това се е разбрало навсякъде в Европа. Единствено тук лекуваваме човека, когато вече е сериозно болен, когато това е много по-скъпо, вместо да се наблегне на превенцията и да го излекуваме на ранен стадий. - Ние товарим най-тежко болния, а това да извадиш онкоболните, които са с по 20-30 хил. лв. на месец с плащания за лечение, да го извадиш и застрахователят да го покрива, това е нонсенс. И то при положение, че държавата държи основния процент от внесените средства.", "date": "2018.09.13", "title": "Новите идеи за здравната система: наливаме в същия мръсен и пробит съд"}
{"url": "http://clubz.bg/73116-moskovisi_vijda_musolincheta_v_italiq_salvini_mu_kazva_da_si_izmie_ustata", "text": "Еврокомисарят за икономическите и финансовите въпроси Пиер Московиси провокира днес възмущението на лидерите на италианската управляваща коалиция с изказването, че Европа е застрашена от \"Мусолинчета\", предаде ДПА, цитирана от БТА. Московиси каза това на конференция в Париж, на която му бе зададен въпрос как Европейският съюз ще се справи с дебата за миграцията. Московиси нарече Италия \"проблем\" Еврокомисарят подчерта, за Европа е важно да си припомни уроците на историята. Италианският вътрешен министър и лидер на крайнодясната партия \"Лига\" Матео Салвини заяви, че Московиси ", "date": "2018.09.13", "title": "Московиси вижда \"Мусолинчета\" в Италия. Салвини му казва \"да си измие устата\""}
{"url": "http://clubz.bg/73111-simeonov_omaskarqvat_hora_cacarov_da_razrine_avgievite_si_obori", "text": "Вицепремиерът Валери Симеонов обвини опозиция, медии и дори главния прокурор Сотир Цацаров в \"омаскаряване\" на хора заради случая с \"неосъществения\" нов министър на транспорта Александър Манолев и издигнатия от самия Симеонов зам.-министър в същия ресор Ангел Попов. Манолев по-рано днес обяви, че се отказва да наследи подалия оставка Ивайло Московски след компрометиращи го медийни публикации, които той отрече.  Манолев няма да е министър на транспорта, плаши със съд заради публикации Симеонов, благодари на премиера Бойко Борисов, че се е съобразил с критиките и днес на разговора, след който Манолев обяви, че отказва да е министър на транспорта, е бил поканен и той - защото и назначенията, и оставките трябва да се обсъждат между коалиционните партньори.  На въпрос това не е ли също съмнително, вицепремиерът отвърна с контравъпрос:  Той добави, че за Манолев \"не съм видял нито един факт\". По-сериозно се ядоса Симеонов, когато стана дума за друго поискано оттегляне - това на зам.-министъра на транспорта Ангел Попов, който е от квотата на неговата партия, Националния фронт за спасение на България (НФСБ) в рамките на \"Обединени патриоти\". Прокуратурата поиска Попов да напусне поста си заради повдигнато срещу него обвинение за измама.  Прокуратурата поиска отстраняване на заместник на Московски Само преди ден Цацаров, без да споменава имена, остро разкритикува и Симеонов, и лидерката на БСП Корнелия Нинова за реакциите им и думите им след катастрофата в Своге, при която загинаха 17 души. Именно инцидентът е официалният повод Борисов да поиска оставките на трима министри - в транспорта, строителството и МВР.  Заради Своге: Цацаров с критики към Валери Симеонов и Корнелия Нинова Симеонов обяви, че си е направил труда да провери обвинението на Попов, обяви го за почтен представител на транспортния бизнес и заяви, че именно с това е известен в бранша - с неподкупността си. И разказа как след назначението на зам.-министъра изведнъж се появило писмо при Бойко Борисов от \"конкурент\" в транспортния бранш. В това писмо се твърди, че през 2012 г. Попов е взел едни 8000 лева, после станали евро, за да урежда някакви лицензи, обясни още вицепремиерът. Симеонов обяснил на Бойко Борисов, че в това писмо няма нищо, затова и Попов остава зам.-министър и до момента. Последва разказ от вицепремиера как прокуратурата повдигнала обвинение година след сигнала, но по думите му в това обвинение няма нищо - няма свидетели, няма белязани пари, а има  Според лидера на НФСБ на тези основания е повдигнато и обвинението от прокурор - само възоснова на писмото. Освен това прокурорът, който искал сега отстраняването на зам.-министъра, е отказал да направи същото преди време.  Вицепремиерът обясни и защо се прави това в момента - за да може до октомври, когато би било делото срещу Попов, името му да се разнася по медиите, а така индиректно да бъде атакуван и самият Симеонов. Той намекна и че това може да е отговор на инициативата против рекламата на хазарт, подета лично от лидера на НФСБ и \"някои други неща\"  Последва въпрос от водецата Цветанка Ризова, базирано на твърдение на коалиционния партньор на Симеонов в \"Обединени патриоти\" -  Волен Сидеров. Последният неотдавна заяви, че лидерът на НФСБ бил \"съветник на Ветко Арабаджиев\" - бизнесменът, който заедно със съгругата си Маринела в момента е обявен за международно издирване.  Вицепремиерът обяви, че това не е единствената лъжа, изречена от Волен Сидеров по негов адрес, но Валери Симеонов отказа да коментира по същество друг сюжет от днес - липсата на президентски указ за освобождаване на главния секретар на МВР Младен Маринов, за да стане министър в силовото ведомство на мястото на подалия оставка Валентин Радев. Вотът трябваше да е днес, но се оказа, че тъй като държавният глава Румен Радев е на посещение в Латвия, указът, поискан вчера,  няма как да бъде издаден за гласуването на нови министри в днешния ден. Затова и процедурата по рокади в правителството бе отложена.  Хаос с министерските оставки. Няма да бъдат гласувани днес, чака се Румен Радев   Прокуратурата поиска отстраняване на заместник на Московски Заради Своге: Цацаров с критики към Валери Симеонов и Корнелия Нинова Хаос с министерските оставки. Няма да бъдат гласувани днес, чака се Румен Радев", "date": "2018.09.13", "title": "Симеонов: Омаскаряват хора. Цацаров да разрине Авгиевите си обори"}
{"url": "http://clubz.bg/73114-polsha_shte_naloji_veto_na_evropejski_merki_sreshtu_ungariq", "text": "  Полша, най-голямата бивша комунистическа страна в Европейския съюз, заяви, че ще се противопостави на всякакви наказателни мерки, наложени от блока на партньорката й в съюза Унгария, обвинена в пренебрегване на правилата на демокрацията, предаде Ройтерс, цитирана от БТА. Европарламентът даде зелена светлина за лишаването на Унгария от глас Европейският парламент гласува вчера да започне наказателна процедура срещу Унгария заради пренебрегване нормите на демокрацията, човешките права и корупция - първа стъпка към налагане на наказания по силата на чл. 7 от договора за ЕС. Как гласуваха българските евродепутати за Унгария? 5 на 8 \"за\" Орбан   Полският външен министър Яцек Чапутович потвърди днес, че Полша ще наложи вето на евентуални санкции на ЕС срещу Унгария, предаде Франс прес, цитирана от БТА. Евродепутатите ни с различен подход към санкции срещу Унгария Линкевичус посочи, че Литва подкрепя \"диалога и е против ултиматумите\", но не каза дали тя ще блокира възможни санкции срещу Унгария. След идването си на власт през 2010 г., унгарският министър-председател Виктор Орбан, някога активист срещу съветските комунистически покровители на Унгария, използва своето парламентарно мнозинство, за да оказва натиск върху съдилища, медии и неправителствени организации, отбелязва Ройтерс. Той бе начело и на съпротива срещу германската канцлерка Ангела Меркел и други политици, които искат Европа да приема повече мюсюлмански бежанци. Джамбазки: Долу ръцете от Унгария! Как гласуваха българските евродепутати за Унгария? 5 на 8 \"за\" Орбан Евродепутатите ни с различен подход към санкции срещу Унгария Джамбазки: Долу ръцете от Унгария!", "date": "2018.09.13", "title": "Полша ще наложи вето на европейски мерки срещу Унгария"}
{"url": "http://clubz.bg/73112-basketbolno_chudo_bylgariq_bi_franciq_snimki", "text": "Националният ни отбор по баскетбол записа най-голямата си победа от много години насам - 74:68 срещу Франция в световна квалификация, играна пред около 3000 зрители в зала \"Арена Ботевград\". \"Петлите\" са една от големите сили в баскетбола. Те са медалисти на три от последните четири европейски първенства, като през 2013 г. станаха шампиони. Година по-късно взеха бронз на Световното. В тима им личат играчи от най-престижните шампионати и отбори на Стария континент. Най-голямата звезда е Никола Батум от \"Шарлът Хорнетс\" в Националната баскетболна асоциация на САЩ и Канада. Последната победа на България над Франция бе на 17 ноември 1993 г., когато в един ден поставихме на колене \"сините\" на баскетбол и футбол. Тогава и в двата спорта бяхме доста по-силни. Тази вечер пред винаги всеотдайната публика в Ботевград селекцията на треньора Любомир Минчев започна добре още от началните минути. В първата част най-голямата разлика бе 15:7. Гостите на свой ред взеха инициативата във втората четвъртина. Съперниците няколко пъти си разменяха водачеството в резултата, а на полувремето резултатът бе 45:44 за \"лъвовете\". Това продължи и в третата част, приключила при 59:58. След 66:66 в последната четвърт (по-малко по пет минути преди края) България нанесе удар с 6 безответни точки и до края удържа аванса си.  Най-резултатен за националите ни бе Дий Бост със 17 точки, а Никола Батум реализира най-много във френския отбор - също 17. В неделя българският състав гостува на Русия във втория мач от втората група на световните квалификации.", "date": "2018.09.13", "title": "Баскетболно чудо - България би Франция (СНИМКИ)"}
{"url": "http://clubz.bg/73109-zaev_ide_referendum_za_vtorata_ni_nezavisimost", "text": "В последния ден от месеца гражданите на страната му трябва да решат дали тя да приеме името Република Северна Македония. Споразумението с Гърция бе посрещнато на нож от националисти и в двете страни. Проучванията обаче показват, е повечето хора в Македония подкрепят промяната на името. Заев изтъкна пред евродепутатите, че тази подкрепа ще означава нов път напред за бившата югославска република. Смяна на името на Македония: 41,5% \"за\" и 35,1 - \"против\" Той разказа как е бил 17-годишен, когато Македония обявява независимост от Югославия през 1991 г. И още тогава мечтаел страната му да се присъедини към ЕС. Спорът за името блокираше пътя на Скопие към членство в Евросъюза  НАТО. \n\tХората в Македония не желаят да бъдат изолирани от останалия свят и бъдещето им е в ЕС, убеден е премиерът на малката балканска държава. Той изтъкна помощта на България и Гърция и специално на премиерите им Бойко Борисов и Алексис Ципрас, които нарече „приятели“. Зоран Заев: Бойко Борисов се бори за Македония като за своя земя Зоран Заев призна, че спорът с Атина за името на страната му е бил една от най-големите трудности но омаловажи този спор, като го обяви за неразбирателство, и допълни, че и на гърците не им е било лесно. В крайна сметка и двете страни са направили отстъпки, за да сестигне до споразумението. Той се зарече, че ще бъдат извършени необходимите реформи и ще бъде засилена борбата с корупцията и за върховенството на закона. Зоран Заев: Бойко Борисов се бори за Македония като за своя земя", "date": "2018.09.13", "title": "Заев: Иде референдум за втората ни независимост"}
{"url": "http://clubz.bg/73108-zasega_sveta_sofiq_v_istanbul_nqma_da_stava_djamiq", "text": "Най-висшият съд в Турция е отхвърлил искане църквата \"Света София\" в Истанбул, превърната в музей, да бъде преобразувана в джамия. Държавната Анадолска агенция съобщи, че магистратите са отхвърлили искането, подадено от религиозна група, поради причини от технически характер - искът бил подаден от сдружение, а не от физическо лице. Най-голямата джамия в Турция - вдигната при Ердоган за $100 милиона  Бившата византийска катедрала е превърната в джамия след като османските турци завладяват Истанбул през 1453 г. \"Света София“ се използва като джамия в продължение на 482 години, но след разпадането на Османската империя е превърната в музей от републиканските власти през 1935 г., който привлича милиони туристи всяка година. Но нарастват призивите към правителството на президента Реджеп Тайип Ердоган да превърне \"Света София\" обратно в джамия. Самият Ердоган рецитираше молитви в \"Света София\" преди време.  През 2015 г. пред емблематичната сграда в истанбулския квартал Султанахмет се състояха демонстрации, на които участниците носеха транспарани с лозунги: \"Света София\" трябва отново да отвори врати като джамия“ и \"Нека животът ни бъде пожертван за исляма\". Протестът беше организиран от множество неправителствени организации, сред които и Фондацията за хуманитарна подкрепа. Построената през 360 г. църква е разрушавана два пъти при безредици в Константинопол, а съвременната сграда е изградена между 532 и 537 г. при император Юстиниан I по проект на Исидор от Милет и Антимий от Трап. В продължение на почти хилядолетие \"Света София\" е най-големият християнски храм в света. Сега е част от световното културно наследство на ЮНЕСКО. Църквата остава център на православното християнство до 1453 г., когато Константинопол е превзет от османската армия, начело със султан Мехмед II. След 916 години е преобразувана в \"джамия на победата\", символизираща мюсюлманските завоевания. Мозайките й са покрити с мазилка, но успешно възстановени през 20-и век.", "date": "2018.09.13", "title": "Засега \"Света София\" в Истанбул няма да става джамия"}
{"url": "http://clubz.bg/73104-pyrvi_medal_za_bylgariq_na_svetovnoto_rusiq_e_%E2%84%961_otborno_snimki", "text": "България си осигури първи медал на Световното по художествена гимнастика в столичната зала \"Арена Армеец\" - нашите момичета са на второ място отборно. Невяна Владинова, Катрин Тасева и Боряна Калейн събраха актив от 150,975 т. Първи са рускините, а трети - италианките с 147,550 т. Близначките Дина Аверина и Арина Аверина, както и Александра Солдатова, играха в първия поток с ленти и събраха сбор от 161,325 точки от десетте съчетания, след като двете им най-слаби оценки отпаднаха. Солдатова представи страхотна лента и е с първа оценка на този уред до момента - 19,900 т. Втора е Линой Ашрам от Израел с 18,550 т. Арина Аверина направи много грешки в композицията си с лента и получи едва 13,800. Първо тя завърза лентата, не успя да я разплете и взе резервната, която обаче се счупи. Рускинята дори спря да играе няколко секунди, след което грабна втората резервна лента и довърши съчетанието си, но отново допусна грешки. В следобедната сесия дебютантката на Световно при жените Боряна Калейн игра отлично с лента и получи 18,025 т. Катрин Тасева обаче допусна грешки и получи 16,650 т. Най-сериозен принос за среброто има Катрин Тасева, която участва и в четирите квалификации, като получи 19,400 на топка и 19,200 бухалки, 16,650 на лента. Боряна Калейн бе оценена с 19,050 на обръч, 18,025 на лента и 17,700 на топка, докато Владинова постигна три солидни резултата - 18,700 на обръч, 19,000 на топка и 18,750 на бухалки. За отборното класиране се взимат осемте най-добри резултата на гимнастичките от всяка страна. България ще има три участнички на финалите на бухалки и лента тази вечер. Калейн ще ни представлява на лента - в квалификациите тя бе изпреварена само от Солдатова и Линой Ашрам (Израел). На бухалки за отличията почти сигурно ще спорят Владинова и Тасева, които са четвърта и пета. В общото класиране за многобоя води световната шампионка от \"Пезаро 2017\" Дина Аверина със сбор от 60.800. Втора е сънародничката й Александра Солдатова с 60.275, а трета е Арина Аверина с 60.000. За момента на пета и шеста се движат Катрин Тасева и Невяна Владинова. Те са сигурни за финала в многобоя, за който се класират до две гимнастички от държава. От 20:00 часа тази вечер са финалите на бухалки и лента, а индивидуалният многобой е в петък.  ", "date": "2018.09.13", "title": "Първи медал за България на Световното, Русия е №1 отборно (СНИМКИ)"}
{"url": "http://clubz.bg/73110-ivancheva_s_trevojno_razstrojstvo_zybite_j_padat_gubi_shansove_za_bebe", "text": "Десислава Иванчва страда от  тресово тревожно-депресивно разстройство, зъбите й в ареста започват да падат, натрупала е хормон на стреса – пролактин, защото не стои достатъчно на слънце, губи и последните си шансове за ин витро... Биляна Петрова има признаци на жлъчно-каменна болест и е дискриминирана по пол, защото на мъжете им е по-удобно, като изтърпяват ареста си в Софийския затвор, а тя – в Сливен. Третият им съпроцесник Петко Дюлгеров има прогресираща глаукома и губи зрението си. Тези факти бяха изнесени на днешното разпоредително заседание по делото за подкуп срещу тримата, което едновременно разгледа и исканията им да излязат с каквато и да е по-лека мярка за неотклонение. Многочасовият процес премина с медицински експертизи, искания за прекратяване, защото обвиняемите не разбират в какво са обвинени и с тежки думи за „инквизиция“. Въпреки това съдия Иво Хинов остави и тримата в ареста за постоянно. Според мотивите му - за авторството за извършено престъпление съдът вече се е изказвал неведнъж и е приемал, че има обосновано предположение за него. Налице е определена степен на вероятност при по-леки мерки тримата служители на общината. А техните паказания са решаващи за делото по същество. Съдът практически от втори опит даде ход на делото срещу Десислава Иванчева, Биляна Петрова и Петко Дюлгеров да подкуп в особено голми размери. Съставът с председател Иво Хинов не се съгласи с възраженията на защитниците на бившата кметица и заместничката й – че не са им ясни обвиненията, че е нарушено правото им на защита и че обвинителният акт страда от пороци и тряблва да бъде върнат. Адвокат Димитър Марковски наблегна на правните факти – че правата им да се запознаят в детайли и с всички факти по обвинението са били непоправимо нарушени. И той, и защитата на Биляна Петрова в лицето на Емануил Йорданов – поискаха прекратяване на делото и връщането му на прокуратурата. Според защитника на отстранената кметица прокуратурата не е открликвала на исканията им за доказателства. На въпрос на Клуб Z Марковски даде пример, че са им предявени произволно вадени от пачки всичко на всичко 3 банкноти от цялата сума от 56 000 евро (според обвинението намерена у двете, след като Дюлгеров си е взел процента, б.а.). А пък „проверката е висша форма на доверие“, т.е. - те искат, щом парите са основно доказателство, да сверят всичките купюри с номерацията на тези, описани в протокола. Той заяви, че фактически от изказа на прокурора не било ясно и коя от двете – Иванчева или Биляна Петрова - е сложила парите в кутията от кафе, в която те са задържани в колата им. Биляна Петрова пък наблегна на правописа на прокуратурата. Как не можела да разбере обвинителния акт, защото вътре има например понятия като ГЛАДЕН архитект (на две места!). Освен това дори името й било сбъркано. Адвокатът й Емануил Йорданов пък заяви: Единствено адвокат Марияна Тодорова на Петко Дюлгеров заяви, че нямат претенции за прекратяване и връщане на процеса. В изчетеното определние на съда обаче бе заявено, че на Иванчева и Петрова са дадени по близо 20 дати, на които са идвали и са чели материалите по делото, а на Дюлгеров – значително по-малко. И въпреки това само той няма забележки да не е разбрал нещо. Съдията призна и че са допуснати „технически“ грешки, но това не пречи да се разбере обвинението. Така делото, окачествено като \"най-големия хващан подкуп\", ще тръгне по същество.", "date": "2018.09.13", "title": "Иванчева с тревожно разстройство, зъбите й падат, губи шансове за бебе"}
{"url": "http://clubz.bg/73098-manolev_nqma_da_e_ministyr_na_transporta_plashi_sys_syd_zaradi_publikacii", "text": "Номинираният за министър на транспорта, информационните технологии и съобщенията Александър Манолев се оттегля заради \"координираната атака\" срещу него.  Торпедото, лоялната партийка и човекът от Системата Така Манолев обясни решението си да се оттегли, без да коментира нищо от \"атаката\". В статия, озаглавена:  , вестник \"Капитал\" разкрива интересни подробности за настоящия заместник-министър на икономиката. Какво се съобщава в нея? Първо, бащата на Манолев - бивш известен митничар от Кулата и бивш кмет на Кулата в периода 2013-2015 г., чрез две свои фирми е спечелил 15 обществени поръчки за над 3 млн. лева. \"Всички те са със сходен предмет и един конкретен възложител - държавното енергийно дружество \"Мини Марица-изток\", съобщава изданието, разкриващо подробности около тях. Второ, за съдружниците на Манолев в частния му бизнес, като се припомня, че един от тях - Костадин Костадинов, през 2004 г. беше застрелян на паркинга на \"Макдоналдс\" до НДК. Костадинов е близък до Златомир Иванов-Баретата, бил е управител на \"Бинго Елит\" в Благоевград, което е било под наем в бившето кино на града, приватизиран от \"Пирин филм 98\", пише \"Капитал\". Друга негова съдружничка - Юлияна Янева, през декември 2017 г. е обвинена от Специализираната прокуратура за участие в организирана престъпна група за данъчни престъпления. Трето, разкрити са подробности от два инцидента, свързани с Манолев. Първият от 2014 г. в Сандански, когато прокурор от Специализираната прокуратура се оплакал, че Манолев засякъл автомобила му с джипа си, нагрубил го с \"Ти на какъв се правиш\" и го замерил с бутилка вода. Подробности за инцидента има в статия в регионалния вестник \"Струма\", която е изтрита, но още може да се намери през кеша на търсачките, пише \"Капитал\". Манолев първоначално обяснил, че по време на скандала зад волана е бил шофьорът му, но след това оплакалият се прокурор го разпознал на снимка. Полицаят, изготвил акта за хулиганство, пък не успял да намери свидетел, който да се подпише, тъй като всички, които били наоколо, не били чули или видели нищо, пише \"Струма\". Делото за дребно хулиганство се точи дълго, а накрая Манолев е оправдан заради процедурни пропуски на полицията. Другият инцидент е от 2012 г., когато - според прокуратурата - при забранен завой по столичния бул. \"Васил Левски\" блъска жена, която половин година по-късно умира. Манолев е оправдан на две съдебни инстанции, като съдиите от градския съд посочват, че по колата няма следи от удар, на видеозаписа не се вижда джипът да е ударил жената, по нея няма други травми освен черепно-мозъчните, а протоколът от катастрофата е съставен в нарушение на закона. По случая още текат две граждански дела от наследниците на починалата жена. Като прагматичен човек реших, че това е най-правилната стъпка в тоя момент, предстои да се срещна с адвокати, за да обсъдим следващите си стъпки, заяви настоящият заместник-министър на икономиката. По отношение на настоящия си замминистерски пост чака решението на Бойко Борисов.", "date": "2018.09.13", "title": "Манолев няма да е министър на транспорта, плаши със съд заради публикации"}
{"url": "http://clubz.bg/73103-na_17_septemvri_koalicionniqt_syvet_obsyjda_nov_kandidat_za_transporta", "text": "Коалиционният съвет, насрочен за понеделник, 17 септември, ще обсъжда нова кандидатура за Министерството на транспорта, информационните технологи и съобщенията след оттеглянето на номинирания Александър Манолев. Хаос с министерските оставки. Няма да бъдат гласувани днес, чака се Румен Радев Манолев, който в момента е заместник-министър на икономиката, обяви днес оттеглянето си, след като вестник \"Капитал\" разкри странни обществени поръчки, спечелени от баща му, и съмнителни бизнеспартньори, докато е имал частен бизнес, както и два пътни инцидента, в които е участвал. Четиридесет и две - годишният петричанин влезе в политиката през 2015 г., като депутат от гражданската квота на ГЕРБ и третия на изборите с най-много преференции. Манолев няма да е министър на транспорта, плаши със съд заради публикации Обединени патриоти няма да претендират за поста, който ресорно се наблюдава от вицепремиера Валери Симеонов, лидер на Националния фронт за спасение на България. Познавайки как Бойко Борисов реагира в такива случаи, той със сигурност е решил Александър Манолев да се оттегли, за да няма никаква сянка на съмнение, заяви лидерът на \"Атака\". \"Има една доста концентрирана атака, на който се сетим могат да му извадят неща от 15-20 години, които така да се навържат, че той да изглежда лош\", посочи той.  Торпедото, лоялната партийка и човекът от Системата Манолев няма да е министър на транспорта, плаши със съд заради публикации Торпедото, лоялната партийка и човекът от Системата", "date": "2018.09.13", "title": "На 17 септември Коалиционният съвет обсъжда нов кандидат за транспорта"}
{"url": "http://clubz.bg/73105-evropejski_centyr_shte_pazi_ot_terorizym_i_shte_garantira_svobodni_izbori", "text": "Еврокомисията ще предложи създаването на Европейски център за компетенции (ЕЦК) за засилване на киберсигурността. Това съобщи днес в Брюксел еврокомисарката по цифровата икономика и общество Мария Габриел. Тя говори заедно с колегите си Вера Йоурова (правосъдие, потребители и равенство между половете) и Джулиан Кинг (сигурност). Тримата дадоха брифинг, посветен на новите мерки за гарантирането на честни и свободни избори и борбата с тероризма онлайн и офлайн. На този Център ще бъде подчинена цяла мрежа от центрове в Европа. Идеята е ЕЦК да има 80 служители и да започне да действа през 2021 г. Оттам щесе координира работата на целия континент исе предвижда база данни на всички уязвими места в хардуеъра. Европа прави агенция за киберзащита Парите ще дойдат от програмите „Киберевропа“ и Horizon Europe, надява се Мария Габриел. Целта е сумата да достигне 4 милиарда евро. Тя допълни, че Брюксел ще предложи всички експерти по киберсигурността в Европа да се обединят при изграждането на центрове в отделните страни. ЕЦК ще има Управителен съвет с представители на ЕС и на всяка държава членка. Ще се работи в тясно партньорство с частния бизнес и по тази причина надеждите са да има много частни инвестици в бъдещия орган. Джулиан Кинг изтъкна, че всяко нападение в Европа представлява реален проблем, налагащ незабавни действия. Причината е, че всяко от тях има онлайн измерения. Той заяви, че Брюксел предлага да бъдат въведени три нови задължителни изисквания: Кинг настоя и за по-сурови санкции. Такава например може да бъде глоба в размер на 4 на сто от световния оборот на доставчиците, ако те системно не спазват заповедите за сваляне на съдържание. Еврокомисарят по сигурността смята, че предстоящите избори за Европарламента през 2019 г. и демократичните институции на континента на прицел чрез хакерски атаки, изтичане на информация, фалшиви новини и кражби на лични данни. ЕС трябва да защити четири неща неща, каза Вера Йоурова. Те са следните: Комисарката припомни и скандала с компанията Cambridge Analytica, която се оказа, че е получила неправомерен достъп до данните на 87 милиона потребители на фейсбук по цял свят. Йоурова смята, че войната в интернет може да се превърне в реална. След което разказа, че е била следена още от младежките си години, и не в интернет, а наяве в родната си Чехословакия. И как да отидеш оттам до Великобритания по времето на комунизма било все едно да отидеш до Марс. След ЦИК и Плевнелиев, хакнаха и Ройтерс Български журналист попита Мария Габриел как идеите й биха предотвратили ситуация като хакерската атака, извършена срещу ЦИК на местните избори в България през есента на 2015 г. И припомни, че тогава властите в София се обърнали към американското ФБР, а не към европейските органи. Българската еврокомисарка отговори, че още през март е създадена европейска работна група, която да дава насоки. А сега сътрудничеството се засилва с цел по-голяма ефективност. След ЦИК и Плевнелиев, хакнаха и Ройтерс", "date": "2018.09.13", "title": "Европейски център ще пази от тероризъм и ще гарантира свободни избори"}
{"url": "http://clubz.bg/73107-moskovisi_nareche_italiq_problem", "text": "Италия трябва да представи \"надежден бюджет\" за догодина, заяви днес еврокомисарят Пиер Московиси, определяйки антисистемното правителство в Рим като \"проблем\", предаде Франс прес. Завива ли Италия към Вишеградската група? Московиси, който отговаря за икономическите и финансови въпроси, данъчното облагане и митническия съюз, призова също така Италия да намали дълга си и да осъществи необходимите икономически реформи, вместо да задълбочава дефицита. Дългът на Рим в момента се равнява на 132% от брутния вътрешен продукт - и е вторият по размер в еврозоната след гръцкия. Италия е третата по големина икономика в 19-членния валутен съюз. Но правителството в Рим, известно с антиевропейските си позиции и обединяващо крайнодясната \"Лига\" и движението \"Пет звезди\", е подложено на натиск да изпълни изборните си ангажименти и да увеличи разходите, вместо да намали дефицита, както бе обещал предишният кабинет. Анатомия на популизма. Как Салвини стана най-силният в Италия? Италианският растеж е в основата на еврозоната, а слабата производителност на страната е \"сериозен проблем\", коментира комисарят.  Московиси посочи, че работи в тясно сътрудничество с италианския финансов министър в, по думите му, \"конструктивен климат\", и каза, че се надява това да продължи. Анатомия на популизма. Как Салвини стана най-силният в Италия?", "date": "2018.09.13", "title": "Московиси нарече Италия \"проблем\""}
{"url": "http://clubz.bg/73102-24_lihva_v_turciq_sreshtu_sriva_na_lirata", "text": "Турската централна банка повиши лихвата от 17.75 на сто до 24 процента в опит да спре силното обезценяване на лирата. Икономиката на Турция с 5.2% растеж. По-бавен Банката обяви решението за повишение със 625 базисни точки в изявление след заседание на Комитета по паричната й политика днес. Турската лира постепенно си възвърна някои позиции спрямо щатския долар след решението, като достигна 6.01 лири за един долар. Преди изявлението на банката курсът се покачи до 6.43 лири за долар. Според турската статистическа служба годишната инфлация в Турция е била 17.90 на сто през август, като спрямо юли е била 15.85 на сто. Турция, Русия и Иран правят коалиция \"Антидолар\" Президентът Реджеп Тайип Ердоган, категоричен защитник на по-ниските лихвени проценти, заяви днес, че неговата \"чувствителност към лихвения процент е същата\", но подчерта, че банката е \"независима и взема свои собствени решения\". Централната банка също така заяви, че финансирането на банките, което понастоящем се предоставя чрез овърнайт кредитиране, ще бъде осигурено чрез едноседмични репо-аукциони, започващи от 14 септември.  В Турция горят долари. Катар обеща $15 млрд. на Ердоган Турция, Русия и Иран правят коалиция \"Антидолар\" В Турция горят долари. Катар обеща $15 млрд. на Ердоган", "date": "2018.09.13", "title": "24% лихва в Турция срещу срива на лирата"}
{"url": "http://clubz.bg/73106-tihomir_bezlov_100_lica_vzemat_75_ot_zemedelskite_subsidii", "text": "България е сред страните с най-голяма концентрация на субсидиите в селското стопанство в едни и същи лица. Това обяви главният експерт в програма \"Сигурност\" на Центъра за изследване на демокрацията Тихомир Безлов днес. Той бе един от участниците конференцията \"Заедно срещу завладяването на държавата: иновативни методи за разследване на измамите с европейските средства за земеделие\". Това съотношение се запазва в голяма степен и досега. При плащанията по програмите за селските райони 67% от субсидиите през 2016 г. са усвоени от същите 100 лица.  Най-големият плюс на еврофондовете е, че могат да бъдат спирани Това е огромна част от еврофондовете - от общо 4,2 млрд. лева, които се очаква България да получи през тази година от Европа, за селското стопанство са предвидени 2,91 млрд. лв, или около 69%. Когато през 2014 г. пък се приема таван за субсидиите от 300 хил. евро при преките плащания като мярка срещу това, въпросните окола 100 лица откриват нов подход. Предвижда се ново сваляне на тавана след 2020 г., но това едва ли ще спре криминалните практики в българското селско стопанство. Чехия и Словакия ни изпреварват, но причините за това са, че най-големите арендатори там са кооперативи. Румъния пък ни настига. Спецпрокуратурата влезе и във \"Винпром Карнобат\" И даде пример с арестите около случая в Карнобат, който според него е пример за това как \"четирима големи зърнари\" управляват изцяло пазара и блокирах всякакви нови играчи.   Спецпрокуратурата влезе и във \"Винпром Карнобат\"", "date": "2018.09.13", "title": "Тихомир Безлов: 100 лица вземат 75% от земеделските субсидии "}
{"url": "http://clubz.bg/73100-byudjetniqt_iphone_xr_shte_struva_849_evro", "text": "\"Бюджетният\" модел от новата серия iPhone, представени от Apple снощи, ще струва 849 евро за модела с най-малко памет в Европа, съобщи Engadget. Новите iPhone XS и Max - същите отвън, много по-мощни вътре Става дума за iPhone XR, който на теория запълва нишата на някогашните модели C на компанията. Той е с по-евтин корпус, LCD вместо OLED дисплей, една камера, но по останалия хардуер не се различава от флагманите - iPhone Xs и Xs Max. Цените на 5,8-инчовия Xs започват от 1149 евро, а на 6,5-инчовия Xs Max - от 1249 евро. Всички модели са оборудвани с новия A12 Bionic процесор на Apple, който поне по спецификации е напълно способен да отвее чиповете на много настолни компютри. Ето и цените на всички обявени джаджи от Apple снощи: Новата ценова рамка поставя всички модели на Apple във високия клас. Компанията в Купертино видно напълно се отказва от каквато и да е конкуренция със Samsung и Huawei, които водят по продажби, в ниския и средния клас.  Тим Кук: iPhone X струва по-малко от кафе на ден Това работи добре за компанията, която търси предимно солидно присъствие на американския пазар. Там операторите субсидират новите iPhone-и с план много повече от европейските и тези в останалата част на света. Реално американец ще може да си купи базов Xs за около 400 долара с план. Тим Кук: iPhone X струва по-малко от кафе на ден", "date": "2018.09.13", "title": "\"Бюджетният\" iPhone XR ще струва 849 евро"}
{"url": "http://clubz.bg/73097-ek_oshte_nastoqva_za_postoqnna_sistema_za_premestvane_na_migranti", "text": "Европейската комисия отново предлага въвеждането на постоянни схеми за разселването на мигранти в ЕС, съобщи днес еврокомисарят по вътрешните работи и миграцията Димитрис Аврамопулос, цитиран от БТА. Той заяви, че миграционната политика на ЕС досега е \"безспорен успех\", но призова да бъдат разкрити пътища за законна миграция, за да се удовлетворят нуждите на европейския трудов пазар. По неговите думи това е едно от средствата за намаляването на незаконната миграция. Юнкер: Европа има нужда от квалифицирани мигранти Той добави, че ЕК взима присърце тревогите на държавите от Централна Европа. ЕК вчера предложи до 2020 г. ЕС да разполага с 10 хиляди граничари в постоянна готовност. До 2027 г. бюджетът за тяхната дейност се предвижда да надвиши 11 милиарда евро. Граничарите ще участват в оценката и връщането на пристигащите мигранти, ще могат да участват в мисии в чужди (външни за ЕС) държави.", "date": "2018.09.13", "title": "ЕК още настоява за постоянна система за преместване на мигранти"}
{"url": "http://clubz.bg/73090-bylgarskiqt_vss_se_snishi_za_stavashtoto_v_polsha", "text": "С 13 гласа \"въздържал се\", един откровено \"против\" и само петима \"за\" Висшият съдебен съвет (ВСС) бламира предложението на Европейската мрежа на съдебните съвети съответният орган от Полша да бъде временно изваден от мрежата. ВСС обсъжда европрепоръки: Целта е да се излезе по-най деликатния начин  В подобна ситуация цветът на правото у нас изпадна по повод Турция, когато през 2016 г. отказа да приеме ясно позиция срещу нарушаването на върховенството на закона и репресиите на магистрати там. ВСС не събра кураж да заклейми натиска над съдии и прокурори в Турция Днес мнoзинcтвoтo oтĸaзa дa изрази мнение пo ĸлючoвoто пpeдcтoящo глacyвaнe в Eвpoпeйcĸaтa мpeжa нa cъдeбнитe cъвeти (EMCC). Само чeтиpимa oт cъдийcĸaтa ĸoлeгия – Дaниeлa Mapчeвa, Kpacимиp Шeĸepджиeв, Цвeтинĸa Πaшĸyнoвa и пpeдceдaтeлят нa BKC Лoзaн Πaнoв дaдoxa вoт „зa“ нaĸaзaтeлнaтa мяpĸa. Eдин – Драгомир Кояджиков бeшe „пpoтив“ вcяĸaĸвo caнĸциoниpaнe. Глaвният пpoĸypop Coтиp Цaцapoв cи бeшe тpъгнaл. Πpeдceдaтeлят нa BAC Гeopги Чoлaĸoв дaдe вoтa cи зa „въздъpжaл ce“. Haй-зaбeлeжитeлнoтo бe, чe пpeди пoзициятa дa бъдe oбcъдeнa във BCC, пpeдcтaвлявaщият cъвeтa Бoян Maгдaлинчeв e пoиcĸaл cтaнoвищa нa двe миниcтepcтвa – нa външнитe paбoти и нa пpaвocъдиeтo, тъй ĸaтo въпpocът бил и пoлитичecĸи. Kaтo ce имa пpeдвид, чe EMCC e opгaнизaция c идeaлнa цeл нa пpeдcтaвитeли нa нeзaвиcимaтa cъдeбнa влacт, нe зaвиcи и нe e длъжнa дa ce cъoбpaзявa c вoлятa нa нитo eднo пpaвитeлcтвo, пoдoбнo дoпитвaнe изглeждa cтpaннo, напомня правният сайт \"Де факто\". А пpeдлoжeниeтo зa „зaмpaзявaнeтo“ нa члeнcтвoтo нa Πoлшa e мoтивиpaнo именно c фaĸтa, чe в peзyлтaт нa пpoвeдeнaтa в cтpaнaтa cъдeбнa peфopмa Haциoнaлният cъвeт нa cъдeбнaтa влacт тaм вeчe нe мoжe дa e гapaнт зa cъдийcĸaтa нeзaвиcимocт. Πpeдcтaвлявaщият BCC Бoян Maгдaлинчeв дoĸлaдвa пpeд ĸaдpoвицитe днec, чe мoгaт дa изпpaтят мaĸcимyм двaмa пpeдcтaвитeли на заседанието на ЕМСС в Бyĸypeщ, вoтът щe бъдe тaeн, peшeниeтo тpябвa дa ce взeмe c 3/4 мнoзинcтвo. Oт MBнP зaявили cъщo, чe „ вĸлючитeлнo и зapaди мoнитopингa въpxy Бългapия и нeгoвoтo oтпaдaнe. Πo пpeпopъĸa нa Bъншнo билo oтпpaвeнo и зaпитвaнe дo Mиниcтepcтвoтo нa пpaвocъдиeтo. A oттaм ca дaли cтaнoвищe, чe “ зa чл. 7 oт Дoгoвopa зa EC (пo ĸoйтo започнаха пpoцeдypи за ограничаване на членските права cpeщy Πoлшa и Унгapия)  . Kaĸтo и чe Бългapия пoлaгa cepиoзни ycилия зa aĸтивeн, ĸoнcтpyĸтивeн и мнoгocтpaнeн диaлoг. Oт MΠ дaвaт и apгyмeнтa, ĸъм ĸoйтo, в ĸpaйнa cмeтĸa oчeвиднo peши дa ce пpидъpжa мнoзинcтвoтo във BCC – в пpaвилaтa нa EMCC нe билa изpичнo пpeдвидeнa възмoжнocт зa „вpeмeннo пpeĸъcвaнe“ нa члeнcтвoтo нa eднa opгaнизaция и eвeнтyaлнo глacyвaнe „зa“ би дoвeлo дo нeпpeдвидими пocлeдици.  Bĸлючи ce Лoзaн Πaнoв c пoяcнeния: Πaнoв пpизoвa ĸoлeгитe cи дa нe ce oтĸлoнявaт нaиcтинa ĸъм „Eвpoпa нa двe cĸopocти“, зaщoтo „ Bepoниĸa Имoвa (политическа квота - ГЕРБ) cъщo пoдĸpeпи глacyвaнe „въздъpжaл ce“, ĸaтo нaпoмни чe Πoлшa e cpeд ocнoвaтeлитe нa EMCC. A пpoмянaтa в ycтpoйcтвeнитe зaĸoни зa cъдeбнaтa влacт била пpeдпocтaвeнa oт caмaтa пoлcĸa Koнcтитyция. Πoзициятa нa BCC в Бyĸypeщ щe бъдe пpeдcтaвeнa именно oт Имoвa и Oлгa Kepeлcĸa. ВСС не събра кураж да заклейми натиска над съдии и прокурори в Турция", "date": "2018.09.13", "title": "Българският ВСС се \"сниши\" за ставащото в Полша"}
{"url": "http://clubz.bg/73101-aktivist_na_%E2%80%9Epusi_rajyt%E2%80%9C_v_bolnica_sys_symneniq_za_otravqne", "text": "Пьотр Верзилов, активист от протестната група „Пуси Райът“, е постъпил в отделението по токсикология на московска болница със съмнения за отравяне, съобщава руският сайт „Медуза“. Все още няма официално изявление от болницата за състоянието на пострадалия. На Верзилов му прилошало след изслушване в съда във вторник по делото на друга активистка от „Пуси Райът“ – Вероника Никулшина. Лекарският екип не допуска майката на Верзилов на свиждане при сина си, твърди руското антиправителствено издание. Би Би Си са опитали да проведат собствено разследване, но засега не са открили информация по случая. Верзилов беше един от четиримата членове на групата, които нахлуха на терена по време на финалния мач от Световното първенство по футбол в Москва на 15 юли, облечени в полицейски униформи. Вследствие на това бяха задържани за 15 дни. В деня, когато четиримата излежаха присъдата си, те отново бяха арестувани и върнати зад решетките. Никулшина разказва пред „Медуза“, че Верзилов първо загубил зрението си, а  Пьотр Верзилов е съпруг на Надежда Толоконникова, също активист от „Пуси Райът“, осъдена през 2012 г. на две години затвор за изпълнение на песен срещу Путин в московска катедрала. Мария Альохина, лежала заедно с Толоконникова за „пънк молитвата“, също съобщи в Туитър, че Верзилов е в интензивното отделение. По-рано тази година тя напусна нелегално Русия, за да присъства на фестивал в Единбург, след като гранична полиция не ѝ разреши да излезе от страната. През юли Европейският съд разпореди Русия да заплати обезщетение в размер на 16 хил. евро на Толоконникова и Альохина, 5 хил. евро на Екатерина Самуцевич, както и 11 760 евро за съдебни разноски. Верзилов има и канадско гражданство, а през 2012 г. влезе в ролята на говорител на „Пуси Райът“, докато траеше съдебният процес срещу трите момичета.", "date": "2018.09.13", "title": "Активист на „Пуси Райът“ в болница със съмнения за отравяне"}
{"url": "http://clubz.bg/73096-parlamentyt_uredi_zakonodatelno_tol_sistemata", "text": "Тол системата вече е внедрена законодателно, а ще тръгне догодина.  С окончателни промени в Закона за пътищата депутатите одобриха електронни винетки, които ще са годишни, тримесечни, седмични и уикенд. Те ще важат от деня, посочен като начална дата при заплащането им. Пътната агенция с нов орган заради тол системата Минималната пътна такса, която се дължи за ползване на платената пътна мрежа, е тази за уикенд винетка. Винетките ще се заплащат след деклариране на регистрационния номер на превозното средство и ще важат само за него. В случай на прехвърляне на собствеността на превозното средство, винетката ще запазва валидността си. На винетката ще бъде регистрационният номер на пътното превозно средство, категорията му, датата на плащане и валидността. Хартиените винетки - в електронни до 31 януари  Винетна такса ще се заплаща от МПС за превоз на пътници и за превоз на товари, както и такива с повишена проходимост. Ако към превозното средство има ремарке и за него ще се заплаща винетна такса. Парламентът одобри и Национално тол управление към АПИ да събира пътните такси. В него ще работят близо хиляда души. Тол таксата ще се заплаща за всички превозни средства над 3.5 тона. Плащането ѝ дава право за изминаване на определено разстояние. Създава се възможност собствениците или ползвателите на превозното средство да закупят еднократна пътна карта. С нея ще могат да изминат предварително заявено от тях разстояние по определен маршрут. Превозните средства от екологична категория ще заплащат по-ниски такси. Предстои парламентът да реши от кога да влязат в сила тол таксите и електронните винетки, както и дали в автобусите задължително да има колани и видеорегистратори. Официално: „Капш Трафик Солюшънс“ ще прави тол системата Депутати от ДПС отново предложиха 20 на сто от приходите от тол такси за общините заради това, че през тях минават републикански пътища, а те не са в състояние да ги поддържат. Управленските разчети показват, че от тол такси са планирани около 1 милиард лева годишно, които са предназначени за републиканска инфраструктура. В пленарна зала се разгоряха дебати между управляващи и опозиция, водени преди това и при обсъждането на промените в транспортната комисия на 44-ото НС.  Вносителят им Александър Ненков (ГЕРБ) отново повтори тезата си, че финансирането на ремонтите и рехабилитацията на общинската пътна мрежа ще е тема при обсъждането на бюджета за 2019 г. Когато републикански път минава през общини, АПИ има участие в подобряването на такава инфраструктура и рехабилитирането й, не пречи в бъдеще и общинска мрежа да влиза в тол системата и тя да бъде таксувана, прогнозира депутатът от ГЕРБ. Рамадан Аталай (ДПС) призова да не се прехвърля разговорът за тези разходи към бюджета. Председателят на транспортната комисия Искрен Веселинов (Обединени патриоти) също изрази несъгласие с предложението на ДПС. Той се съгласи, че общинските пътища са в трагично състояние, но е най-лесно \"с едно текстче в закона да кажеш, ето ние сме добрите, а няма кой да ни чуе - това е прийом на опозицията\". Според него има начин \"ръководеното в момента от г-н Нанков министерство (МРРБ - бел.р.) да освободи някакъв ресурс за общините. Нека не се мъчим да измислим дървеното желязо и да слагаме някакви текстове, просто за да ни харесат хората, каза Веселинов. От ДПС опонираха, че не претендират за авторство на текста, а просто искат да се намери генерално решение на проблема. Павел Шопов (Обединени патриоти) заяви, че на ДПС им се иска да получат някакви средства в партийните каси от този 20-процентов дял, защото \"по време на управлението \"Сакскобургготски\" и на тройната коалиция се изляха много пари\". Танер Али (ДПС) показа от трибуната писмо от Националното сдружение на общините в България, в чийто управителен съвет е. Именно в писмото има тези 20%, ще ви го предоставя, за да сте наясно, каза той.  Предложението обаче беше отхвърлено. Хартиените винетки - в електронни до 31 януари  Официално: „Капш Трафик Солюшънс“ ще прави тол системата", "date": "2018.09.13", "title": "Парламентът уреди законодателно тол системата"}
{"url": "http://clubz.bg/73099-na_28_septemvri_nova_stachka_v_rajyneyr_v_pet_dyrjavi", "text": "На 28 септември синдикатите в \"Райънеър\" подготвят нова стачка в пет европейски държави, съобщава АФП, цитирана от БТА. Това стана ясно след среща на няколко профсъюза в Брюксел в четвъртък. Ще бъдат застрашени стотици полети. Екипажите от Белгия, Холандия, Италия, Испания и Португалия ще спрат да летят тогава. Онова, което не знаете за \"Райънеър\" Служителите на \"Райънеър\" - пилоти, стюарди, стюардеси, наземен персонал - искат подобряване на условията на труд и настояват техните трудови договори да са съгласувани със законодателството в техните страни, а не със законите на Ирландия. Малко преди профсъюзите да обявят стачката от \"Райънеър\" заявиха, че тя ще се провали в опитите си да създаде хаос. Стачката на 28 септември ще бъде най-голямата в историята на компанията, заричат се от синдикатите. Преди нея имаше стачка в пет държави през август, която доведе до отмяната на 400 полета в средата на летния сезон и засегна 55 хиляди пътници. В сряда имаше 24-часова стачка на екипажите в Германия, което доведе до отмяна на 150 от общо 400 полета. Изпълнителният директор на \"Райънеър\" Майкъл О' Лиъри веднага я описа като \"провал\". За пътуващите от и до София с \"Райънеър\" засега опасност от отмяна на полетите няма, защото летят с български пилоти, обясниха от компанията.", "date": "2018.09.13", "title": "На 28 септември нова стачка в \"Райънеър\" в пет държави "}
{"url": "http://clubz.bg/73094-nashi_evrodeputati_vinqt_es_za_dvojniq_standart_na_hranite", "text": "Български евродепутати засипаха с яростни критики Европейския съюз и Еврокомисията, защото позволяват според тях двойния стандарт на продуктите, най-вече на храните, в различните страни на континента. Това стана на дебати в Европарламента в Страсбург. Изказаха се наши представители от различни цветове. Еврокомисар Йоурова: Брюксел ще се справи с двойния стандарт при храните Първи говори   от Партията на европейските социалисти (ПЕС). Той обаче бе принуден да започва два-три пъти отначало и без това краткото си изказване, тъй като се оказа, че има технически проблем с превода на думите му на английски език. И възмутено изтъкна, че най-потърпевши от този стандарт са бебетата. А бизнесмените се опитвали да им определят предпочитанията. Според него е крайно време е продуктовата дискриминация срещу Източна и Централна Европа да спре. Най-яростен от българските евродепутати бе   от Групата на европейските консерватори и реформисти. Той изрецитира речта си на един дъх: Изказа се и   от Алианса на либералите и демократите в Европа (АЛДЕ). Някога тя бе министър без портфейл в кабинета на Симеон Сакскобургготски. Според Хюсменова въпросът за храната и здравето на европейците не търпи компромиси. Накрая се обяви за „потребител и гражданин на страна, засегната от двойния стандарт“, и настоя да се гарантира, че всички европейски потребители се ползват с пълна степен от своите права съгласно законодателството на ЕС. В края на дебатите говори и   от Европейската народна партия (ЕНП). След което продължи по същество: Майдел заяви, че от ЕНП настояват за обща методология за тестване на храните в цяла Европа. В началото на дебатите еврокомисарят по здравеопазването и безопасността на храните Витянис Андрюкайтис заяви, че трябва да се промени настояща директива, която допуска двойния стандарт на храните. И призова депутатите да гласуват за тази промяна още преди европейските избори през май 2019 г. По-късно днес евродепутатите приеха незаконодателна резолюция с 464 гласа „за“, 69 „против“ и 17 въздържали се. Тя изменя Директивата за нелоялни търговски практики и се очаква да бъде гласувана през ноември в Комисията по вътрешния пазар и защита на потребителите. Парламентът препоръча редица мерки, които да бъдат приложени на ниво на ЕС и на национално ниво за справяне с проблема с двойните стандарти. Евродепутатите призовава за:", "date": "2018.09.13", "title": "Наши евродепутати винят ЕС за двойния стандарт на храните"}
{"url": "http://clubz.bg/73088-es_udylji_sankciite_sreshtu_155_dushi_i_44_kompanii_v_rusiq_zaradi_ukrajna", "text": "Съветът на ЕС продължи днес с още 6 месеца  срещу 155 лица и 44 компании заради руската агресия в Украйна, съобщи институцията. Става дума за ограничения заради действия, подкопаващи териториалната цялост, суверенитета и независимостта на Украйна. Новият срок на мерките е до 19 март 2019 г. Те се състоят в замразяването на сметки и забрана за пътувания.  От Съвета на ЕС обясняват, че направената оценка на ситуацията не оправдава евентуална промяна на санкционния режим. ЕС продължи с още една година санкциите срещу Русия  Санкциите, чийто срок бе удължен днес, бяха въведени още през март 2014 г. Срокът им изтичаше на 15 септември. Сред санкционираните лица са почти цялото ръководство на Кримската република начело с премиера Василий Аксьонов, бившият руски вицепремиер Дмитрий Рогозин, руският президентски съветник Сергей Глазиев, шефката на Сената в Москва Валентина Матвиенко, експреседателят на Думата Сергей Наришкин, наследникът му Вячеслав Володин, телевизионият журналист Дмитрий Кисельов и други.  Други мерки на ЕС заради кризата в Украйна включват: Същевременно Съдът на ЕС (СЕС) в Люксембург днес потвърди налаганите от 2014 г. насам от Съвета на ЕС санкции срещу Русия заради събитията в Украйна. Някои от засегнатите от тези мерки дружества и банки искаха СЕС да отмени мерките. В решението си Съдът изтъква, че Съветът на ЕС е изложил достатъчно причини за предприемането на ограничителните мерки, като е дал възможност за обжалване от страна на засегнатите. СЕС приема, че санкциите целят \"Русия да плати по-висока цена за действията си за подкопаване на териториалната цялост, суверенитета и независимостта на Украйна, както и да се насърчи мирното уреждане на кризата\".", "date": "2018.09.13", "title": "ЕС удължи санкциите срещу 155 души и 44 компании в Русия заради Украйна"}
{"url": "http://clubz.bg/73095-obvinenite_za_otravqneto_na_skripal_bili_v_solsbyri_kato_turisti", "text": "Двама руснаци се появиха днес по руска държавна телевизия и казаха, че са били несправедливо обвинени от Великобритания в опит за убийство на бивш руски шпионин и дъщеря му в Англия. Двамата подчертаха, че през март са посетили град Солсбъри като туристи, предаде Ройтерс, цитирана от БТА. Путин за Скрипал: Обвинените са цивилни, разбира се Британски прокурори миналата седмица идентифицираха двама руснаци, които, според обвинението, действали под фалшиви имена - Александър Петров и Руслан Боширов. Двамата бяха обвинени, че са се опитали да отровят Сергей и Юлия Скрипал с бойния нервно-паралитичен агент \"Новичок\" в Англия. Двамата руснаци, които говориха по държавния телевизионен канал Ар Ти (RT) имат известна физическа прилика с мъжете от снимките на британската полиция, посочва Ройтерс. Боширов каза, че Солсбъри е туристически град с прочута катедрала, а пътуването им не било по работа. ", "date": "2018.09.13", "title": "Обвинените за отравянето на  Скрипал били в Солсбъри като туристи"}
{"url": "http://clubz.bg/73093-chetirima_futbolisti_zaginaha_v_tejka_katastrofa", "text": "Четирима от най-добрите футболисти на ОФК „Павликени“ са жертви на тежка катастрофа миналата нощ, пише регионалният спортен стайт sport-vt.com. Димитър Кушев, Георги Вълчев, Генчо Стефанов и Ивелин Иванов загинаха след сблъсък между ТИР и лек автомобил край Горна Студена на главния път Плевен - Русе. Инцидентът е станал в полунощ. Автомобилът БМВ с плевенска регистрация по непотвърдена информация е шофиран от Ивелин Иванов, който е юноша на „Етър“ и е отишъл в Павликени от Българене. Според полицията камион с българска регистрация е ударил внезапно изскочилото на пътя БМВ, чийто водач не спазил пътната сигнализация и не е спрял на знак „стоп“. Нарушението на правилата за движение се оказало фатално за футболистите. ТИР-ът е пътувал за Русе. Колата е открита на около 50 метра след първоначалния удар, наложило се е да бъде разрязана от пристигналите на място пожарникари. „Павликени“ игра вчера мач за Купата на Аматьорската футболна лига в Козловец срещу местния „Земеделец-93“ и спечели с 3:1. Единият от головете вкарал именно Ивелин Иванов. Част от футболистите пътували за мача с колите си, четиримата са били в БМВ-то на Ивелин. Димитър Кушев бе голмайстор на „Павликени“ и играещ помощник-треньор, Генчо Стефанов бе опитен вратар, Георги Вълчев-Машинката също е познато име във футболните среди в региона, а Ивелин Иванов бе най-младият от четиримата - едва на 19 години. Кушев единствен от четиримата е семеен и има две деца. Загиналите футболисти са на по около 20 г.", "date": "2018.09.13", "title": "Четирима футболисти загинаха в тежка катастрофа"}
{"url": "http://clubz.bg/73087-studeniqt_rezerv_shte_topli_dogan_s_milioni", "text": "Покупката на ТЕЦ \"Варна\" от Ахмед Доган осигурява доживотен милионерски стандарт на него и фамилията му. Защо?  Ахмед Доган вече е мажоритарен собственик на ТЕЦ \"Варна\" ТЕЦ \"Варна\" е с обща инсталирана мощност от 1260 MВт и е втората по големина топлоелектрическа централа в България и на Балканския полуоствров, както и най-голямата конвенционална електроцентрала в Североизточна България. И работи изцяло с вносни въглища, не от \"Мини Марица-изток\". Най-важното за нея обаче е, че тя осигурява три блока за студен резерв, което е над 60% от резерва за българската енергийна система. Това означава, че ако възникнат кризисни ситуации - например криза с газа, стачки на миньори и др., три от 210-мегаватовите блокове в ТЕЦ \"Варна\" ще се включат в случай на недостиг на електроенергия. Активирането на студения резерв става до 5 часа след като е разпоредил Електроенергийният системен оператор (ЕСО). Но именно държавният ЕСО определя колко да е студеният резерв и пуска търгове. През март т.г. ЕСО увеличи студения резерв въпреки коментарите на предприемачи, че това не е необходимо. Така държавата ще плаща повече за енергийни мощности, които не работят, но са на стенд бай в случай на необходимост. ЕСО поиска увеличаването на средногодишната разполагаема електрическа мощност, предвидена за \"студен резерв\" за периода 2018/2019 г., до 650 MW. Мотивите на оператора бяха, че това се прави в името на надеждността на електроснабдяването и сигурността на електроенергийната система. И така ТЕЦ \"Варна\" получава пари от държавната енергетика, т.е. от данъкоплатците. Другият голям получател са фирмите на Христо Ковачки. През миналата година ТЕЦ \"Варна\" спечели търг на ЕСО за осигуряване на студен резерв, измествайки един от играчите на този пазар - държавната ТЕЦ \"Марица-изток 2\". В резултат на което от 1 август до края на октомври за всеки час в денонощието плащаме по 2631 лева на Доган, както стана ясно. След октомври тази сума ще се увеличи още и до средата на 2019 г. собствениците на ТЕЦ \"Варна\" ще получат 27.4 млн. лева. Според условията на ЕСО максималната предлагана цена за разполагаема мощност за студен резерв не може да е над 7.71 лв/MWh.", "date": "2018.09.13", "title": "\"Студеният резерв\" ще топли Доган с милиони"}
{"url": "http://clubz.bg/73089-karadajy_vseki_e_svoboden_da_se_zanimava_s_ikonomicheska_i_tyrgovska_dejnost", "text": "Всички се информираме от Търговския регистър, той е публичен и напоследък работи. Така се опита да се пошегува лидерът на ДПС Мустафа Карадайъ, запитан днес за покупката на почетния лидер на Движението Ахмед Доган, който вече е мажоритарен собственик на ТЕЦ \"Варна\". Ахмед Доган вече е мажоритарен собственик на ТЕЦ \"Варна\" Това не е нищо ново, \"един нормален процес\", отбеляза лидерът на ДПС. Хаос с министерските оставки. Няма да бъдат гласувани днес, чака се Румен Радев Карадайъ засегна и отлагането на гласуването на оставките на тримата министри, което трябваше да е днес, като отбеляза, че според него така или иначе отношенията между институциите не са на нужното ниво, и те вместо да се координират, работят една срещу друга. И отбеляза за пореден път, че коалицията между ГЕРБ и ОП е \"грешна\" по формула и то \"нищо хубаво не може да направи\". Гласуването беше отложено, защото президентът Румен Радев не беше подписал указа за освобождаването на главния секретар на МВР Младен Маринов, който е предложен за министър на вътрешните работи на мястото на Валентин Радев. Хаос с министерските оставки. Няма да бъдат гласувани днес, чака се Румен Радев", "date": "2018.09.13", "title": "Карадайъ: Всеки е свободен да се занимава с икономическа и търговска дейност"}
{"url": "http://clubz.bg/73091-nominiraniqt_za_ministyr_na_transporta_se_otteglq", "text": "Сагата с министерските оставки продължава. Очаква се днес, в деня, в който трябваше да бъде назначен, номинираният за министър на транспорта Александър Манолев да обяви сам, че се отказва, каза пред репортер на Клуб Z източник от правителството пожелал анонимност. По план Манолев трябва да седне на мястото на Ивайло Московски, подал оставка заедно с Николай Нанков (МРРБ) и Валенрин Радев (МВР) заради трагедията с автобуса край Своге, при която загинаха 17 души. Днес парламентът трябваше да гласува оставките на старите титуляри и назначенията на новите, но гласуването бе отложено, защото президентът Румен Радев все още не е издал указ за освобождаването на наследника на Радев - Младен Маринов като главен секретар на МВР. Причината за евентуалното оттегляне на Манолев все още не е известна. Очаква се той да свика брифинг в сградата на Министерския съвет в 14:30 ч. Предполага се обаче, че е свързана със статия на \" \", в която извън официалната му и блестяща биография, се припомня за бизнес миналото му със съмнителни лица, съмнителни обществени поръчки, както и два пътени инцидента. Манолев е бил подсъдим за причиняване на катастрофа с причинена телесна повреда. Инцидентът е от май 2012 година. (Очаквайте подробности)", "date": "2018.09.13", "title": "Номинираният за министър на транспорта се оттегля"}
{"url": "http://clubz.bg/73068-evroparlamentyt_poiska_zabrana_za_robotite_ubijci", "text": "Европейският парламент прие вчера резолюция, с която призовава за международна забрана на разработването, производството и използването на \"роботи убийци\", предаде Ройтерс, цитаран от БТА.  Става дума за оръжия, които убиват, без човек да взема решението за произвеждане на изстрела. \"Роботите убийци\" са машини, програмирани да избират и да атакуват мишени с помощта на изкуствен интелект и без човешки контрол. Критиците им се опасяват, че те могат да станат неконтролируеми при кибератака или при грешка в програмирането. Приетата от ЕП резолюция цели да се попречи на създаването и употребата на \"роботи убийци\". Държави като САЩ, Китай, Израел, Южна Корея, Русия и Великобритания са все по-близо до създаването на автономни оръжейни системи. Руската агенция ТАСС съобщи през миналата година, че концернът \"Калашников\" е разработил автоматизирано оръжие, способно да \"идентифицира мишени и да взема решения\". Повечето от членовете на Европейския парламент подкрепиха във вторник по време на дискусията приетата резолюция, но някои изразиха тревога, че приемането на подобно законодателство може да ограничи научния прогрес при изучаването на изкуствения интелект, предназначен за всекидневни нужди. Други изтъкнаха, че ЕС може да си навреди в областта на сигурността, ако забрани използването на роботизирани оръжия, а другите страни не го направят. Резолюцията призовава Европейския съюз да изгради обща позиция преди международните преговори по темата в ООН, планирани за ноември.", "date": "2018.09.13", "title": "Европарламентът поиска забрана за \"роботите убийци\""}
{"url": "http://clubz.bg/73067-chehiq_shte_mesti_posolstvoto_si_v_izrael_v_erusalim", "text": "Чехия смята да премести посолството си в Израел от Тел Авив в Ерусалим по примера на САЩ, които направиха това по-рано тази година, предаде ДПА, цитирана от БТА. Откриването на чешки културен център в Ерусалим през ноември може да бъде възприето като \"първа стъпка\", каза вчера говорител на президента Милош Земан. Той добави, че такъв ход може да бъде предприет само \"в съгласие с международното право\". САЩ вбесиха палестинците, когато преместиха посолството си през май. Палестинците се надяват Източен Ерусалим един ден да стане столица на тяхната бъдеща държава, отбеляза ДПА. \n\tИзраел смята Ерусалим за своя единна и неделима столица и през 1967 г. анексира източната част на града.", "date": "2018.09.13", "title": "Чехия ще мести посолството си в Израел в Ерусалим "}
{"url": "http://clubz.bg/73084-ekspert_votyt_sreshtu_ungariq_e_pravno_osporim_i_po_scenarij_na_makron", "text": "Изданията в Централна Европа коментират решението от вчера на Европейския парламент за Унгария. Европарламентът даде зелена светлина за лишаването на Унгария от глас Унгария може да подаде жалба в Европейския съд, но няма да напусне ЕС, извежда в заглавие   думи на унгарски експерт. Според Самуел Агощон Мраз, директор на мозъчен тръст, близък до партията \"Фидес\" на премиера Виктор Орбан, решението на Европейския парламент (ЕП) за започване на процедура за отнемане на правото на глас срещу Будапеща е до голяма степен в зависимост от интерпретацията на резултата от гласуването. Правната служба на ЕП е решила депутатите, които са се въздържали, да не бъдат броени сякаш не са били там. Ако не беше така, изходът щеше да бъде съвсем различен и окончателният резултат не бил над необходимите две трети мнозинство, казва в интервю за вестника Мраз. Той смята, че именно по този начин са били събрани 69 на сто от гласовете, тоест над две трети, за да се приеме решение за започване на процедурата. Експертът не изключва унгарската страна да се обърне към върховната съдебна инстанция на ЕС, за да се изясни дали е правилно резултатът от един вот да зависи от това как са третирани няколко човека - като отсъстващи или присъстващи.  Според унгареца втората последица от вчерашното решение на евродепутатите е това, че Унгария става главна тема преди изборите за ЕП догодина, въпреки че статутът на Унгария в Европейския съюз остава непроменен. Единственият открит въпрос сега е дали партията \"Фидес\" ще бъде изключена от Европейската народна партия (ЕНП) преди или след изборите, казва пред \"Лидове новини\" Мраз. Той отбелязва, че вчерашното решение на евродепутатите всъщност слага начало на плана на френския президент Еманюел Макрон, който иска да разцепи групата на ЕНП в европарламента и да създаде нова група с мнозинство в следващия състав на парламента, която да прокарва политиката на Елисейския дворец.  Как гласуваха българските евродепутати за Унгария? 5 на 8 \"за\" Орбан Унгария и партията \"Фидес\" на Орбан никога не са били толкова близо до наказание заради нарушаване на правилата на Европейския съюз, пише  . Вестникът цитира холандската евродепутатка Юдит Сарджентини, докладчик по гласуваната вчера резолюция, която описва Унгария като страна, в която медиите са завладени от олигарси, приемат се спорни закони срещу неправителствените организация и съмнителни реформи в съдопроизводството и образование, като всичко това е \"системна заплаха за демокрацията\".  \"Сме\" припомня, че в ЕНП членуват словашките партии Християндемократическо движение и \"Мост-Хид\", чешките и немските християндемократи, председателят на Европейската комисия Жан-Клод Юнкер, председателят на Европейския съвет Доналд Туск, както и премиерът на Унгария Виктор Орбан. Силата на Орбан е в това, че с помощта на ЕНП може да легитимира на европейско ниво своята политическа система и тъй като унгарският премиер иска да играе важна роля на международната сцена, за целта му е необходимо да членува именно в най-влиятелната европейска партия, констатира братиславскиото издание.  Станишев доволен от вота срещу Унгария  акцентира на челно място, че безпрецедентното решение на евродепутатите за активиране на член 7 от Лисабонския договор е взето с 448 гласа \"за\", 197 \"против\" и 48 \"въздържал се\" в 751-местния парламента. За да бъде приета резолюцията и предадена на Съвета на ЕС бе необходимо абсолютно мнозинство, тоест 376 гласа при участвали в гласуването две трети от депутатите, пише изданието.  припомня, че досега член 7 е бил активиран само веднъж - срещу Полша. Вестникът отбелязва, че в изявлението си вчера в Страсбург Орбан е възразявал срещу доклада за нарушенията на Унгария и и посочвал десетки грешки на авторите му. Той е окачествил всичко това като отмъщение заради позицията на неговата страна срещу мигрантите. \"Съвсем категорично трябва да отхвърля този шантаж, че трябва да подпомагаме миграцията независимо от мнението на нашия народ\", каза той и добави: \"Ще браним границите си, за да спираме нелегалната миграция и да защищаваме своите права\", цитира \"Жечпосполита\" защитната пледоария на унгарския премиер. Как гласуваха българските евродепутати за Унгария? 5 на 8 \"за\" Орбан Станишев доволен от вота срещу Унгария", "date": "2018.09.13", "title": "Експерт: Вотът срещу Унгария е правно оспорим и по сценарий на Макрон"}
{"url": "http://clubz.bg/73062-ruski_deputat_shte_vryshta_duelite_vdyhnoven_ot_priziva_na_shefa_na_rosgvardiq_kym_navalni", "text": "Депутатът от руската Либералнодемократическа партия (ЛДПР) Сергей Иванов е внесъл в Думата законопроект за въвеждането на територията на Русия на дуелния кодекс, пише Би Би Си. Документът е достъпен в базата данни на Думата. Той се състои от 52 страници без пояснителните бележки и финансово-икономическите аргументи (в които се отбелязва, че приемането на такъв закон няма да изисква допълнителни бюджетни разходи). Законопроектът предлага дуели да бъдат позволявани само между чиновници - \"оскърблението може да бъде нанесено само на равен с равен\". \"Ако някой държавен или общински служител е призован на дуел от гражданин, той трябва да отклони това и да предостави право на последния да иска удовлетворение по съдебен път. Ако той все пак има желание.\" Сред другите граждани дуелът ще е разрешен само в изключителни случаи, се казва още в документа. Жените обаче не могат да участват в дуели, от тяхно име това трябва да го свърши някой роднина от мъжки пол. Авторът на документа обяснява, че бил вдъхновен от видеообръщението на шефа на Руската национална гвардия към Алексей Навални, в което Виктор Золотов зове опозиционера на дуел. Сергей Иванов разяснява пред Би Би Си, че за своя законопроект е ползвал \"кодекса за дуели в Руската империя в старата редакция от 1912 г.\", но леко го редактирал. Така в закона вече били включени и журналистите, които отсъствали в стария вариант, те също могат да бъдат призовани на дуел. Видеообръщението на ген. Виктор Золотов към опозиционния лидер Навални се появи на сайта на Росгвардия във вторник. В него генералът обяснява, че иска удовлетворение за оскърбената си чест. Повод за необичайната реакция на Золотов стана разследване на Фонда на Навални за борба с корупцията, в което се разкриват злоупотреби при възлагането на поръчката за продоволствено снабдяване на службата. Росгвардия е военизирано звено, създадено през 2016 г. с цел участие в охраната на обществения ред, гранична охрана, контрол върху разпространението на оръжията и частната охранителна дейност и др. Според данните на ФБК на Навални новият доставчик на хранителни продукти за служителите на Росгвардия е завишил с два-три пъти цените на единичните стоки като зеле, лук, ябълков сок, замразено месо, масло, картофи и др. Разследването се позовава на публичния ценоразпис от последната обществена поръчка за храна от края на 2017 г. и на цените на обичайните хранителни стоки в Москва. И в двата случая е налице завишаване на стойността, по която Росгвардия се разплаща с избрания доставчик \"Мясокомбинат Дружба народов\". Ген. Золотов обаче обяввява, че твърденията му са \"оскърбителни клевети, които не може просто така да се простят\". Военният началник се обръща към Навални с призив да не се занимава с обществените поръчки на звеното, защото \"не му е работа\". Той признава, че в службата има случаи на недобросъвестност и корупционни практики, но виновните лица \"или се освобождават, или се дават под съд\". Голямата разлика в цените е обяснена от Золотов като \"пример за това, че предишните доставчици са били недобросъвестни или корупционери, защото за 40 копейки не може да се продава сок, а само вода или сурогат\".     Золотов признава, че самият той \"не е беден човек\", но че е заработил състоянието си още преди да оглави Росгвардия. Отговор от Навални няма, защото опозиционният лидер е в ареста. От Фонда за борба с корупцията реагираха на посланието на Золотов, като обявиха, че са готови да отговарят за достоверността на информацията си \"публично и пред съд\". В инстаграм реагира жената на Навални Юлия, която определи призива за дуел като заплаха за Алексей Навални и семейството му. \"Единственото чувство, което изпитвам към Золотов, е презрение\", написа още тя. Юлия Навални отбелязва, че началникът на Росгвардия не е отговорил на нито едно от обвиненията в корупция и злоупотреби. На въпрос от журналисти как ще коментира поведението на ген. Золотов, президентският говорител Дмитрий Песков казва: \"Понякога срещу безсъвестната клевета може да се бориш с всякакви средства.\" Той отказа да отговори дали е допустимо за държавен служител от такъв ранг да си позволява подобни публични изказвания.", "date": "2018.09.13", "title": "Руски депутат ще връща дуелите, вдъхновен от призива на шефа на Росгвардия към Навални"}
{"url": "http://clubz.bg/73082-prokuraturata_iska_s_28_po_golqm_byudjet_vss_sys_70", "text": "Съдебната система възнамерява догодина да похарчи 769,4 млн. лв., за 2020-а ще поиска 811,4 млн., а през 2021 вече 870 800 000 лв. Собствените приходи през последните години са едни и същи – скромните 116 млн. лв. Всички звена в системата са поискали завишение, като само на прокуратурата то е с 27,8 процента, на Инспектората - с 22 на сто, на съдилищата - с 19,4%, а на самия ВСС - със 70.6%, като тук са концентрирани и средствата по капиталови разходи. Тези и други интересни неща станаха известни днес от представляващия ВСС Боян Магдалинчев, който на първото есенно заседание на Пленума представи проект за бюджета догодина и актуализирана бюджетна прогноза за 2020 и 2021 г. Единодушие: парламентът отряза бюджетните искания на съдебната власт Красимир Шекерджиев дори го поправи, че трябва да се поискат отсега още повече пари за това, че публично от възлови членове на правителството се говори за „   . В новия проект числата растат главоломно по ред причини, като само една от тях е предвиденото от първи януари увеличение на заплатите със 17%. Бюджетът на съдебната власт... Пак ли се задава крокодил? На тази база са разпределени средствата за заплати и само за това перо през 2019 г. трябват 471 900 000 лв., посочи представляващият, който е и председател на бюджетната комисия ВСС си \"лае\", бонусите за спецмагистрати си вървят Боян Магдалинчев припомни и друг известен факт – че в изменения от ГЕРБ Закон за съдебната власт, с който се дадоха до 6 заплати годишно бонус за \"любимите\" спецсъд и спецпрокуратура   за тях пари в бюджета няма. Съответно, щом се индексира базовата заплата, нататък верижно „скачат“ всички числа, поне ако трябва да се спази законът:  Освен това, разбира се, системата иска пари за възнаграждение на вещи лица, за издръжка, за ремонти, за нови сгради, за местни данъци и такси и дори за... застраховки на новите автомобили. ВСС си хареса автомобил... С бежов кожен салон Боян Магдалинчев завърши с две запомнящи се изречения: Затова той предложи отделно ВСС да упълномощи \"тримата големи\" и представляващия ВСС да преговарят по отделни пера с изпълнителната власт. С 19:0 гласа пленумът подкрепи предложените прогнози и разчети. Бюджетът на съдебната власт... Пак ли се задава крокодил? ВСС си \"лае\", бонусите за спецмагистрати си вървят ВСС си хареса автомобил... С бежов кожен салон", "date": "2018.09.13", "title": "Прокуратурата иска с 28% по-голям бюджет, ВСС - със 70%"}
{"url": "http://clubz.bg/73066-chili_razreshi_na_lica_nad_14_g_da_promenqt_pola_si_v_registrite", "text": "Чилийският парламент прие закон, позволяващ на лица, навършили 14-годишна възраст, да променят името и пола си в гражданските регистри, съобщи ДПА, цитирана от БТА. Хората, които променят пола си в регистрите, няма нужда да се подлагат на операции за смяна на пола, постановява законът, приет с 95 гласа \"за\" и 46 \"против\"в Камарата на депутатите. Протест: Не ме е страх от \"джендър\". Страх ме е от \"мачо-патриоти\" (СНИМКИ) Долната камара на чилийския парламент прие нормативния акт с по-голямо от очакваното мнозинство. Това накара правосъдния министър Ернан Лараин да каже: Консервативни депутати обаче обявиха, че ще сезират Конституционния съд във връзка с мярката. Законът позволява на навършилите пълнолетие да променят пола си с обикновена административна процедура. Хората на възраст от 14 до 18 години ще трябва да получат позволение от родителите си.", "date": "2018.09.13", "title": "Чили разреши на  лица над 14 г. да променят пола си в регистрите "}
{"url": "http://clubz.bg/73077-haos_s_ministerskite_ostavki_nqma_da_bydat_glasuvani_dnes_chaka_se_rumen_radev", "text": "Гласуването на трите министерски оставки и съответно назначаването на нови титуляри нямаше как да мине безпрепятствено. Мъката с тези оставки ще продължи и днес. Оказва се -  заради президентски указ. Както е известно, днес парламентът трябваше да освободи от постовете им министрите на регионалното развитие и благоустройството, на транспорта и на вътрешните работи Николай Нанков, Ивайло Московски и Валентин Радев. На тяхно място трябва да бъдат назначени Петя Аврамова, Александър Манолев и сегашният главен секретар на МВР Младен Маринов. Министерските оставки вече са внесени, ще се гласуват утре Първо, от парламентарната група на ГЕРБ дадоха отпор за оставката на Нанков, което доведе до слуховете, че такава няма да бъде предложена от Министерския съвет. После обаче премиерът Бойко Борисов реши, че Нанков ще освободи поста. Бе обявено, че оставките ще бъдат гласувани днес. В сряда обаче се оказа, че такива все още не са постъпили в деловодството на Народното събрание, но парламентарният шеф Цвета Караянчева даде заявка, че те ще бъдат включени като втора точка в дневния ред на днешното заседание - след като предложенията на МС пристигнат. Междувременно на правителственото заседание в сряда кабинетът взе решение да предложи на държавния глава Румен Радев да издаде указ за освобождаването на Младен Маринов от поста главен секретар на МВР - за да може да встъпи в новата си длъжност като министър. С Маринов начело: какво ще стане с МВР? Така стигаме до тази сутрин, когато Караянчева обяви от парламентарната трибуна, че оставките, включени иначе в дневния ред на заседанието под точка втора, няма как да бъдат гласувани. Причината - президентът все още не е подписал указа за освобождаване на Маринов. Парламентарната шефка даде заявка, че ако в рамките на деня от \"Дондуков\" 2 освободят Маринов, оставките все пак ще бъдат разгледани. От президентството заявиха пред Клуб Z, че указът няма да бъде подписан днес. Румен Радев е на посещение в Латвия и се връща утре. Дали и утре ще подпише указа обаче не е ясно. Държавният глава няма законов срок за произнасяне. С Маринов начело: какво ще стане с МВР?", "date": "2018.09.13", "title": "Хаос с министерските оставки. Няма да бъдат гласувани днес, чака се Румен Радев"}
{"url": "http://clubz.bg/73078-rusiq_e_mirolyubiva_dyrjava_uverqva_putin_snimki", "text": "На полеви военен парад на полигона \"Цугол\" в руския Забайкалски край Владимир Путин отбеляза, че участниците в най-мащабните от 37 години военни маневри в Русия \"Восток-2018\" са ги провели на високо равнище - демонстрирали са воинско майсторство и успешно са изпълнили всички поставени бойни задачи. Руският президент благодари специално на военнослужещите от Китай и Монголия, добавяйки, че бойното ни братство има дълга и славна история, информира \"Газета\", цитиран от БТА.  Русия репетира за \"мащабен конфликт\" Електронният вестник проследява онлайн хода на ученията, започнали вече на десетина полигона в Русия и в различни акватории. По време на основния етап днес войски от Русия, Китай и Монголия отразиха атака на условен противник пред погледите на руския държавен глава, министъра на отбраната Сергей Шойгу, китайския му колега Вей Фънхъ и висши военни от трите страни участнички, отбелязват централните издания. Според руския президент политиката на Москва цели съзидателно сътрудничество с всички заинтересовани страни; тъкмо затова на маневрите присъстват 87 наблюдатели от 59 държави. Дългът на руските военни пред Русия означава готовност да бранят държавния суверенитет, сигурността и националните интереси, \"ако потрябва - и да подкрепим съюзниците си\", добави главнокомандващият.  В маневрите участват близо 300 000 души. На полигона \"Цугол\" днес се проявиха към 25 хил. руски войници, над 7000 единици оръжие, военна и специална техника, около 250 самолета и хеликоптера; от китайска страна - 3500 военни, над 600 единици бойна техника и 30 летателни апарата, уточнява \"Комсомолская правда\". Руското онлайн издание \"Лайф\" акцентира върху участието на най-нови руски бойни машини за поддръжка на танкове \"Терминатор\", които се очаква да бъдат усъвършенствани и за борба с дронове на противника. Сайтът на военната телевизия \"Звезда\" помества кадри от тестовете на тежки огнехвъргачки ТОС-1 \"Буратино\" в рамките на \"Восток-2018\".  Кораби от Тихоокеанския флот поразиха в сряда с крилати ракети цел в Охотско море, пише \"Комсомолская правда\". \"Московский комсомолец\" съобщава, че вчера стратегически бомбардировачи Ту-95МС са провели учебни стрелби с крилати ракети на полигон в Република Бурятия.  \"РБК\" припомня думи на министър Шойгу, че ученията се провеждат в условия, максимално близки до бойните. В навечерието на маневрите се състоя внезапна проверка на бойната готовност, станала според него \"добра практика в живота и работата\", пише вестникът. НАТО обеща внимателно да следи ученията, които в очите на Алианса са подготовка на Русия за \"мащабни конфликти\", добавя РБК. Според официоза \"Росийская газета\" полигонът \"Цугол\" е бил подготвен с оглед подготовка на руските войски за \"мащабни военни операции\".", "date": "2018.09.13", "title": "\"Русия е миролюбива държава\", уверява Путин (СНИМКИ)"}
{"url": "http://clubz.bg/73075-sofijskiqt_vyzduh_e_po_chist_uverqva_fandykova", "text": "Софийският въздух е по-чист, отколкото преди, каза тази сутрин по БНТ кметицата Йорданка Фандъкова, коментирайки неотдавнашен доклад на Европейската сметна палата за периода 2009-2016 г., който нареди българската столица сред градовете с най-мръсен въздух. Въздухът в България е по-мръсен от този в Китай Медиите се подбрали само критичните части от доклада, а са подминали напредъка, който София е отбелязала, като е подменила старите автобуси и е подобрила екологичните показатели на общинските сгради, каза Фандъкова. Фандъкова казва, че общината има програма от 100 мерки за подобряване на околната среда в столицата, включително чрез подмяна на традиционните горива в битовия сектор с по-екологични - например пелети. Въглищата и дървата за огрев са сред основите замърсители на атмосферата с фини прахови частици. Кметът на София отбеляза, че в доклада като част от оценката са разгледани показателите на шест града в т.ч. и София - Брюксел, Краков, Щутгарт, Острава и Милано, и цитира някои от данните. Тя отбеляза, че Краков например е с лоши данни по всички разглеждани показатели и призова \"да се четат внимателно, а не избирателно докладите\". Кметът на София изброи какви проекти осъществяват - предоставени безвъзмездно на 30 домакинства печки с екопелети, проект с филтри, т.нар. \"зелен билет\" и др. Фандъкова: 12 000 повече пътуваха с градски транспорт със \"зелен билет\" Фандъкова: 12 000 повече пътуваха с градски транспорт със \"зелен билет\"", "date": "2018.09.13", "title": "Софийският въздух е по-чист, уверява Фандъкова"}
{"url": "http://clubz.bg/73085-grajdanite_ne_razbraha_za_pravata_si_no_chuha_za_lyubovnica_na_premiera", "text": "Прозрачен опит за саботаж на дебатите за ограничаване на достъпа на гражданите да съдят държавата направиха днес от ГЕРБ в пленарната зала. Днес парламентът гледа поредното президентско вето, наложено на 16 текста от Административнопроцесуалния кодекс (АПК), с които се въвеждат редица пречки пред гражданите, бизнеса и неправителствения сектор да жалят решения на държавните администрации. Сред новите рестриктивни мерки е и завишаването на таксите за касационно обжалване с поне 70 пъти. Срещу измененията се обявиха съдии, адвокати, над 50 неправителствени организации, държавният глава. „За“ са единствено вносителите от ГЕРБ и партньорите им от \"Обединени патриоти\" и ДПС. Дебатите по същество обаче бяха прекъснати от депутата от ГЕРБ Маноил Манев, а изказването му отприщи вълна от реплики в парламента да бъдат поканени министри, главният прокурор, председателят на комисия „Антикорупция“. Целта - да разкажат работят ли по „слуховете“ за това, че премиерът Бойко Борисов е купил вила в Барселона на любовница, избягал ли братът на депутата от БСП Георги Стоилов – Илия, обвиняем за рекет и разпространение на наркотици, в Чехия и пр. Опитът за отклоняване от темата за АПК бе видимо координиран между депутатите на управляващата партия, като от левицата заподозряха в участие и председателя на парламента Цвета Караянчева (ГЕРБ). Председателят на правната комисия Данаил Кирилов (ГЕРБ) демонстрира завидни познания на парламентарния правилник, като още в началото на дебатите попита къде е вносителят на ветото – да дойде и да го обоснове. Вносителят е държавният глава Румен Радев, а по правилник Кирилов трябваше просто да изчете становището на собствената му комисия по ветото. В четвъртък тя проведе заседание и отхвърли ветото с 12 гласа срещу 7 (на депутатите от БСП). На заседанието Кирилов направи опит за публичен линч на присъстващите зелени организации – трън в очите на властта, защото жалят най-често опити за застрояване на защитени територии. Днес сценарият за очерняне на НПО се затвърди, като Кирилов бе подпомогнат от ДПС. По същество в дебатите навлезе Крум Зарков от БСП. Когато заковаваш таксите със закон, остава написано тук и никой не може да го атакува в съда – това е проблем. Ако започнем да се борим със злоупотребата с права, като ги отнемаме, това е голям проблем. И допълни: В пламенна защита на измененията в АПК се впусна Хамид Хамид от ДПС. Известно е, че чест обект на нелицеприятни публикации в медиите на колегата му Делян Пеевски са зелените организации, наричани в тях „Зелен октопод“. Хамид акцентира върху техните обжалвания. „Уважаеми колега Хамид, Искам да изкажа личната си благодарност към вашето активно участие“, поблагодари му Данаил Кирилов. И тогава ни в клин, ни в ръкав, на трибуната се изправи депутатът от ГЕРБ Маноил Манев, за да заяви: И поради тези слухове Манев поиска в 11 ч. в парламента да дойдат главният прокурор Сотир Цацаров и министърът на вътрешните работи в оставка Валентин Радев, за да разкажат подробности. Манев визира брата на депутата от БСП Георги Стоилов – Илия Стоилов, обвиняем за рекет и разпространение на наркотици. След като мярката му за неотклонение остана най-леката – „подписка“, Стоилов изчезна. Медийни публикации го пратиха в Чехия като беглец от правосъдието. Караянчева побъра да изпълни нареждането на депутата Манев. “Да им се обадим да дойдат…“ И допълни: И колегата на Стойнев от левицата Георги Свиленски внесе допълнение в исканията за изслушване: Свиленски визира най-пресния случай на пробив на сигурността на летище София, при който пътници от Бейрут не са били проверени от властите. Преди това имаше случаи с пътници с полет от Париж, както и от Амстердам, както и с пасажерите на един малък частен самолет. Последва коментар и от депутата от БСП Таско Ерменков. Намеси се и Явор Божанков (БСП) с още едно предложение: Божанков очевидно визираше Пламен Георгиев, председател на създадената и наричана \"мегаорган\" Комисия за противодействие на корупцията и за отнемане на незаконно придобито имущество (КПКОНПИ). Но понеже формулира името на органа, който, оказа се, никой в залата не може да произнесе в неговата цялост като „комисия за конфликт на интереси“, от ГЕРБ решиха да се заядат с това: Филип Попов от БСП обаче настоя: На напрежението не издържа председателят на парламентарната група на ГЕРБ и бивш МВР министър Цветан Цветанов. За да се похвали колко ОПГ е хванал в мандата си и да немекне, че предполагаемият беглец е покровителстван от БСП, и той излезе на трибуната.   И тук бе моментът за самопохвала: Намеси се Крум Зарков, за да се обърне към Караянчева: Последното бе вметка по повод на това, че и днес няма да бъдат гласувани трите министерски оставки. Хаос с министерските оставки. Няма да бъдат гласувани днес, чака се Румен Радев В крайна сметка дебатите за достъпа на гражданите до правосъдие бяха опорочени. Управляващите си гласуваха извикването на Радев и Цацаров и отхвърлиха исканията за явяване на Московски и шефа на КПКОНПИ. Радев и Цацаров в действителност дойдоха. И то за да каже министърът на вътрешните работи, че беглецът – брат на БСП депутат, е напуснал легално и необезпокоявано страната. Иначе по темата с АПК имаше още малко спор. След което изменението му бе подложено на гласуване. То бе подкрепено със 146 „за“ (ГЕРБ, ОП, ДПС и „Воля“) срещу и 69 „против“ (БСП).  Гражданите не разбраха как достъпът им до съдене на държавни решения беше ограничен. Но разбраха, че някой е избягал с едни пари в Чехия и че премиерът има любовница в Барселона. Очаква се депутатите на БСП да дадат измененията на АПК на Конституционния съд.", "date": "2018.09.13", "title": "Гражданите не разбраха за правата си, но чуха за \"любовница\" на премиера"}
{"url": "http://clubz.bg/73071-trymp_pozvoli_sankcii_za_namesa_v_amerikanskite_izbori", "text": "Президентът на САЩ Доналд Тръмп подписа днес указ, позволяващ санкциониране на чуждестранни лица и организации, опитали да се намесят в американски избори, предаде Франс прес, цитирана от БТА. Тръмп ще наказва намеса в американските избори Новината бе съобщено от съветника на Тръмп по въпросите на националната сигурност Джон Болтън, който каза, че указът \"не се отнася за конкретна страна, защото заплаха във връзка с изборите за Конгрес на 6 ноември може да дойде от няколко места\". С наближаването на изборите \"забелязахме признаци не само от Русия, но и от Китай, Иран и дори от Северна Корея\" за евентуални опити за намеса във вота, каза директорът на националното разузнаване на САЩ Дан Коутс. Опозиционната Демократическа партия, както и някои конгресмени смятат, че Тръмп не е реагирал достатъчно твърдо на твърденията за руска намеса в президентските избори през 2016 г.  С подписването на указа държавният глава \"показва, че поема контрола по този въпрос и че той е доста важен за него', заяви Джон Болтън, като по този начин косвено отговори на призивите на няколко членове на Конгреса за приемане на законови мерки за борба с чуждестранна намеса в американския изборен процес. Указът позволява известна \"гъвкавост\", докато един закон, \"който дори да звучи като добра идея\", може да се окаже труден за прилагане шест месеца по-късно, каза Дан Коутс. Подписаният от президента Тръмп указ е насочен срещу всяка чужда държава, лице или организация, опитала се да се намеси в американски избори. Той предвижда в период от 45 дни след подаден сигнал разузнавателните служби да обобщят събраните доказателства и още 45 дни, в които министерството на правосъдието и финансовото министерство да наложат санкции. Сред възможните санкции са замразяване на авоари, забрана за инвестиране в определена компания, а също така и забрана за влизане на американска територия. ", "date": "2018.09.13", "title": "Тръмп позволи санкции за намеса в американските избори"}
{"url": "http://clubz.bg/73076-razsledvat_hora_na_sikstinskata_kapela_za_prane_na_pari", "text": "Папа Франциск е разпоредил разследване за финансови нередности в световноизвестния хор на Сикстинската капела, предаде Ройтерс, цитирана от БТА. В изявление на Ватикана се казва, че ватикански магистрати са започнали разследването преди няколко месеца и че то продължава. Разследвани са мениджърът на хора, който е светско лице, както и неговият директор, който е свещеник. Те са заподозрени във финансови злоупотреби и пране на пари. Хорът на Сикстинската капела е основан през 1471 г. и се смята, че той е най-старият в света, като корените му датират от средновековния папски хор Скола Канторум, основан от папа Григорий Велики около 600 г.", "date": "2018.09.13", "title": "Разследват хора на Сикстинската капела за пране на пари"}
{"url": "http://clubz.bg/73079-stanishev_dovolen_ot_vota_sreshtu_ungariq", "text": "Така лидерът на Партията на европейските социалисти (ПЕС) Сергей Станишев коментира решението на Европарламента да започне процедура, която може да отнеме гласа на Будапеща в ЕС. Той бе един от петимата български евродепутати и единственият представител на страната ни от ПЕС, подкрепил решението. Европарламентът даде зелена светлина за лишаването на Унгария от глас Как гласуваха българските евродепутати за Унгария? 5 на 8 \"за\" Орбан Според него сега Съветът на ЕС трябва да демонстрира решително европейско лидерство, каквото гражданите на Съюза отдавна очакват от него. Председателят на ПЕС хвали и Манфред Вебер – лидера на парламентарната група на ЕНП, който през миналата седмица обяви кандидатурата си за бъдещ председател на Еврокомисията. Германският консерватор подкрепи началото на процедура срещу Унгария. Според Станишев той го е направил въпреки натиска на съпартийците си.  Но веднага следва критика срещу Вебер: Сергей Станишев смята, че сега унгарският премиер ще играе ролята на жертва. Но истинските жертви на действията му са демократичните принципи и институции. А последиците ще изпитат гражданите и техните основни права. Сега ЕНП има политическата отговорност да върне Орбан в правия път, заключава Станишев. И в края на изявлението си хвали първия зам.-председател на Еврокомисията Франс Тимерманс, който върши според него огромна работа в подкрепа на върховенството на закона. Как гласуваха българските евродепутати за Унгария? 5 на 8 \"за\" Орбан", "date": "2018.09.13", "title": "Станишев доволен от вота срещу Унгария"}
{"url": "http://clubz.bg/73080-lavrov_es_trqbva_da_e_po_nezavisim_ot_sasht", "text": "Има ли напрежение между Русия и Германия и нуждае ли се ЕС от повече независимост от САЩ - на тези въпроси отговаря руският външен министър Сергей Лавров в пространно интервю за агенция ДПА. Лавров пътува утре за Берлин за церемония, на която с германския си колега Хайко Маас ще сложат край на годината на сътрудничество между германските и руските градове. Лавров за САЩ: Първо санкции, санкции, а чак тогава преговори Лавров, който е на 68 години, е руски външен министър от 14 години, припомня агенцията. Преди това роденият в Москва дипломат представляваше страната си в ООН. При представянето на Лавров в началото на интервюто ДПА припомня, че той е страстен пушач, който стана известен с това, че през 2003 г. се противопостави на забраната за пушене. В отговор на въпрос дали отношенията на Германия и на Русия са напрегнати Лавров казва, че има \"политически разногласия, които водят до някои сложни моменти в структурата на двустранните отношения\". Говорейки за отношенията със Запада, Лавров казва, че западните правителства през последния четвърт век се опитват да ограничат Русия. В отговор на въпрос за мнението на Русия за ЕС Лавров подчертава, че руската дипломация не гледа на двустранните отношения посредством понятия като \"ние\" и \"те\". Що се отнася до САЩ, той припомня руската позиция:  Лавров обаче допълва, че искрен интерес за конструктивно сътрудничество може да бъде демонстриран само чрез практически стъпки, а засега Русия не вижда подобно нещо. Очаква се на срещата на Лавров с Маас да бъде повдигнат и въпросът за сирийската криза и за възстановяването на Сирия след войната. В отговор на въпрос какви надежди възлага Русия на Германия относно уреждането на сирийския конфликт, Лавров казва: ", "date": "2018.09.13", "title": "Лавров: ЕС трябва да е по-независим от САЩ"}
{"url": "http://clubz.bg/73074-volejbolistite_sreshtu_iran_vyv_vtoriq_si_mach_na_svetovnoto", "text": "България излиза срещу Иран във втория си мач на Световното по волейбол за мъже тази вечер от 20:30 часа в Двореца на културата и спорта във Варна. И двата отбора спечелиха с по 3:0 първите си срещи. Нашите биха Финландия миналата неделя, а вчера персийците се справиха с Пуерто Рико (25:19, 25:14, 25:18). На тима на Пламен Константинов ще е по-трудно, отколкото срещу скандинавците. Италия - Япония 3:0, Доминиканска република - Словения 1:3, Белгия - Аржентина 3:1;  Франция - Китай 3:0, Холандия - Канада 0:3, Бразилия - Египет 3:0; Камерун - Тунис 3:0, Австралия - Русия 0:3, САЩ - Сърбия 3:2;  България - Финландия 3:0, Иран - Пуерто Рико 3:0, Куба - Полша 1:3.", "date": "2018.09.13", "title": "Волейболистите срещу Иран във втория си мач на Световното"}
{"url": "http://clubz.bg/73069-avstrijskata_krajna_desnica_ne_iska_banyn", "text": "Австрийската крайна десница не проявява желание за политическо сътрудничество с бившия съветник на американския президент Доналд Тръмп - Стив Банън, който иска да работи от Брюксел в подкрепа на европейските десни популисти, увери генералният секретар на Австрийската партия на свободата (АПС) Харалд Вилимски, предаде Франс прес, цитирана от БТА. Как и с кого Стив Банън ще разрушава ЕС АПС управлява от декември заедно с консерваторите на канцлера Себастиан Курц. Стив Банън, прословутият бивш съветник на Доналд Тръмп, каза, че създава организация, наречена \"Движението\", която ще работи от Брюксел, за да подкрепи възраждането на десните популисти в Европа. \"Движението\" е замислено като свързващо звено между различните подобни формации с възможност да прави допитвания, да дава съвети и консултации за хора от дясното политическо пространство. Запитан за евентуално сътрудничество с Банън, министър-председателят на Унгария, ултраконсерваторът Виктор Орбан отговори вчера по време на пресконференция в Брюксел, че \"не се интересува от въпроси, които не засягат Унгария\". Италианският вътрешен министър Матео Салвини, водач на крайната десница в страната си, се срещна с Банън през този уикенд в Италия и изрази желание да работи с него за обединяване на популистите и евроскептиците за европейските избори през май 2019 г.", "date": "2018.09.13", "title": "Австрийската крайна десница не иска Банън"}
{"url": "http://clubz.bg/73083-ahmed_dogan_veche_e_majoritaren_sobstvenik_na_tec_varna", "text": "Почетният лидер на ДПС Ахмед Доган вече е мажоритарен собственик на фирмата \"Сигда\" ООД, която през октомври миналата година придоби ТЕЦ \"Варна\". Това показват документи в Търговския регистър по партидата на компанията. Новината съобщи първо \"Капитал\", а данните в регистъра потвърждават сделката. Досега централата бе собственост на децата на бившия министър на транспорта в кабинета \"Орешарски\" Данаил Папазов - Станислав и Ивелина Папазови. Самият бивш министър е управител на фирмата, купила ТЕЦ-а, който не работи от години и бе продаден от ЧЕЗ през миналата година.  ЧЕЗ продаде ТЕЦ-Варна на министъра на Орешарски Данаил Папазов С договор за прехвърляне на дялове от 7 август тази година Станислав и Ивелина Папазови поотделно са продали част от дяловете си в компанията лично на Доган. Вписването в Търговския регистър на този договор е от 9 септември 2018 г. Прехвърлените на почетния лидер на ДПС дялове са общо 70% от капитала на дружеството, става ясно още от документите. Продажната цена е описана в анекс към договора, който не е публикуван в регистъра. Децата на Папазов запазват миноритарни дялове, а той заедно със Станислав остават управители на \"Сигда\" ООД. Цялата компания е заложена в Първа инвестиционна банка като обезпечение срещу кредит. Въпросният кредит е в размер на 24 255 000 евро и представлява около половината от сумата, срещу която бе купен ТЕЦ-Варна от ЧЕЗ (официално цената на сделката не бе обявена при сключването й, но според отчета на чешката ЧЕЗ от продажбата на актива си е получила около 48 млн. евро, а според финансовия отчет на \"Сигда\" - 98 млн. лв.  - б.р.). Лихвата по кредита към ПИБ е 7,5%. Печалбата, която компанията \"Сигда\" ООД декларира в годишния си финансов отчет за 2017 г., е 614 хил. лв. след облагане с данъци. Това е двойно повече от предходната година, когато печалбата е била 330 хил. лв.  Общите приходи от дейността на фирмата, която притежава ТЕЦ-\"Варна\", са 7,4 млн. лв. Активите са оценени на 102 млн. лв., а пасивите - на 100 млн. лв.  В отчета за 2017 г. има и следната заявка от страна на компанията:  Пред миналата година е разпределен и дивидент в размер на 30 000 000 лв. от дъщерното й дружество \"ТЕЦ-Варна\" ЕАД. Доган регистрира първата си фирма. С Румен Гайтански-Вълка До края на 2017 г. почетният лидер на ДПС Ахмед Доган нямаше собственост във фирми и никакъв регистриран бизнес. Преди няколко месеца обаче се разбра, че Доган е станал съсобственик и съдружник с Румен Гайтански (известен и с прякора си Вълка - б.р.) във фирма \"Уотър Хаус\". Дружеството е с адрес бул. \"Цариградско шосе\" № 48-50. Това е сградата на някогашния Полиграфически комбинат, където вече се помещава бизнес център.  Придобиването на мажоритарен дял от \"Сигда\" ООД е втората бизнес придобивка на Доган. Доган регистрира първата си фирма. С Румен Гайтански-Вълка", "date": "2018.09.13", "title": "Ахмед Доган вече е мажоритарен собственик на ТЕЦ \"Варна\""}
{"url": "http://clubz.bg/73070-evropa_prinadleji_na_evropejcite_kazva_dalaj_lama", "text": "Будисткият духовен водач Далай Лама заяви на конференция в шведския град Малмьо вчера, че \"Европа принадлежи на европейците\" и че е желателно след време бежанците да се завърнат у дома, \"за да възстановят собствените си страни\", предаде Франс прес, цитирана от БТА. Далай Лама иска централата на НАТО да бъде в Москва Получилият Нобелова награда за мир Далай Лама каза още, че Европа е \"морално отговорна\", в случай че трябва да се помогне на \"бежанец, чийто живот е наистина в опасност\". Далай Лама е смятан от своите многобройни последователи за велик мислител, сравним с Махатма Ганди или с Мартин Лутер Кинг, отбелязва Франс прес.", "date": "2018.09.13", "title": "\"Европа принадлежи на европейците\", казва Далай Лама"}
{"url": "http://clubz.bg/73072-ekolozi_podadoha_isk_v_shveciq_sreshtu_severen_potok_2", "text": "Международната обществена организация \"Клайънт ърт\" (ClientEarth) свързана със защитата на околната среда, се обърна към административния съд в Швеция, за да блокира строителството на газопровода \"Северен поток-2\" в шведски териториални води, предаде ТАСС, цитарана от БТА. \"Клайънт ърт\" внесе във Висшия административен съд на Швеция иск за спиране на строителството на газопровода \"Северен поток-2\" с дължина 510 километра в шведски териториални води. Според юристи-еколози документите за строителството са непълни и неточни, тъй като не отчитат как ще повлияе газопроводът на дивата природа на Балтийско море, се посочва в прессъобщение. Според организацията изграждането на газопровода ще доведе до взривове на боеприпаси, останали от Втората световна война на дъното на Балтийско море, а тези взривове ще навредят сериозно на защитени морски бозайници. \"Северен поток 2\" - геополитика или корупция? ведските власти одобриха газопровода на 7 юни тази година. През май стана известно, че \"Клайънт ърт\" са подали иск в административния съд на финландския град Ваас против разрешението на властите за строителството на \"Северен поток-2\" в изключителната икономическа зона на Финландия. \"Северен поток-2\" се предвижда да бъде въведен в експлоатация в края на 2019 г. Тръбопроводът трябва да мине по дъното на Балтийско море от руското крайбрежие до германското. Пропускателната способност на двете тръби е 27,5 милиарда куб. м газ на година. Новият газопровод ще удвои мощността на съществуващия \"Северен поток\" и в основни линии ще повтори маршрута му. Той ще заобиколи транзитните държави Украйна, Беларус и Полша и другите източноевропейски и балтийски страни и ще премине през изключителните икономически зони и териториални води на пет държави - Русия, Финландия, Швеция, Дания и Германия. Разрешението от Дания все още се очаква.", "date": "2018.09.13", "title": "Еколози подадоха иск  в Швеция срещу  \"Северен поток-2\""}
{"url": "http://clubz.bg/73073-polskiqt_prezident_es_ne_e_tolkova_vajen_za_nas", "text": "Полският президент Анджей Дуда бе разкритикуван днес от политическите си опоненти затова, че нарече Европейския съюз \"въображаема общност\", която не е толкова важна за поляците, съобщи Асошиейтед прес, цитирана от БТА.  Дуда е съюзник на управляващата партия \"Право и справедливост\", която влезе в конфликт с ЕС заради противоречива реформа в съдебната система, която Брюксел определи като нарушаване на върховенството на закона. Анджей Дуда - политически наследник на Лех Качински Дуда и служители на правителството твърдят, че реформите, които дават на управляващата партия големи правомощия над съдилищата, са демократични и съдиите ще се отчитат повече пред обществото. ЕС и много правозащитни организации заявиха, че промените ще подкопаят независимостта на съдебната власт.  Реакцията срещу думите на Дуда в Полша бе силна, а някои анализатори дори изразиха опасения, че полските власти могат да поведат страната към излизане от ЕС. Основният лидер на опозицията и председател на партията \"Гражданска платформа\" Гжегож Схетина заяви, че Дуда не разбира каква \"вреда нанасят подобни думи на образа и репутацията на Полша\". Лидерът на Полската селска партия Владислав Кошиняк-Камиш обвини Дуда, който е практикуващ католик, че отрича идеите на един от най-големите полски авторитети, покойния папа Йоан Павел Втори, който подкрепяше членството на Полша в ЕС. В реч в град Лежайск Дуда обвини Европа, че през 1945 г. е оставила Полша на произвола на съдбата и под контрола на СССР. Затова Полша има право да има очаквания от Европа, а поляците \"имат правото да управляват тук и да решават каква Полша искат\". Полша се присъедини към Европейския съюз през 2004 г., което доведе до 14 години на силен икономически растеж, подхранван от милиардите евро, получени от различни европейски фондове, отбелязва АП. Членството в ЕС донесе нови свободи за поляците да пътуват, работят и учат в Европа. От тези възможности се възползваха милиони хора. Проучванията на общественото мнение показват, че подкрепящите членството в ЕС поляци са около 80 процента. Говорителката на управляващата партия Беата Мазурек заяви, че \"Право и справедливост\" няма намерение да изтегля Полша от Европейския съюз.", "date": "2018.09.13", "title": "Полският президент: ЕС не е толкова важен за нас"}
{"url": "http://clubz.bg/73045-bezmitna_zona_svilengrad_umrq_da_jivee_zona_svilengrad", "text": "Създадената малко преди падането на тоталитарния режим свободна безмитна зона Свиленград се закрива и става една от десетината създадени или в процес на създаване държавни индустриални зони у нас.  Една легенда си отиде. Няма я вече свиленградската митница Със свое решение Министерският съвет прекрати съществуването й, проектирано в специалния Указ № 2242 от 1987 г. В ревизирания си вид неговият член 3, който даваше основание за съществуване на известната зона край Свиленград, гласи: След прекратяването на статута на Свиленградската зона по смисъла на този текст тя ще предоставя вече логистични услуги - като отдаване на помещения и складови бази под наем.  Приемането на акта ще даде възможност за привличане на български и чуждестранни инвеститори и ще допринесе за реализиране потенциала за развитие на инфраструктурата в региона, използвайки близостта до границата с Гърция и достъпа до транспортен коридор № IV, свързващ Европа с Турция, се казва в съобщението на правителствената пресслужба. Митницата в Свиленград и митническото бюро в Свободната безмитна зона прекратиха съществуването си още през януари 2016 г. с решение на министъра на финансите Владислав Горанов. Сега и Свободната безмитна зона, благодарение на която политици и бизнесмени в България станаха милионери, отива в историята - на българския преход. Банка „Виктория” – за Цветелина Бориславова или Фуат Гювен Беровото правителство даде картбланш на бизнесмена Фуат Гювен, изселник от Кърджалийско, да построи бензиностанция в безмитна зона Свиленград, последвана и от такава край граничния пункт Ново село край Видин - на входа и на изхода от България, за да продава горива, без да плаща мита, данъци и акцизи. Благодарение на кабинета, управлявал с подкрепата на ДПС, Гювен продаваше само от бензиностанцията си в Свиленградската зона около 100 тона горива на денонощие. Дружеството \"Шипка Фуат Гювен\" държеше както колонки за горива в Свободна безмитна зона Свиленград и ГКПП-Капитан Андреево, така и безмитни магазини. А отвори и бензиностанции в безмитните зони на Видин и Русе, впоследствие получи и банков лиценз за трезора си Dбанк, чийто управител стана Стоян Александров - финансовият министър, по чието време Гювен натрупа състоянието си от продаваните в безмитните зони горива. Банка „Виктория” – за Цветелина Бориславова или Фуат Гювен", "date": "2018.09.13", "title": "Безмитна зона Свиленград умря. Да живее зона Свиленград"}
{"url": "http://clubz.bg/73036-kak_ruskata_mashina_smaza_protestite_sreshtu_pensionnata_reforma", "text": "Близо 1200 арестувани, препятстване на достъпа на адвокати до задържаните, 14 дни арест за адвокат, 75 000 рубли глоба за пенсионер. Така руското онлайн издание Meduza.io обобщи резултатите от протестните акции срещу повишаването на пенсионната възраст в Русия.   Кого избират днес 65 милиона души в Русия   Те бяха свикани на 9 септември - Единния ден за гласуване, в 83 града от опозиционния политик Алексей Навални, който по същото време бе в ареста. В нито един важен град властите не координираха митингите, вместо това имаше масови задържания в Санкт Петербург, Москва, Екатеринбург, Краснодар, Омск и други градове. Москва в схватка с Google - обвинява в намеса в изборите На 10 и 11 септември съдилищата отсъдиха арести и глоби за участниците в тези действия. По време на самите демонстрации на 9 септември бяха задържани 1018 души. Повечето от тях прекараха нощта в полицейските участъци. В Краснодар, Омск и Екатеринбург полицията обяви плана \"Крепост\" и не позволи на адвокати да се срещнат със задържаните. Повечето от участниците бяха обвинени в нарушаване на процедурата за провеждане на обществени събития, пет от които бяха против полицейските служители. До вечерта на 10 септември броят на задържаните стигна 1195 души.     Но и тези данни не са окончателни, например на сутринта на 11 септември полицията в Нижни Новгород арестува активиста Иля Мясковски. Ден по-рано неговите съратници получиха от 12 до 14 дни арест. Протестите срещу пенсионната реформа на Путин обединяват леви и десни Най-голямата глоба получи пенсионерът от Челябинск Андрей Маниченко - той трябва да плати 75 000 рубли (над 926 евро - при средна пенсия за Русия около 170 евро - б.р.), че е нарушил повторно реда за провеждане на публично мероприятие. В Санкт Петербург за 13 денонощия в ареста беше изпратена участничка в митинг, която е инвалид трета група.     Срещу двама участници в протестите в Москва са заведени наказателни дела за нападения над полицаи. Най-малко 15 души получиха травми след сблъсъци с униформените от Росгвардия и МВР.      Руските власти осъществиха \"превенция\" - напъхаха в арестите много активисти в навечерието на 9 септември. Самият Навални беше задържан още на 27 август - за 30 дни, заради акция, организирана от него в края на януари. Най-малко тридесет координатори на щабове на Навални и организатори на протестни акции срещу пенсионната реформа в 15 града бяха задържани дни преди това.  \"Левада\": Всеки втори руснак готов за протест срещу пенсионната реформа А по време на самите митинги на 9 септември в полицията бяха прибрани координаторите на щабовете на Навални в Санкт Петербург, Екатеринбург, Уфа, Красноярск и Магнитогорск. Те получиха от 5 до 25 дни в ареста. В Екатеринбург полицията задържа дори журналисти, отразявали демонстрацията, но впоследствие ги освободи. Най-много от задържаните са в Санкт Петербург - над 620 души. По данни на изданието \"Фонтанка\", 80 от тях са непълнолетни. Част от тях са наказани с глоби от 5000 до 20 000 рубли, 47 са арестувани за 5-10 дни, а други седем са наказани с общественополезен труд от 20 до 60 часа. Навални свиква протест срещу пенсионната реформа Москва в схватка с Google - обвинява в намеса в изборите Протестите срещу пенсионната реформа на Путин обединяват леви и десни \"Левада\": Всеки втори руснак готов за протест срещу пенсионната реформа Навални свиква протест срещу пенсионната реформа", "date": "2018.09.13", "title": "Как руската машина смаза протестите срещу пенсионната реформа"}
