{"url": "http://clubz.bg/60388-fejsbuk_ako_iskash_da_te_vijdat_plashtaj", "text": "От 19 октомври експериментът се провежда в шест държави: Сърбия, Словакия, Камбоджа, Шри Ланка, Гватемала и Боливия. Той се отнася до тъй наречените \"News Feeds\" - информацията, която всеки потребител вижда на Фейсбук-страницата си. Сега алгоритъм решава кои са \"най-важните\" постинги, които потребителят вижда във фийда. Чрез експеримента Фейсбук иска да провери поведението на потребителите, когато те могат да избират между два различни \"News Feeds\". Идеята е постингите на приятелите и познатите да бъдат разделени от всички останали съдържания. Най-отгоре във фийда ще се вижда само това, което постват приятелите на даден потребител. А съдържанията на медиите, на фирми и други обществени сайтове ще се появяват на по-неатрактивно място в т.нар. \"Explore Feed\". Ако някой иска неговите съдържания все пак да намерят място в основния фийд, той ще трябва да си плаща за това. Във всички страни, в които се провежда експериментът, само за няколко седмици има драстичен спад в прочитанията на съдържанията, които медиите качват във Фейсбук. В Словакия, например, броят на медийните постинги, които стигат до потребителите, е спаднал с около 2/3. Същото е положението и в Гватемала. В Сърбия кликовете на някои от постингите на Дойче веле на сръбски език са спаднали с около 70 процента. \"Мисля, че Фейсбук иска да разбере дали потребителите искат да виждат на стената си само постингите на своите приятели, или ги интересуват също и съдържанията на обществените сайтове\", казва сръбският експерт по социалните медии Владимир Чук. Той твърди, че постингите на обществените сайтове са наводнили до такава степен фийдовете във Фейсбук, че информациите от приятелите са станали почти невидими. Освен това промяната цели и друго - качващите комерсиални съдържания да бъдат принудени да променят стратегията си - както спрямо Фейсбук, така и спрямо потребителите, твърди още Чук. Напълно логично от промяната най-силно са засегнати тези, които качват най-много съдържания във Фейсбук - медиите. \"В някои случаи говорим за 40 до 60 постигна на ден, което \"замърсява\" фийд-пространството\", казва сръбският експерт. Медиите в Сърбия са подложени на силен натиск. Инструментите за влияние са от заплахи - срещу журналистите от общестено-правните медии до икономически натиск - срещу частните медии. В тази обстановка за кратко време социалните медии добиха голяма популярност, а за една част от населението Фейсбук и Туитър се превърнаха в основни източници на информация. \"Това беше реакция срещу окупирането на традиционните медии от управляващите върхушки\", казва Желико Бодрожич от Независимия журналистически съюз на Сърбия NUNS. Той обаче допълва, че социалните мрежи не са в състояние да изместят напълно класическите медии, те могат само да ги допълнят. Според Бождрожич, включително и социалните медии са \"обладани\" от управляващите. \"Сръбското правителство не може да забрани или ограничи използването на интернет, но може да пречи на някои източници на свободна информация в интернет - чрез активизирането на армията от интернет-тролове\", твърди представителят на журналистическия съюз. Много наблюдатели се опасяват, че тази промяна ще се отрази негативно най-вече в страните, в които медиите не са свободни и (поради това) социалните мрежи изпълняват ролята на информационни канали. Владимир Чук не вярва, че с това Фейсбук преследва някакви политически цели. По-скоро става въпрос за класически икономически съображения на принципа \"pay to play\". Казано по друг начин: който иска неговите съдържания в мрежата да са на видно място, ще трябва да се бърка по-дълбоко в джобовете си. Фейсбук твърди, че засега няма да разширява географията на своя експеримент и към други държави. Но сръбският експерт Владимир Чук е убеден в противното: \"Скоро и другите социални медии ще направят същото или нещо подобно. Това пък ще накара комерсиалните участници да предлагат на хората само онези съдържания, които те искат да виждат\", допълва Чук.", "date": "2017.11.06", "title": "Фейсбук: ако искаш да те виждат, плащай!"}
{"url": "http://clubz.bg/60369-globalniqt_svqt_mechtata_na_feliks_edmundovich_dzerjinski", "text": "Питам се кога поредното разкритие за руско финансово участие в търговия с влияние ще престане да бъде новина. Всеки, който познава, макар и отчасти, целеполагането на руските специални служби, не може да бъде изненадан от нито едно от тези разкрития. Черезвичайната комисия - ЧК е първата шпионска структура в света, която надхвърля многократно целите на едно обикновено разузнаване. До създаването на ЧК и Коминтерна разузнаването е информационна служба, която кротко събира информация за други държави и властови структури в полза на своите национални институции и интереси. ЧК и Коминтернът са създадени, за да организират мащабни \"оперативни мероприятия\" - най-вече диверсии на чужда територия - с цел реализация на интернационалната стратегия на новоучредената болшевишка империя. Първите мащабни оперативни мероприятия са Спартакисткото въстание в Германия (1919 г.), Съветската република на Бела Кун в Будапеща (1919 г.) и Септемврийският метеж в България (1923 г.). Русия щедро финансирала \"Туитър\" и \"Фейсбук\" чрез съдружник на Къшнър По време на студената война КГБ се състезава с новоучредената американска агенция ЦРУ за дестабилизиране и присъединяване към комунистическия блок на държави и територии от т.нар. Трети свят. Америка не притежава държавно външно разузнаване до началото на Втората световна война, а ЦРУ е създадено за неутрализиране на мащабната агресивност на Москва в следвоенния свят. До разпадането на Съветския съюз проникването на КГБ (сега ФСБ) в корпоративния свят е обективно ограничено поради факта, че комунистическият колос притежава само държавни институции - а не независими компании. Агентите на КГБ и ГРУ могат да се маскират и да проникват навсякъде, но легендирането им като независими бизнесмени или финансисти е по-трудно. Глобалният свят представлява гъсто изплетена мрежа от финансово-корпоративни институции, държавни стратегии и инфраструктури на организираната глобална престъпност, като границите между тези различни по дефиниция играчи са силно размити в гостолюбивите офшорни зони до степен на неразпознаваемост. Феликс Едмундович Дзержински можеше само да мечтае за подобни богати възможности за проникване в \"територията на врага\" и за осъществяване на крупни мрежови игри, конструирани от високопрофесионалните експерти във и около Кремъл. Между впрочем, тези възможности се оползотворяват далеч не само от Русия. Китай също използва ресурсите на държавната си машина в тази посока, макар и - засега - за твърде различни, по-скоро икономически и финансови цели. Руската държава е имперска структура, чийто целокупен ресурс винаги е бил без остатък на разположение на имперската агресия и завоевателна политика. Оттук здравата ще се изпотите, докато идентифицирате и подредите на практика безкрайните комбинации, които руските специални служби могат да разиграват в политическите и обществените институции - включително медиите и социалните мрежи - на други страни, особено в демократичния свят. Демократичната система е силна с прозрачността на своите институции и с гарантирания обществен достъп до резултатите от тяхната дейност. Уязвимостта на националните демократични институции - дори на колоси като САЩ и големите европейски страни - обаче непрекъснато нараства в епохата на глобализацията. Свободното циркулиране на пари, бизнес и информационни проекти в неинституционализираната глобална среда нанася мощни и непоправими удари на едно национално законодателство и неговата способност да постави разделителна линия между легитимен бизнес и финансово-икономическо престъпление на своята територия. Затова службите на Путин могат да ловят и най-големите риби в глобалния аквариум, докато са тежко увредени трите основни инструмента за предотвратяването на покупко-продажба на политици и висши администратори и за ограничаване на публичната манипулация с истината. Първият инструмент е капацитетът за институционален публичен контрол в рамките на една демократична държава и обществена система. Глобализацията драматично подкопава този капацитет. Вторият инструмент е личната почтеност и достойнството на кандидатите за публични длъжности. Алчността и ерозията на ценностната система, позволяваща ясно разграничаване на добро от зло на актьорите в демократичния процес, е най-голямата заплаха за демокрацията - която на всичко отгоре е безмилостно подкопавана като национална система от глобализацията. Без да бъде заменяна от каквато и да е глобална институционална система - демократична или не. Третият инструмент е функциониращ критерий (критерии) за различаване на лъжа от истина и възможността за обществена морална санкция при това разграничаване. В епохата на \"постистината\" всичко истинно може да се окаже лъжа, а всяка лъжа - истина. Затова не само не можем да се опазим от Путин. Но губим и легитимността за отхвърляне на неговите маневри от позициите на демократичната почтеност.  ", "date": "2017.11.06", "title": "Глобалният свят - мечтата на Феликс Едмундович Дзержински"}
{"url": "http://clubz.bg/60354-melaniq_mejdu_perlite_i_kaligrafiqta_snimki", "text": "Първата дама на САЩ Мелания Тръмп имаше разнообразни преживявания в Токио по време на официалната визита на американския президент в Япония.  Заедно със съпругата на японския премиер Аки Абе тя посети търговския квартал Гинза, където разгледа истински перли в представителния бутик на японския производител на перли Микимото. Двете дами се размениха целувки и след това пиха чай.   По-късно се изкачиха до \"тайния етаж\" на сградата, до който имат достъп само височайшите гости на фирмата. Двете имаха урок и по улов на перли. Двете първи дами не се виждат за първи път. Мелания Тръмп вече домакинства на г-жа Абе в Мар-а-Лаго по време на посещението на японския премиер в САЩ.  \"Прекрасно посещение\", оцени видяното по-късно Мелания в туитър. По същото време Доналд Тръмп играеше голф. Кокичи Микимото, основателят на марката \"Микимото\", е първият човек в света, който успешно култивира полусферична перла от стрида още през 1893 г. \"Микимото\" открива тайната да култивира красиви перли от толкова високо качество, че те наподобяват естествените перли\", според уебсайта на компанията.  \"Красиви знаци\", коментира Мелания по време на посещението си в начално училище в Киобаши Тцукиджи. Тя дори седна и реши да се пробва в калиграфията, като каза \"да, бих желала за опитам\". Ентусиазирани малки японски ученици посрещнаха Мелания Тръмп при визитата ѝ в училището им. Тя също видимо им се зарадва, а всички позираха с вдигнати ръце със знака на мира. На тръгване децата я изпратиха с Over the Rainbow. Мелания състредоточено изпробва уменията си в калиграфията. След месеци в сянката на съпруга си Мелания Тръмп все повече се очертава като приятно, успокояващо присъствие в Белия дом, който е разтърсван от скандали. Наскоро обявената ѝ програма да помага на деца в неравностойно положение допринася за симпатичния ѝ образ, коментира Си Ен Ен.", "date": "2017.11.06", "title": "Мелания - между перлите и калиграфията (СНИМКИ)"}
{"url": "http://clubz.bg/60366-demotiviranite_bylgari_kolko_i_kakvi_grafiki", "text": "Около 330 хиляди души са демотивираните българи –   (бюрото по труда). Това сочат данните от специално целево   по поръчка на фондация \"Фридрих Еберт\". Данните за образованието показват ясна зависимост. Ниски дялове на демотивирани българи имаме при хората с висше образование, а най-сериозно натрупване на хора със средно образование – над половината от попадащите в тази група (53%). Данните еднозначно показват, че високото образование дава по-високи шансове за по-добра реализация. По отношение на семейния статус - малко над половината от демотивираните българи са женени/омъжени. В голяма степен това е предпоставка демотивираните българи да са издържани от други членове на семейството. По отношение на по-младите в голяма степен от техните родители и близки. Професионалният статус на по-голям процент от демотивираните българи е работник/неквалифициран труд – близо една трета, както и 21% квалифицирани работници. Мнозинството (72%) нямат личен месечен доход. 13% имат личен доход до 500 лв. Тук трябва да отбележим, че в част от респондентите, които по обективните критерии попадат в групата на демотивираните българи, получават доходи като работещи в сивата икономика чрез ренти или доходи от чужбина. Месечният доход на домакинствата ясно показва, че демотивираните българи се издържат в голяма степен от доходите на други членове на семейството. Едва 2% са без никакви доходи на домакинството. Една четвърт от домакинствата на демотивирани българи получават доходи в размер до 500 лв., или между 501-1000 лв. По отношение на етническия произход българите, които попадат в групата на демотивираните, са 56%. Отчитат се високи нива на такъв тип хора при ромите, които са близо една трета. По тип населеното място без изненада най-висок дял на демотивираните българи има в селата – 42%. В областните градове делът е малко под една трета, а в малките градове – 22%. С най-нисък дял от целевата група се отчита в столицата – едва 7%. Близо половината (47%) от всички демотивирани българи не си търсят работа, тъй като твърдят, че няма работа за тях. Едва 13% посочват като причина, че ги издържат роднини и че няма работа по специалността им. Сред висшистите половината изразяват мнението, че няма работа по специалността им. Резултатите са логични, тъй като традиционно висшистите са по-претенциозна група, като немалка част от тях държат да се реализират по специалността си. Това се доказва и от данните, че само 21% от висшистите в целевата група са на мнение, че няма работа за тях. Официалният държавен посредник в лицето на бюрото по труда се оказва изключително неефективен механизъм за успешна реализация на пазара на труда. Само 1% от всички анкетирани са имали положителен опит при намирането на работа чрез бюрата по труда. Повече от половината (52%) от всички демотивирани българи твърдят, че държавата е длъжна да им осигури работа, докато 42% са на обратното мнение. Голяма част от анкетираните (47%) заявяват, че биха започнали работа за сравнително адекватни възнаграждения – между 500 и 1000 лева. Предвид статистическите данни, че средната брутна месечна работна заплата в България в началото на 2017 г. е вече над 1000 лева, ясно сочи, че очакванията към пазара на труда в България са напълно реалистични от страна на респондентите. Сред висшистите и живеещите в София желаната заплата е по-висока от общата картина в порядъка 1001-1500 лв. 43% от всички демотивирани българи имат доказана професионална квалификация, докато над половината нямат. 37% пък биха се включили в курсове за квалификация, за да си намерят по-лесно работа. Една трета от анкетираната група пък е склонна на по-сериозна трудова мобилност, като са готови да започнат работа в населено място, което е отдалечено на 50 километра от дома им, ако им бъде осигурен транспорт. Тук отново прави впечатление зависимостта между възрастта и склонността да се започне работа на отдалечено място от дома. Над 40% от най-младите декларират готовност, докато само 14% сред най-възрастните изразяват готовност за работна мобилност. Съществена разлика се наблюдава и в разбивката по пол. Мъжете са раздвоени (по около 45%) относно склонността си да пътуват до 50 км до работа, докато при жените 68% декларират, че не са склонни. Мотивацията на целевата група може да дойде практически почти единствено от добро заплащане (53%). Разликата между тази опция и всички останали е съществена. Единствено при висшистите една четвърт от тях държат на подходяща за специалността им работа. Според демотивираните българи това, което може да направи държавата, за да подпомогне хората в намирането на работа, е да поема част от осигуровките (53%), като следват подпомагане на деца и зависими членове на домакинството (31%) и помощ при преместването и наемането на жилище в друго населено място. 58% от анкетираните предпочитат да живеят в България. Малко над една четвърт обаче при първа възможност бих отишли да живеят в чужбина. Прави впечатление, че най-висок е процентът сред най-младите (41%) и тези с висше образование (35%). Сред най-младите повечето искат да заминат в чужбина, отколкото да живеят в България. 8% биха се преместили в друго населено място в България. Институцията, която трябва да бъде посредникът между безработните и пазара на труда, практически не се използва като средство за информация за работа. Над 80 процентни пункта сочат роднини/близки и приятели като основно средство. Това говори за обезсърчаване от основните методи, които им се струват ненадеждни, а надеждата остава основно в помощта и ходатайството от близки хора. Единствено висшистите залагат колкото на възможностите по „втория начин“, толкова и на търсене на информация за работа чрез интернет сайтове.  ", "date": "2017.11.06", "title": "Демотивираните българи - колко и какви (ГРАФИКИ)"}
{"url": "http://clubz.bg/60379-tim_kuk_iphone_x_struva_po_malko_ot_kafe_na_den", "text": "Всеки може да си позволи iPhone X, смята изпълнителният директор на Apple Тим Кук.  Сумата от 33 долара е базирана на офертите за разсрочено плащане на AT&T - две години и половина по 33,34 долара на месец и притежавате iPhone X.  Хиляди на опашки за iPhone X (СНИМКИ) Според Кук много от собствениците на iPhone продават старите си устройства, които дълго запазват стойността си, и така могат да спестят още пари от цената на новия флагман, който започна да се продава през миналата седмица. Но това важи за САЩ - както плановете за разсрочено плащане, така и цената на кафето. Дори и там базовата цена остава 999 долара, а в България iPhone X струва 1700 лв. Единственото, което остава константно, е високата цена на старите модели - iPhone 7 все още може да се продаде за 1000 лева. Кук обяснява и ценообразуването на новия смартфон, който е най-скъп досега и от гледна точка на базовите компоненти:", "date": "2017.11.06", "title": "Тим Кук: iPhone X струва по-малко от кафе на ден"}
{"url": "http://clubz.bg/60370-trymp_qponiq_moje_da_svalq_raketite_na_phenqn_samo_s_amerikansko_oryjie", "text": "Япония може да сваля ракетите на Северна Корея още във въздуха, ако купи необходимото за целта американско оборудване, заяви американският президент Доналд Тръмп. “Ерата на стратегическо търпение приключи“, каза още той след среща с японския премиер Шиндзо Абе в Токио. Двамата лидери потвърдиха, че работят заедно за справяне със заплахата от режима в Пхенян. От думите на Тръмп не става ясно дали е подписана нова сделка за доставка на американска военна техника по време на посещението на президента. Шиндзо Абе пак е премиер. Япония е по-близо до собствена армия Шиндзо Абе пък заяви, че Токио ще сваля ракети, “ако е необходимо“. Позицията на Япония е, че ще се цели в ракети на Северна Корея само ако паднат на японска територия или ако представляват външна заплаха за страната. Северна Корея развива ядрената и балистичната си програма въпреки наложените санкции от Съвета за сигурност на ООН. Режимът на Ким Чен Ун  провежда ядрени опити и изстрелва междуконтинентални балистични ракети, две от които преминаха над Япония. Тръмп: Искам помощ от Путин за Северна Корея Япония подкрепя позицията на Тръмп, че “всички опции“ трябва да са на масата, заяви японският премиер Шиндзо Абе. Време е да се наложи максимален натиск върху Северна Корея. САЩ и Япония са напълно единни по въпроса, каза още премиерът, който спечели отново парламентарните избори през миналата седмица. Утре Тръмп продължава 12-дневната си азиатска си обиколка с посещение на Южна Корея. Тръмп: Искам помощ от Путин за Северна Корея", "date": "2017.11.06", "title": "Тръмп: Япония може да сваля ракетите на Пхенян само с американско оръжие"}
{"url": "http://clubz.bg/60381-arestuvaniqt_sauditski_miliarder_s_orden_ot_pyrvanov", "text": "Арестуваният саудитски милиардер принц Алуалид бин Талал е носител на важно българско държавно отличие, показват архивите. През 2009 г. един от най-богатите хора в света получава орден \"Мадарски конник\". На награждаването той има съвсем светски вид. Принцът, който е сред арестуваните в събота високопоставени представители на кралското семейство в Рияд, има по-либерални разбирания. Чистка - Саудитска Арабия арестува 11 принцове Арестът на принца изненада и Саудитска Арабия, и големите световни финансови центрове. Той е един от най-богатите хора в света и има дялове от компании като Apple, Time Warner, Twitter, банковия консорциум Citigroup и медийната империя News Corporation. Контролира и сателитните телевизионни мрежи в арабския свят. Миналия месец даде интервю пред западна медия по въпроси като криптовалутата и плановете на Саудитска Арабия за държавната петролна компания \"Aramco\". Имаше публични сблъсъци с американския президент Доналд Тръмп. Принцът беше част от група инвеститори, която придоби контрол над хотел \"Плаза\" от Тръмп, той купи и скъпа яхта от него. Но в съобщение в туитър през 2015 г. нарече бъдещия президент  Преди да влезе в сблъсъци с Тръмп Бин Талал имаше и спречквания с бившия вече кмет на Ню Йорк Рудолф Джулиани, който отказа да приеме негово дарение от 10 млн. долара за жертвите на терористичните атаки от 11 септември заради критики на принца към външната политика на САЩ.  Въпреки че е изключително мощен във финансово отношение, принцът е нещо като аутсайдер в кралската фамилия - не точно дисидент, но фигура, която се различава от останалите. Той например открито подкрепяше даването на права на жените да шофират, често назначава и жени на отговорни постове в своите компании. През 2015 г. той обяви, че смята да дари богатството си от 32 млрд. долара за благотворителност след смъртта си. Все още не е ясно дали антикорупционният комитет ще конфискува и имуществото му и каква част от него. Техни Кралски Височества принц Алуалид Бин Талал Бин Абдулазиз Ал Сауд, член на кралското семейство на Саудитска Арабия и председател на компанията \"Кингдъм Холдинг\", и принцеса Амира са на работно посещение у нас. Те са в България по покана на вицепрезидента  сочат официалните информации от 2009 г. Възможностите за сътрудничество в туризма между България и Саудитска Арабия са били сред основните теми на срещата на президента Георги Първанов и принц  . Напомня се и че списание \"Тайм\" е нарекло принца \"саудитския Уорън Бъфет\". \"Президентът Първанов и съпругата му Зорка Първанова имаха среща с Техни Кралски Височества на \"Дондуков\" 2. Държавният глава връчи на принц Алуалид Ал Сауд орден \"Мадарски конник\" - първа степен за особено големите му заслуги за развитието на българо-саудитските отношения в икономическата област. Георги Първанов посочи, че отличието е признание за ролята, която има принц Алуалид Ал Сауд в световния икономически елит като един от изтъкнатите представители на суадитското кралско семейство, то е и оценка за онова, което България смята да инвестира в развитието на двустранните отношения със Саудитска Арабия\", става ясно от официално съобщение от българското президентство. Принц Алуалид бин Талил е пристигнал у нас с частния си самолет Боинг 747. Сред екипажа на самолета е имало три българки - стюардеси.", "date": "2017.11.06", "title": "Арестуваният саудитски милиардер с орден от Първанов"}
{"url": "http://clubz.bg/60374-finansistyt_kiril_ananiev_li_shte_e_noviqt_zdraven_ministyr", "text": "С немалка степен на вероятност новият министър на здравеопазването може да е бюджетар № 1 на държавата  . Това казаха два източника от управляващата коалиция между ГЕРБ и \"Обединените патриоти\", след като сутринта се събраха при премиера Бойко Борисов на съвет, за да обмислят номинация за наследник на проф. Николай Петров, който подаде оставка. От сбирката на управляващите официално се разбра, че името за нов министър ще бъде внесено в парламента тази седмица и че той не е лекар, а икономист. Управляващите си избраха здравния министър, но не го казват (СНИМКИ)", "date": "2017.11.06", "title": "Финансистът Кирил Ананиев ли ще е новият здравен министър?"}
{"url": "http://clubz.bg/60380-ubiecyt_ot_teksas_%E2%80%93_belokoj_mlad_bivsh_voenen_i_nasilnik", "text": "Масово убийство вчера по време на богослужение в баптистка църква в град Съдърленд Спрингс, щата Тексас, разтърси Америка и света. 26-годишният Девин Кели изби с автомат в храма 26 души на възраст от 5 до 72 години и рани 20 души. Сред жертвите е и дъщерята на пастора. Бивш военен застреля 26 души в църква в САЩ Престъпникът също е мъртъв, макар още да не е ясно дали сам е сложил край на живота си или е бил улучен смъртносно от полицейски куршум по време на преследването след покушението. В автомобила му бяха открити и други оръжия. Днес полицейските власти в Тексас съобщиха, че неотдавна стрелецът се е опитал да си извади лиценз за притежание и носене на оръжие на територията на щата. Документът обаче му е бил отказан, потвърди губернаторът на щата Гред Абът. Убиецът е носил две оръжия с себе си по време на престъплението - автомат и пистолет.  Служил е в американските ВВС, последно във военновъздушната база в Ню Мексико. През 2014 г. е бил разжалван и уволнен за недостойно поведение и след излежана присъда. Две години по-рано военен съд го е изпратил за една година зад решетките заради насилие, упражнявано срещу спътницата му в живота и роденото от съвместното им съжителство дете. След зловещото престъпление чичото на Кели заяви пред камера на тв Ен Би Си: Много от бившите съученици на Кели написаха във фейсбук, че той е бил атеист, класически безбожник. Неизменно е заявявал, че вярващите били глупаци. Точно обратното твърди тъщата на Кели. По време на летни ученически ваканции зет й Девин е разяснявал Библията на деца на възраст от 4 до 6 години. Тръмп от Токио: \"Това е акт на злото\" На 29 октомври т. г., седмица преди престъплението, Кели публикува във фейсбук своя снимка с полуавтоматично оръжие от тип AR-15, уточнявайки, че било \"боклук\". По последни данни той е стрелял точно с такова оръжие. След кървавата драма цяла Америка обяви за герой Джони Ландендорф, който е предотвратил още по-голяма трагедия. Той е минавал с автомобила си пред църквата. Видял, че млад мъж бяга, досетил се е, че е престъпникът и започнал да преследва с колата си автомобила на бягащия нападател. Същевременно и поддържал телефонна с връзка с полицията. Заради гонката масовият убиец е загубил контрола на колата си. При пристигането на униформените Девин Кели вече е бил мъртъв. Причината за смъртта му се изяснява. Той уточни, че дори не подозирал, че с действията си най-вероятно е предотвратил още по-голяма трагедия със жертви. Тръмп от Токио: \"Това е акт на злото\"", "date": "2017.11.06", "title": "Убиецът от Тексас – белокож, млад, бивш военен и насилник"}
{"url": "http://clubz.bg/60376-vypreki_pobedata_v_razgrad_cska_sofiq_s_oficialna_jalba_ot_sydiqta", "text": "ЦСКА-София е подал жалба от съдийството на Драгомир Драганов и неговия екип за спечеления мач срещу \"Лудогорец\" с 2:1 в Разград от Първа лига. \"Червените\" направиха обрат, след като при 1:1 останаха с 10 души заради изгонване на Фернандо Каранга (2 жълти картона) в 67-ата минута. ЦСКА-София би \"Лудогорец\" с 10 души, битката за титлата е жива Малко след това Кевин Меркадо направи 2:1. В края на срещата Драганов не отсъди дузпа за нарушение срещу Меркадо, който откровено бе изблъскан в наказателното поле на домакините. В официалния сайт на ЦСКА не се посочва какви точно са претенциите на клуба. Сега думата има съдийската комисия на БФС. По-рано през сезона рефери понесоха наказания заради най-различни допуснати грешки.", "date": "2017.11.06", "title": "Въпреки победата в Разград ЦСКА-София с официална жалба от съдията"}
{"url": "http://clubz.bg/60371-zashto_uma_tyrman_ne_se_oplakva_ot_harvi_uajnstijn", "text": "Ума Търман даде сдържан и едновременно силно емоционален отговор, когато бе помолена да коментира потопа от обвинения в сексуален тормоз срещу различни мъже от киноиндустрията, съобщава сайтът The Wrap. Търман е работила с Харви Уайнстийн, обвинен в сексуален тормоз на вече над 90 жени – снимала се е в негови продукции няколко пъти, включително в двата филма „Убий Бил“ и „Криминале“. Търман играе и в „Красиви момичета“ и в „Повелителят на кухнята“, които бяха разпространявани от компании на Уайнстийн. Още и още изнасилвания от Уайнстийн В момента продуцентът е обект на криминално разследване от правораздавателните органи в Лондон, Ню Йорк и Лос Анджелис. В петък Нюйоркската полицейска служба заяви, че има „образувано дело“ срещу Уайнстийн и се събират доказателства, за да бъде издадена заповед за арест. Изявлението на нюйоркската полиция дойде само един ден след като актрисата Паз де ла Хуерта съобщи, че  холивудският магнат я е изнасилил два пъти. Звездата от „Престъпна империя“ разказа пред „Ванити Феър“, че и в двата случая сексът не е бил по взаимно съгласие.", "date": "2017.11.06", "title": "Защо Ума Търман не се оплаква от Харви Уайнстийн?"}
{"url": "http://clubz.bg/60373-sauditski_princ_zagina_pri_katastrofa_s_helikopter", "text": "Саудитски принц и седем други висши държавни служители загинаха при катастрофа с хеликоптер близо до границата с Йемен, съобщава Би Би Си. Чистка - Саудитска Арабия арестува 11 принцове Убитият при инцидента е принц Мансур бин Мукрин, заместник-управител на провинция Асир. Той се е връщал от инспекция, когато хеликоптерът се е разбил, съобщава вътрешното министерство на Саудитска Арабия. Причината за катастрофата не е обявена. Принц Мансур е син на принц Мукрин бин Абдулазиз, първи престолонаследник между януари и април 2015 г., когато е изместен от бащата на настоящия пръв наследник на трона Мохамед бин Салман крал Салман. Инцидентът е случва по-малко от денонощие след като бяха арестувани 11 саудитски принцове по подозрения в корупция. Принцовете на Саудитска Арабия изчезват мистериозно Кампанията по арестите изглежда е поредна стъпка за консолидиране на властта на престолонаследника принц Мохамед бин Салман, който зае позицията през пролетта, измествайки братовчед си. Часове преди арестите крал Салман обяви, че създава мощен антикорупционен орган, начело на който застава отново престолонаследникът. Принцовете на Саудитска Арабия изчезват мистериозно", "date": "2017.11.06", "title": "Саудитски принц загина при катастрофа с хеликоптер"}
{"url": "http://clubz.bg/60364-dosietata_paradajz%E2%80%9C_kralica_elizabet_syshto_dyrji_milioni_v_ofshorki", "text": "Над 10 милиона лири от личното имущество на британската кралица са инвестирани във фонд на Каймановите острови, разкриват \"Досиетата Парадайз“. Херцогството на Ланкастър, което управлява активите на действащия монарх и трябва да осигури възвръщаемост на инвестициите, влага милиони във  \"Досиетата Парадайз\": Американски министър има бизнес със зетя на Путин Преди разкритията от Херцогството твърдят, че не знаят за инвестициите в BrightHouse. След това описват дела като нищожен, но отказват да разкрият размера на първоначалната инвестиция от 2005 г., която съвпада със скока в цената на акциите на компанията. BrightHouse, която има повече от 270 магазина, е обвинена в з  Миналия месец веригата плати 14.8 милиона лири компенсации на 249 000 клиенти. Русия щедро финансирала \"Туитър\" и \"Фейсбук\" чрез съдружник на Къшнър \"Досиетата Парадайз“ разкриват, че  . Херцогството на Ланкастър отрича да е получило каквито и да е данъчни облекчения от инвестициите си в офшорни компании. Подобни вложения сами по себе си не са престъпление, но разкритията сочат липсата на прозрачност във финансите на кралицата и се очаква да предизвикат искания за повече публичност в харчовете на кралското семейство. Според финансови отчети от края на март Херцогството разполага с активи на стойност 519 милиона лири. \"Досиетата Парадайз“ обаче разкриват  Русия щедро финансирала \"Туитър\" и \"Фейсбук\" чрез съдружник на Къшнър", "date": "2017.11.06", "title": "\"Досиетата Парадайз“: Кралица Елизабет също държи милиони в офшорки"}
{"url": "http://clubz.bg/60384-sinyt_na_richard_drajfus_syshto_s_obvineniq_kym_kevin_spejsi", "text": "Синът на актьора Ричард Драйфус се присъедини към обвинителите на Кевин Спейси. Той обвини звездата в неприлично сексуално поведение като по думите му Спейси го тормозел, докато баща му бил в същата стая, съобщава \"Гардиън\". Хари Драйфус, който по това време е бил на 18 години, разказа своята история в материал, публикуван от Buzzfeed. В него той описва Спейси като \"сексуален хищник\", който се е чувствал уверен да го \"обижда\", знаейки, че младежът няма да каже и дума. \"Случи се една нощ, когато тримата бяхме сами в апартамента на Кевин за репетиция. Баща ми не видя, а аз не му споделих дълги години\", пише сега Хари Драйфус. Историята е от 2008 г. Тогава Ричард Драйфус репетирал за пиесата  Complicit, чийто режисьор е Кевин Спейси, който по това време е художествен директор на  Old Vic. Новите твърдения за сексуален тормоз са поредните към прочутия актьор, носител на \"Оскар\". Заради тях той беше уволнен от сериала \"Къща от карти\" и в момента е обект на разследване от полицията в Лондон. Първите разкрития срещу Спейси дойдоха от актьора Антъни Рап, според когото звездата се е опитал да го насили сексуално по времето, когато Рап е бил 14-годишен.  Кевин Спейси създавал \"отровна атмосфера\" на снимките на \"Къща от карти\" Според Драйфус-младши по време на репетицията Спейси на няколко пъти поставял ръката си на бедрото му. Баща му не разбрал какво става, тъй като бил потънал в сценария. Когато младият Драйфус се преместил на друго място в стаята, Спейси го последвал и продължил да държи бедрото му. Кевин Спейси за пръв път обяви публично, че е гей Хари не съобщил на баща си за случилото се, защото се страхувал, че това може да предизвика вражда между него и Спейси. \"Не исках да застраша пиесата\", обяснява той. Драйфус казва, че се опитвал да омаловажи случилото се като разказва на шега историята на партита. Но събрал смелост да говори публично, след разкритията за Харви Уайнстийн. \"Осъзнах колко важно е да добавя моя глас към хората, които искат по-добър свят. Свят, в който на могъщите мъже вече не им е позволено да се чувстват свободни да правят това, или по-лоши неща\", пише младият Драйфус. В изявление до Buzzfeed адвикатът на Спейси, Брайън Фрийдмън, казва, че \"актьорът изцяло отхвърля обвиненията\" на Драйфус. Ричард Драйфус, на когото Хари за първи път разказва за случилото се четири или пет години по-късно, написа в туитър, че е \"невероятно горд\" от своя син.   \n\t Кевин Спейси за пръв път обяви публично, че е гей", "date": "2017.11.06", "title": "Синът на Ричард Драйфус също с обвинения към Кевин Спейси"}
{"url": "http://clubz.bg/60367-gotvqt_obvineniq_sreshtu_bivsh_syvetnik_na_trymp_za_ruski_i_turski_vryzki", "text": "Независимият разследващ Робърт Мълър е събрал достатъчно доказателства да обвини Майкъл Флин, бивш съветник по националната сигурност на президента на САЩ Доналд Тръмп и неговия син,  , позовавайки се на Ен Би Си. Телевизионната верига каза, че екипът на Мълър обсъжда обвинения в пране на пари, лъжа пред федерални агенти и роля на Флин в план да се отстрани опонент на турския президент от САЩ в замяна на милиони долари. През миналата седмица Мълър, бивш шеф на ФБР, обвини бившия ръководител на кампанията на Тръмп Пол Манафорт. В какво е обвинен Манафорт и каква е връзката му с Русия Флин работи 24 дни като съветник по националната сигурност на Тръмп, но беше уволнен, след като стана ясно, че е скрил истината за контактите си с руски дипломат от вицепрезидента Майк Пенс. Питър Кар, говорител на кабинета на Мълър, отказа коментар. Същото направиха Робърт Келнър и Бари Кобърн, адвокатите на Флин и сина му. Разследващите разкриха още, че бившият съветник в кампанията на Тръмп Джордж Папдопулос е признал, че е излъгал пред федерални агенти и че сътрудничи на следствието. Ако Флин бъде обвинен, той ще бъде първият сред бивши и сегашни членове на администрацията на Тръмп, който става обект на криминално разследване. Досега разследването обхваща само участници в кампанията и Белият дом твърди, че връзките им с президента са минимални. Ен Би Си цитира бивш висш представител на службите, според когото в седмиците след встъпването на Тръмп в длъжност от ФБР е било поискано да прегледа отново молбата на Турция САЩ да екстрадират Фетула Гюлен, турски богослов, живеещ в изгнание в САЩ, когото турският президент Реджеп Тайип Ердоган обвинява като организатор на неуспелия опит за военен преврат срещу него през юли 2016. ФБР е докладвало, че нищо не налага преразглеждане на отказа за екстрадиция от времето на президента Обама, тъй като Турция  не е представила нови доказателства. В същото време разследването на Мълър се съсредоточава върху свидетелство на бившия шеф на ЦРУ Джеймс Улси пред \"Уолстрийт джърнал\", че Флин и турски представители са обсъждали силовото преместване на Гюлен от САЩ през септември 2016 г. Източници близки до Улси, са казали, че бившият директор на ЦРУ е говорил с агенти на ФБР, работещи за Мълър по случая. Флин беше уволнен през февруари, след като се установи, че е излъгал Пенс за срещите си с руския посланик в САЩ Сергей Кисляк. Флин старши, който е бивш генерал-лейтенант от армията, се пенсионира през 2014 г. и основа своя лобистка фирма, в която негов близък сътрудник беше синът му Майкъл Г. Флин. Според министерството на правосъдието Флин старши е получил $530 000 за работа, поръчана от турското правителство. Тогава той не се е бил регистрирал като чуждестранин лобист, но е направил това тази година. Адвокатът на Флин твърди, че неговият клиент не е било турското правителство, а бизнесмен, но въпреки това Флин решил да се регистрира като чуждестранен лобист доброволно. Фирмата на Флин е била наета да събира информация за Гюлен и да произведе филм възоснова на нея. Договорът на Флин с турците е изтекъл ден, след като Тръмп спечели изборите на 8 ноември 2016 г. Преди това той е имал поне една среща с турски представители през септември 2016 г. Според Улси на нея е било обсъждано евентуално отвличане на Гюлен и пращането му със самолет в Турция. Флин е получил и $35 000 през 2015 г. от руската държавна телевизия за реч в Москва на събитие, където той е седял редом с руския президент Владимир Путин. Синът му го е придружавал в това пътуване. Разследването на Мълър включва още Картър Пейдж, участник в кампанията на Тръмп, президентският зет и съветник Джаред Къшнър и синът на президента Доналд Тръмп младши - всички заподозрени в тайни връзки с Руския.", "date": "2017.11.06", "title": "Готвят обвинения срещу бивш съветник на Тръмп за руски и турски връзки"}
{"url": "http://clubz.bg/60377-dbg_rykata_ni_vinagi_e_podadena_kym_da_bylgariq_i_dsb", "text": "Единствените победители вдясно в момента са кметовете - това изтъкна днес Найден Зеленогорски на пресконференцията на движение \"България на гражданите\", проведена след Националния съвет на партията вчера. Той и лидерът на партията Димитър Делчев представиха основните решения, които са взели след обсъждане на ситуацията с местните структури. ДБГ инициира широко обединение за местните избори - РОД Първото е създаването на \"Реформаторско обединение за демокрация\", чиято цел е да се противопостави на модела за ограбване на общините на ГЕРБ. То е предложение на местните структури на ДБГ и цели създаване на местни коалиции между всички десни и други партии. Реформаторският блок и ДБГ имат общо 35 кметове, четирима от които на областни градове. И те искат да не бъдат разделени от другите десни в региона си. На Националния съвет е било взето и решение за създаване на експертен съвет, който да направи анализ на бюджетите в областните центрове, да оцени дали те са \"реформаторски\" и да предложи политики за по-голяма сигурност, подобряване на инфраструктурата, качеството на образованието и качеството на живот като цяло. От ДБГ ще създадат и онлайн експертни групи в социалните мрежи, което да позволява повече хора да се включат в бъдеще, включително специалисти от чужбина, обясни лидерът на партията. На въпрос защо от РОД автоматично са изключени ГЕРБ, БСП, ДПС и \"Атака\", но не и другите формации в \"Обединените патриоти\" -  От \"Атака\" такова предложение не е имало. На въпрос дали реформаторите не повтарят отново грешката си да се обединяват на части, Делчев заяви, че се надява да няма партийна завист или елитарност по отношение на РОД, но и: Според него обаче не е проведен важен разговор - този за морала вдясно, свързан например с факта, че ДСБ сега искат да са заедно с хората на Христо Иванов, за разлика от последните избори. Според него безпринципно обединение няма да свърши работа при местни избори или  На въпрос дали биха подкрепили вота на недоверие на БСП срещу управляващите, Делчев заяви: Според Зеленогорски правителството ще оцелее през европредседателството, но то ще бъде едно от най-слабите досега.", "date": "2017.11.06", "title": "ДБГ: Ръката ни винаги е подадена към \"Да, България\" и ДСБ"}
{"url": "http://clubz.bg/60387-evrokomisiqta_syglasna_es_da_nablyudava_pravosydieto_na_vsichki", "text": "Европейската комисия не е далече от идеята за мониторинг за върховенството на закона във всички държави членки на ЕС, каза днес първият ѝ заместник- председател Франс Тимерманс. В дебат с Комисията за граждански свободи, правосъдие и вътрешни работи на Европейския парламент, той определи спорните правосъдни реформи в Полша като \"системна заплаха\" за основен принцип на ЕС - формулировка, която според неговия договор води към процедура за ограничаване на членските права на съответната държава. В момента ЕС наблюдава само правосъдието и вътрешните работи на България и Румъния посредством специално приетия с договорите им за присъединяване към ЕС Механизъм за сътрудничество и проверка. Полша е единственият обект на друг мониторингов механизъм, т. нар. Рамка за върховенството на закона, приета през 2014 г. В последната от трите си фази тя теоретически може да доведе до лишаване на държава от ЕС от правото ѝ на глас в законодателния му Съвет  съгласно член 7 от Лисабонския договор. Комисията задейства рамката, когато дошлите на власт през 2015 г. консерватори-евроскептици от партията \"Право и справедливост\" посегнаха на правомощията на Конституционния съд. През тази година Комисията засили мониторинга и предупреди Варшава, че се приближава до последната му фаза заради законопроекти и приети закони, които според Брюксел поставят полското правосъдие в политическа зависимост от управляващите. Откликвайки на отдавна водена дискусия в ЕС, полските евродепутати от \"Право и справедливост\" отговориха остро на критиките му и на колегите си от ляволибералния спектър, които призоваха за чл.7. Те ги обвиниха в \"двойни стандарати\" и \"избирателно правосъдие\", защото според тях подобни проблеми имат и други държави в ЕС. Колежката му Ядвига Вишневска заяви, че в страната ѝ избраното с мнозинство правителство просто изпълнява програмата си. Полската опозиция и институциите на ЕС твърдят, че два законопроекта, над които президентът Анджей Дуда, наложи отлагателно вето, поставят правосъдието под политически контрол, защото отнемат от магистратите и дават на управляващото мнозинство правото да определя кой ще седи в управляващия орган на правосъдието (аналог на българския Висш съдебен съвет) и да посочва върховните съдии на мястото на сегашните, чиито мандати се прекратяват предсрочно. Комисията започна процедура за нарушение срещу Полша за друг, вече приет, закон за съдилищата с обща компетентност, който според нея е дискриминационен, защото въвежда различна пенсионна възраст за жените и мъжете съдии - съответно 60 и 65 години - и защото позволява на министъра на правосъдието да удължава мандатите на избрани от него съдии и след пенсионна възраст, както и да уволнява и назначава председателите на съдилища.  Тимерманс каза, че всички опити на Комисията да влезе в пряк диалог с полското правителство засега са неуспешни. Обменът между Брюксел и Варшава е само писмен. Той каза, че е срещнал преобладаваща подкрепа за Комисията в Съвета, когато през септември е обсъдил с министрите на европейските въпроси положението в Полша. Комисията се нуждае от квалифицирано мнозинство в Съвета, за да започне евентуална процедура по чл. 7, но ѝ трябва единодушие между 28-те държави членки, за да я доведе докрай. Лидерът на \"Право и справедливост\" Ярослав Качински каза, че Брюксел води война на нерви да огъне Полша, знаейки, че не може да постигне единодушие за ограничаване на членските ѝ права. Унгарският премиер Виктор Орбан, който е също в обтегнати отношения с Комисията, засвидетелства солидарност с Варшава. Тя се надява, че на нейна страна могат да бъдат Великобритания и евентуално другите две членки на Вишеградската четворка - Чехия и Словакия.", "date": "2017.11.06", "title": "Еврокомисията съгласна ЕС да наблюдава правосъдието на всички"}
{"url": "http://clubz.bg/60378-v_uchilishteto_na_joan_matev_vnukyt_na_direktorkata_ubi_bashta_si", "text": "Нова трагедия разтърси частната езикова гимназия, в която учеше задържаният за убийството на 15-годишно момче в Борисовата градина Йоан Матев. Днес на брифинг полицията потвърди, че внукът на директорката Василка Николова е задържан затова, че е убил в събота баща си и неин син Георги.  Севелин Николов (24 г.) системно е злоупотребявал с наркотици. Клуб Z напомня, че директорката Николова влезе в полезрението на медиите през февруари след обвиненията срещу Йоан Матев за убийството в Борисовата градина. Тя демонстрираше доста нападателно отношение към медиите и дори заплаши, че ще съди всеки, който спомене училището, защото нарушава реномето му.  В първите седмици след разкриването на Йоан Матев като евентуален извършител от прокуратурата намекваха, че и Василка Николова може да бъде обвинена в лично укривателство, ако се окаже, че убил Георги Игнатов през 2015 г., но са си мълчали. Със сигурност между двете престъпления няма никаква връзка, каза днес на въпрос на Клуб Z шефът на столичната полиция Ивайло Иванов  В събота нощта около 1 ч. под влияние на коктейл от марихуана и амфетамини Севелин е отишъл на адреса на баща си в кв. \"Павлово\". 24-годишният мъж бил подготвен с резервни дрехи и нож. Дори приятел го откарал до адреса, след като били на кръчма. После от компанията му заявили, че не са приемали насериозно нееднократните му заплахи, че ще убива баща си.  Георги не е имал никакви шансове, защото е нападнат и многократно прободен, още както си е бил по бельо и е станал да отвори. Това, както и липсата на следи от взлом или обир, дали насоки на полицията, че става въпрос за близък. След като сменил няколко версии, младият мъж признал, че е бил \"натрупал много омраза\" към баща си. Той се развел с майка му през май т.г. Няма данни да има други мотиви - например имотни. За Георги е имало данни, че е посягал като насилник в семейството, но по информация на полицията, няма жалби срещу него, както и данни да е било нещо сериозно или крайно. След деянието младият мъж отишъл до близката Боянска река, къдто е изхвърлил дрехите, с които е бил облечен и оръжието на престъплението. Впоследствие част от дрехите и ножът са намерени. Севелин го очаква обвинение по един от най-тежките членове от НК - чл. 116, а утре ще внесат в СГС искане за налагане на най-тежката мярка. Той досега не е осъждан, единствената му проява е през 2007, когато е бил непълнолетен – за хулигански действия.", "date": "2017.11.06", "title": "В училището на Йоан Матев: внукът на директорката уби баща си"}
{"url": "http://clubz.bg/60382-myri_stoilov_bylgarskiqt_futbol_proizvejda_posredstvenost", "text": "Бившият треньор на \"Левски\", \"Ботев\" (Пловдив) и националния отбор на България Станимир Стоилов отправи тежки думи за ситуацията в родния футбол на летище \"София\", след като се прибра за кратко от Казахстан. Станимир Стоилов шампион на Казахстан за 4-ти пореден път Вчера воденият от Мъри тим на \"Астана\" стана за четвърти пореден път шампион на страната, а до края на годината има да изиграе още две срещи в груповата фаза на турнира Лига Европа. Завръщането на специалиста бе съпроводено от новина в турския спортен вестник \"Фанатик\", че българинът е в полезрението на гранда \"Фенербахче\". На пресконференция вчера Стоилов обяви, че още не е получил предложение от ръководството на \"Астана\" за нов договор и че има много оферти от други клубове - не от България. На българска земя специалистът обясни, че не иска да се затормозява с имена на отбори, които искат да го ангажират - не и докато приключи надпреварата в Лига Европа. Стоилов никак не изключва възможността да остане в казахстанската столица, той каза, че е доволен от контактите си с ръководството на \"Астана\" и че вчера са му задавани провокативни въпроси. Неговата заплата и тези на играчите се изплащат на определената дата, но има забавяне с месеци на премиите. Въпреки това Стоилов и екипът му, в който са Цанко Цветанов и Саид Ибраимов, работят с огромна мотгивация в \"Астана\" и тя ще бъде двойна, ако продължат работата си там. На този етап Мъри изключва само едно: завръщане в България. Няма оферти, няма и намерение от негова страна. Мъри бе запитан и за една от болните си теми - любимият \"Левски\", който треньорът съди за неплатени заплати. Празненството по случай четвъртата титла на \"Астана\" ще се случи към края на годината. Клубът е спечелил 40 милиона евро от участията си в европейските клубни турнири за четири години, рече Стоилов.", "date": "2017.11.06", "title": "Мъри Стоилов: Българският футбол произвежда посредственост"}
{"url": "http://clubz.bg/60372-10_000_lv_globa_za_otkradnati_danni_za_agitaciq_v_podkrepa_na_referenduma_na_slavi", "text": "Представител на един от инициативните комитети, които участваха в кампанията в подкрепа на референдума, организиран от Слави Трифонов, може да се наложи да плати глоби от по 10 000 лв. заради нарушения на Закона за защита на личните данни. Това става ясно от решение на Комисията за защита на личните данни (КЗЛД). През октомври 2016 г. Кристина Петкова и още един гражданин завеждат жалба в комисията за това, че имената им фигурират в подписката за регистрация на Инициативен комитет за участие в информационно-разяснителната кампания по въпросите на националния референдум, представляван от Димитър Николов Митов. Въпросният комитет подкрепя исканията за въвеждане на 100% мажоритарна изборна система. „Аз тези субекти не ги познавам“ Петкова установява, че присъства в подписката на въпросния \"подкрепящ\" комитет без да знае за това - в сайта на ЦИК имаше специална секция, в която всеки можеше да провери дали, неподозирайки, не е цъфнал в нечия подписка. Преди допитването това се оказа честа практика, тъй като за участие в разяснителните кампании комитетите от граждани имат изискване за брой подкрепящи ги, което се доказва с подписка. Всеки комитет пък има право по закон на медиен пакет, който се заплаща от държавата, за да популяризира позицията си \"за\" или \"против\" дадено национално допитване. Пакетите са в размер на 40 000 лв. По време на производството в КЗЛД е направена и графологична експертиза. Тя установява, че подписът наистина не е на Петкова, разказа самата тя пред Клуб  Z.   Решението на комисията за глобите обаче още не е влязло в сила. Предстои 14-дневен срок, в който наказаният представител на инициативния комитет може да обжалва пред административния съд. Човекът, който трябва да плати глобата, ако тя бъде потвърдена или не бъде обжалвана, е този, който е декларирал, че в негово присъствие са положени подписите в представената пред ЦИК подписка. Той е един от членовете на Инициативния комитет, регистриран от лицето Димитър Митов. Този комитет формално няма общо с организаторите на референдума - екипът на Слави Трифонов. За злоупотребата с лични данни по време на кампанията за референдума е сезирана и прокуратурата. Очаква се и реакция оттам. Петкова от неотдавна е председател на Националния клуб на жените в ДСБ. Позицията на формацията и на десните партии въобще бе, че този референдум не бива да се провежда и призивът бе за негласуване, за да не се достигне прагът на активност, който би помогнал на организаторите начинанието им да е успешно, а решенията на допитването - задължителни за изпълнение от Народното събрание. Ето и какво написа Петкова във фейсбук по случай първата спечелена битка за злоупотреба с лични данни:", "date": "2017.11.06", "title": "10 000 лв. глоба за откраднати данни за агитация в подкрепа на референдума на Слави"}
{"url": "http://clubz.bg/60385-obshtina_plovdiv_otdava_na_koncesiq_stadion_lokomotiv", "text": "Стадион \"Локомотив\" в парка \"Лаута\" и терен за изграждане на футболни игрища в район \"Тракия\" ще бъдат отдадени на концесия на пловдивския \"Локомотив\", съобщи кметът на Града под тепетата Иван Тотев пред журналисти. \"Черно-белите\" отдавна искат да получат арената си и място за база, поне такива намерения афишира клубният бос Христо Крушарски. Той постигна принципна договорка с общинари още през пролетта. Ръководството на \"Локомотив\" е входирало в местната управа искане за концесия. Няма да се налага промяна на статута на мястото в \"Тракия\", тъй като е предназначено за образование и спорт. Наскоро Крушарски заяви в интервюта, че футболният комплекс там ще струва 6 милиона лева.", "date": "2017.11.06", "title": "Община Пловдив отдава на концесия стадион \"Локомотив\""}
{"url": "http://clubz.bg/60386-43_ma_sydii_ot_sofijskiq_gradski_syd_nominiraha_velichka_canova_da_go_oglavi", "text": "43-ма съдии от Софийския градски съд (СГС) в подписка застават зад номинацията на Величка Цанова за председател на съда. Общо право на глас има 113 съдии. Подписалите се настояват и за провеждането на общо събрание, на което да се направи официално предложение за гласуване за кандидатурата на Цанова, съобщава \" \". \n\tВременният ръководител на съда Десислава Попколева и по тяхно настояване е насрочила общо събрание на осми ноември. Цанова е наказателен съдия и беше кандидат за председател на СГС през 2011 година, когато Владимира Янева оглави съда. Новото й издигане е втори опит на съдиите да излъчат свой кандидат в конкурса за ръководител. Миналата седмица общото събранение на магистратите не одобри предложението за върховния съдия Геника Михайлова, а другите двама номинирани - Десислава Попколева и Владимир Вълков, не се съгласиха да участват в надпреварата. СГС остана без председател, след като Калоян Топалов, избран през 2015 година, подаде оставка и напусна системата. До провеждането на избор за нов председател съдът се управлява от един от заместниците на Топалова - Десислава Попколева. Междувременно утре съдия Евгени Георгиев от СГС, който също изяви желание да бъде кандидат, покани колегите си на среща. Крайният срок за номинациите е 13 ноември.", "date": "2017.11.06", "title": "43-ма съдии от Софийския градски съд номинираха Величка Цанова да го оглави"}
{"url": "http://clubz.bg/60383-za_rusiq_sme_troqnski_kon_kojto_trqbva_da_se_prishporva", "text": "Журналистът Иво Инджев коментира пред бТВ напрежението между Русия и България, предизвикано от твърденията на Москва, че Червената армия е спасила българските евреи. Тя бе заявена от говорителя на руското външно министерство Мария Захарова. Руски учен: Победата при Сталинград спаси българските евреи Той изтъкна, че по този начин дори русофилите у нас губят своите аргументи, за да защитават Русия. Русия претендира, че спасила българските евреи Той изтъкна, че в дипломацията няма случайности, особено в руската, която е военнизирана. И припомни, че през последните години Русия много пъти е предизвиквала България, включително с обиди. Според Инджев Москва продължава устойчивата линия да дразни България обратно на доктрината на Бойко Борисов, който се старае да не дразни Владимир Путин. По повод графитите на Паметника на Съветската армия журналистът коментира, че там има много нецензурни надписи спрямо либералите, НАТО и т. н. Те обаче не дразнят Русия. А единственото, което дразни Москва е, ако някой вземе отношение по характера на паметника - дали е на армия-освободителка, или не. Русия претендира, че спасила българските евреи", "date": "2017.11.06", "title": "\"За Русия сме троянски кон, който трябва да се пришпорва\""}
{"url": "http://clubz.bg/60368-kakvi_sa_tezi_momcheta_i_koe_gi_kara_da_mrazqt", "text": "Идеята за филма „Да живее България” се зароди по време на предишния ми филм „В търсене на Списаревски“ – летецът-герой загинал по време на Втората световна война, отбранявайки София по време на бомбардировките. Там срещнах и снимах националистите, които организираха шествия-поклонения на гроба на Списаревски, както и антицигански митинги. Това беше първата ми среща с тях и в процеса на снимки започнах да се питам: какви са тези момчета, какво ги кара да изповядват една такава идеология на крайностите и омраза, какво намират в нея? Повечето от тях бяха още ученици. Беше ми много любопитно да разбера повече за тях. Едновременно с това си задавах въпроса защо обществеността ни се прави, че те не съществуват? Защо не се интересува от тях? Единственото, което виждахме по медиите, бяха спорадичните, кратки репортажи от някои от шествията. Смятах,че ако успея да направя този филм, ще обърна внимание на обществеността върху този проблем. \"Да живее България\" е един от често използваните лозунги и възгласи по време на събирания и шествия на националистите. Едновременно с това, той е и най-често използваният патриотичен лозунг. И в двата случая той е изваден от контекса на епохата на хъшовете и всичко това се прави в името на България. И тъй като филмът си поставя за цел да изследва тънката граница между патриотизма и национализма, струва ми се, че това заглавие най-точно отговаря на филма. Би могло да се каже, че интересът ми към проблема за ролята на идентичноста и връзката му с национализма датира доста отдавна. Това е видно от филмите ми, които често засягат въпроса за нашата нетолерантност и нетърпимост, за нашия национализъм. В „Чия е тази песен?“ момчета заявават, че всеки, който не е българин, трябва да иде под ножа, а в „Търсенето на Списаревски“ маршируват с възгласите „Циганите на сапун“ и „Турците под ножа“. И в“Чия е тази песен?“, и в „Да живее България“ проблемът не е само в нашата балканска идентичност, а също и в крайната нетолерантност и ксенофобия. Не бих говорила за прозрението. По-скоро става дума за един процес на проследяване и натрупване на информация за проблема, в следствие на което става ясно, че там, където родолюбието и патриотизмът се израждат и превръщат в омраза към другия, към различния, там се поражда голям и опасен обществен проблем. Надявам се, че показването му във филма и предизвиканите от него емоции ще подскажат на зрителите сами да осъзнаят къде и кога се достига и преминава тази тънка граница, кога и как количественото натрупване на патриотизма води до отрицателни качествени изменения и до преминаването в открит национализъм. Определено, това е участието на децата във филма и техните патриотични и националистични възгледи и изказвания - техните разсъждения за патриотизма и национализма и възгледите и мненията им за различния от тях. Аз не съм нито политолог, нито историк. Нямам претенции, че притежавам някакъв особен усет или интуиция за това какво предстои или защо нещо се случва. Аз съм един наблюдател, който със средствата на киното се опитва да анализира и покаже нашата действителност. Признавам, че това подразбира и надеждата ми, че нещата ще се променят. За да има такава вълна от национализъм в днешната Европа, сигурно има обективни обществени, икономически и политически причини. Но винаги съм смятала, че първо трябва да оправим собствения си двор и чак след това евентуално да даваме съвети и рецепти на другите около нас. Европа без граници е една хубава, привлекателна и реализирана вече идея. Моята генерация си спомня много ясно онова време, когато да пътуваш до съседна Югословия бе голямо и трудно осъществимо събитие поради сериозни ограничения за излизане в чужбина. Днешните младежи не могат да си представят подобно нещо, а не им и трябва. Тази свобода на придвижване в днешния ни свят съвпадна с редица политически и икономически промени, които резултираха във възраждането на крайните възгледи на определени среди в цяла Европа. Естествено е да се очаква, че тези проблеми се отразяват, преливат и обединяват много по-лесно днес, когато пътуването в чужбина за всички европейци стана въпрос само на материална възможност да си осигуриш транспорта. Но това в никакъв случай не променя факта, че днешната ни свобода да се придвижваме, да дружим, да творим заедно е нещо, което е без алтернатива и трябва да бъде запазено на всяка цена. Но за мен най-важното е съществуването на мирна и спокойна Европа.    ", "date": "2017.11.06", "title": "Какви са тези момчета и кое ги кара да мразят?"}
