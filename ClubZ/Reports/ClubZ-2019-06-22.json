{"url": "https://clubz.bg/84466-edno_chudo_po_malko_za_vitamin_d", "text": "Американците обичат да поглъщат хапчета  - като смятат, че хем се предпазват от болести, хем полагат минимални усилия, пише Джулия Белъз във Vox. И не само американците. Любовта към вземането на витамини и най-различни хранителни добавки е широкоразпространена в днешно време. От години едно от най-чудотворните подобни хапчета е витамин D, за който се смята, че може да осигури превенция едва ли не за всичко - от рак до заздравяване на костите. Но ето някои лоши новини. Още едно голямо научно изследване показва, че пиенето на витамина като добавка е безполезно за повечето хора. Новото проучване, което е публикувано на 19 юни в  , комбинира резултатите от 21 клинични изследвания, за да проследи дали добавките с витамин D помагат за намаляването на риска от заболявания като инфаркт или инсулт. Според изводите от него - основани на проследяването на 21 клинични изслевания, в които са били включени общо 83 хил. пациенти - поемането на добавки с витамина не може да се свърже с ползи за намаляване на риска от подобни заболявания. В този мета анализ добавеното приемане на витамин D не показва намален риск от сърдечносъдови събития като инфаркт на миокарда, удар, сърдечносъдова болест в сравнение с приемането на Тези резултати показват, че добавките с витамин D не могат да осигурят защита от сърдечносъдови рискове и няма нужда да бъдат изписвани с такива цели. Това поредно проучване идва след мета изследване, публикувано в сп.   което проследяваше дали витаминът предотвратява фрактурите и подобрява костната плътност при възрастните хора. То не откри доказателства за ползите от витамина за мускоскелетното здраве, отбелязва Vox. Тези статии потвърждават предишни мета изследвания и множество проучвания на пациенти, които показват, че той не предотвратява счупвания и не играе роля в предотвратяването на рак или диабет от втори тип. Но може да увеличи риска от камъни в бъбреците, особено ако се взема заедно с калций. \"Наистина няма здравен бум от добавките с витамина\", смята и Клифърд Дж. Роузън от Мейнския медицински изследователски институт в Скарбъроу. В някои случаи добавките с витамина са полезни - по време на бременност или при хора, които са диагностицирани с болести, които могат да доведат до дефицит на витамин D като чернодробни заболявания или мултипленна склероза. Хора с астма, тези, които не излизат на слънце или от етнически произход с по-тъмна кожа - африканци, афрокарибци или южноазиатци - също могат да се възползват от витамина. Но при хора, които нямат симптоми на недостиг на витамина, се регистрира толкова ниско ниво на полезност, че учените даже се питат дали има смисъл да измерват ниво на витамина при онези, които не са от рисковите групи. Повечето от нас си получават нужното количество дори и без да полагат усилия. Какъв е ефектът от добавките с рибено масло и витамин D Всичко започва с ранните изследвания на витамин D, които са основани на метода на наблюдението - и намират връзка между по-високите нива при вземането на витамина и известно количество придобивки за здравето. Но тези проучвания могат само да регистрират корелация между приемането на витамина и резултатите, но не и дали едното причинява другото. Освен това има и много силно медийно възвеличаване на ролята на витамина. Д-р Оз го нарича Скорошни изследвания с две групи участници  - едната, която взема витамин D, другата, която е контролна, показват малки или неясни ползи от измерването на витамин D и масово поемане на добавки с него .  Витамин D помага срещу сърдечни болести и диабет През 2010 г. Институтът по медицина на САЩ излъчва специална комисия, която да изследва ползите от D, се отбелязва във Vox. Според 14-членната комисия 97,5 на сто от населението получава адекватно количество от витамина само от начина си на хранене и слънцето.  Пиете витамин D? Безсмислено е Но въпреки тези аргументи консумацията на добавки с витамина е нараснала в САЩ - през последните десет години броят на хората, които пият добавки с витамина, е скочил четири пъти.  Витамин D помага срещу сърдечни болести и диабет Пиете витамин D? Безсмислено е", "date": "2019.06.22", "title": "Едно чудо по-малко за витамин D"}
{"url": "https://clubz.bg/84512-bitkata_za_istanbul_e_sydbovna_za_erdogan", "text": "Избирателите в Истанбул гласуват в неделя повторно за кмет на най-големия турски град (15 млн. жители). Вотът е важен за бъдещето на президента Реджеп Тайип Ердоган, чията политическа кариера започна именно от кметското кресло в града на Босфора преди 25 години, и за неговата Партия на справедливостта и развитието (АКР), изправена пред нарастващо икономическо недоволство, вътрешни раздори и критики от чужбина. Този уикенд не можеш да изкараш истанбулци от Истанбул Изборът изправя един срещу друг бившия премиер от АКР Бинали Йълдъръм и кандидата на опозиционната Републиканска народна партия Екрем Имамоглу. Имамоглу спечели с разлика 0,2 процентни пункта избора на 31 март, но след това, под силния натиск на Ердоган, Върховният избирателен съвет касира вота и насрочи нов, обосновайки се с нередности, посочени от АКР. Вътрешните и международните реакции на това решение бяха преобладаващо отрицателни, дори в редовете на управляващата партия. Те мобилизираха опозицията и според сондажите сега Имамоглу води пред Йълдъръм с 8 процентни пункта. Загубата на Истанбул е показател, че отслабва подкрепата за Ердоган и АКР, които печелят убедително всички избори през последните 15 години. В основата на този процес е недоволството от икономическите проблеми, които Ердоган сам си създаде, обтягайки отношенията на Турция с ключови партньори като САЩ и Европа. Бившият президент Абдула Гюл, един от основателите на АКР, нарече повтарянето на избора \"срамно\", а Ахмет Давутоглу - бивш премиер и външен  министър, изтикан от правителството през 2016 г., заяви, че то е \"вредно\" за турската демокрация. Давутоглу публикува 15-страничен манифест, в който остро критикува посоката на управляващата партия. Наблюдатели виждат него и някогашния финансов министър Али Бабаджан като евентуални лидери на нови партии, които са готови да се отцепят от АКР.  Гърция плаши Турция със санкции Недоволството от Ердоган, който превърна Турция от парламентарна в президентска република, съсредоточавайки в ръцете си почти \"султанска\" власт, се усилва и от това, че той назначи за финансов министър зетя си Берат Албайрак. Последният се превърна в най-близък съветник на президента, прекъсвайки връзката му с по-ниските етажи на партията. EС наказва Турция заради Кипър Турция е заплашена от американски санкции заради решението на Ердоган да купи руски зенитни ракети С-400 вместо американски \"Пейтриът\". Заради няколкомесечното задържане на американски пастор по обвинения в \"тероризъм\" страната си навлече наказателни мита от САЩ върху износа на стомана и алуминий. Преговорите на Турция за членство в ЕС са на практика спрели, а през изминалата седмица ЕС предупреди, че може да ореже финансирането си за Турция и да спре срещите на високо равнище с нея заради провокационните й проучвания за природен газ в изключителната икономическа зона на Кипър. Турция - все по-изолирана в Европа и в НАТО Турската инфлация се движи между 18 и 20 на сто тази година, отразявайки спадащи жизнени стандарти за голяма част от населението. Обезценяването на националната валута, лирата, е съчетано с голям краткосрочен дълг, който тревожи инвеститорите. Докато с националистическата си реторика и авторитарния си подход Ердоган запазва популярността си в консервативната провинция, недоволството от него расте сред средната класа, образованите слоеве и в големите градове. За това способстват и политическите репресии след неуспелия опит за военен преврат срещу него през юли 2016 г., които ЕС оценява като извънмерни и нарушаващи върховенството на закона. Гърция плаши Турция със санкции EС наказва Турция заради Кипър Турция - все по-изолирана в Европа и в НАТО", "date": "2019.06.22", "title": "Битката за Истанбул е съдбовна за Ердоган"}
{"url": "https://clubz.bg/84535-avstralijci_se_vpusnaha%C2%A0_v_tradicionnoto_golo_pluvane", "text": "Над 1900 австралийци се събудиха рано в събота, за да участват в леденото плуване на остров Тасмания, с което се отбелязва зимното слънцестоене, предаде Ройтерс. С плуването участниците приветстват най-късия ден в Южното полукълбо. Тази година рекорден брой голи плувци, които носеха само червени плувни шапки, се потопиха в тасманийската река Деруент. Джой Уолтър (91 г.) от източната част на острова бе най-възрастната участничка, която не се стресна от ниската температура на въздуха - 5 градуса по Целзий. Учени откриха изгубен свят край бреговете на Тасмания Това е седмото поред голо плуване, което е част от 3-седмичния музикален и арт фестивал \"Дарк Мофо\", който се чества в столицата на Тасмания Хобарт.", "date": "2019.06.22", "title": "Австралийци се впуснаха  в традиционното голо плуване"}
{"url": "https://clubz.bg/84543-kak_trymp_smqta_da_napravi_iran_otnovo_velik", "text": "Президентът на САЩ Доналд Тръмп заяви днес пред журналисти в Белия дом, че ще наложи допълнителни санкции на Иран, за да му попречи да се сдобие с ядрени оръжия и че възможността да бъдат предприети военни действия срещу Иран \"остава на масата\", предаде Ройтерс, цитирана от БТА. \n\tТръмп заяви това, след като тази седмица отмени военни удари по Иран в отговор на свалянето на американски военен дрон. Президентът на САЩ увери, че ако иранците се откажат от ядрената си програма, той ще стане най-добрият им приятел, предаде Франс прес. Той изрази готовност САЩ бързо да постигнат споразумение с Иран, което да съживи иранската икономика, отбелязва Ройтерс. Тръмп благодари на Иран, че не е свалил в четвъртък пилотиран американски разузнавателен самолет, предаде ТАСС. \n\tПрезидентът определи като \"много мъдро\" решението на Иран да не се открива огън по пилотирания самолет, който е летял редом със сваления американски дрон. По думите на Тръмп САЩ са признателни на Иран за това решение. Той добави, че не знае дали свалянето на дрона е било преднамерено или неволно, но допусна, че е било преднамерено.  \n\tПрезидентът заяви, че Бюрото за имиграционен и митнически контрол полага усилия да изгони престъпната банда МС-13 от САЩ. Бюрото утре ще извърши акции по депортиране в редица градове в страната, съобщи тази седмица и.д. директор на бюрото Марк Морган, предаде Ройтерс. \n\tАкциите ще са насочени към около 2000 семейства, които са получили заповеди за депортация в десетина града, сред които Хюстън, Чикаго, Маями и Лос Анджелис, съобщи вчера в. \"Вашингтон пост\".", "date": "2019.06.22", "title": "Как Тръмп смята \"да направи Иран отново велик\""}
{"url": "https://clubz.bg/84537-udari_se_bus_prevozvasht_deca_10_postradaha_leko", "text": "Катастрофа между лек автомобил и пътнически микробус, пълен с деца, е станала на разклона за Априлци, на пътя между селата Българене и Малиново, Ловешка област. По първоначална информация водачът на бус „Форд Транзит“,   не е спазил предимство и се е ударил в другия автомобил, съобщават от МВР. \"Дарик\" допълва, че всички пътници са от Червен бряг. Незабавно към мястото са насочени екипи на Пътна полиция и Спешна помощ. Направена е организация пострадалите да бъдат превозени до болницата в Ловеч за преглед. От Центъра за спешна медицинска помощ съобщиха за БТА, че леко пострадали, с охлузни рани,   - осем от тях са пътували в микробуса, другите двама са били в лекия автомобил. Сред пострадалите в  Пътят не е затворен, движението се извършва в едната лента.", "date": "2019.06.22", "title": "Удари се бус, превозващ деца - 10 пострадаха леко"}
{"url": "https://clubz.bg/84534-vijte_licata_na_protesta_v_gruziq", "text": "Поредна вечер Тбилиси не спа. Това стана, след като десетки хиляди грузинци излязоха на протест възмутени от провокация на зам.председателя на руската Дума Сергей Гаврилов и други делегати от Русия. В четвъртък сутринта Гаврилов откри заседанието в сградата на грузинския парламент. Опозиционните грузински депутати напуснаха възмутени от факта, че той се е обърнал към делегатите от председателското място в парламента, държейки реч на руски. Гаврилов е изразявал в миналото подкрепа за независимостта на Абхазия и Южна Осетия от Грузия. Той е пламенен поддръжник на руския президент Владимир Путин. Над 240 ранени в Тбилиси при протести заради реч на руски депутат Заместник-министър на здравеопазването Заза Бокхуа съобщава за поне 2 случая на хора с увредено зрение при последвалите сблъсъци на протестиращи и полиция. Според местни медии силите на реда са използвали гумени куршуми и сълзотворен газ. Путин спря руските полети до Грузия Това накара много от гражданите символично да си залепят едното око. Вижте кадрите на Зураб Церцвадзе от АП. Владимир Путин от своя страна временно забрани от 8 юли всички полети на руски авиокомпании до Грузия, препоръча на туроператори и агенции да се въздържат от продажби на пътувания до страната и нареди на правителството да прибере всички руски граждани, които в момента се намират там. Путин спря руските полети до Грузия", "date": "2019.06.22", "title": "Вижте лицата на протеста в Грузия"}
{"url": "https://clubz.bg/84541-i_gruzinski_aviolinii_veche_nqma_da_letqt_do_rusiq", "text": "Полетите и на грузинските авиолинии до Русия се преустановяват от 8 юли, предадоха Ройтерс и ТАСС, цитирайки руското транспортно министерство. \"Причината за спирането на полетите е необходимостта от гарантиране на достатъчно равнище на авиационна безопасност, както и наличието на просрочени задължения\" на грузинските компании, се казва в съобщението, публикувано на сайта на транспортното министерство и цитирано от БТА. Путин спря руските полети до Грузия Първоначално руският президент Владимир Путин забрани временно пътническите полети от Русия до Грузия от същата дата, след като в Тбилиси започнаха безредици, причинени от посещението на руски депутат, припомня Ройтерс. Забраната за грузинските полети до Русия също влиза в сила от 8 юли. Вижте лицата на протеста в Грузия Експерти заявиха, че забраната руските авиолинии да летят до Грузия ще доведе до първоначален спад в туристическия поток, но очакват грузинската туристическа индустрия да се възстанови бързо, предаде Асошиейтед прес, цитирана от \"Днес.бг\". \n\tЗабраната напомня на въведената през 2006 г. забрана за полети и за внос на грузинско вино и минерална вода. По-късно тези забрани бяха отменени. Вижте лицата на протеста в Грузия", "date": "2019.06.22", "title": "И грузински авиолинии вече няма да летят до Русия"}
{"url": "https://clubz.bg/84540-visqshti_knijarnici_na_%E2%80%9Eslavejkov%E2%80%9C", "text": "Кога ще се завърнат книгите на емблематичния столичен площад „Славейков“? Краят на ремонта бе обявен на 29 май – повече от година след началото – площадът обаче е далеч от финалния си облик. И макар паметникът на баща и син Славейкови да бе монтиран отново, все още липсва най-важното: книжният пазар. Кметът Йорданка Фандъкова даде обещание през април 2018-а, че книгите ще продължат да бъдат основната част от пейзажа на площада – но те продължават да стоят на палатки в градинката пред хотел „Рила“, а купувачи около тях рядко се мяркат. „Площад Славейков“ постави въпроса пред Столична община за завръщането на книгите и все още нямаме отговор. Огромните метални навеси са част от проекта на архитектурно студио А.Д.А. – идеята им бе да бъдат подслон за букинистите и тяхната стока на площада. Около месец след монтирането на перголите под тях все още е пусто. Един от библиотечните рафтове от визуализацията на А.Д.А. се появи за ден и след това бе изнесен от „Славейков“. Попитахме книжари пред „Рила“ какво се случва, но от тях не можахме да научим много – казват, че скоро са били потърсени от Общината и им е бил представен нов проект за щандовете на „Славейков“. Не успяха да ни го покажат. Но не се надяват да се завърнат скоро на площада – според тях щяло да стане най-рано след изборите наесен. „Площад Славейков“ обаче се добра до визуализация на проекта – не става ясно дали е на А.Д.А., защото рафтовете за кинги имат нов вид. Прозрачни са и ще бъдат закачени на перголите. В края на работния ден книжарите очевидно ще продължат да изнасят книгите с кашоните за банани в близките мазета – грозни са, но поне са здрави. Как павилиончетата ще издържат тежестта на книгите, при положение, че ще бъдат окачени, тепърва ще разберем. Висящите щандове ще бъдат 15 и във формата на разтворена книга, в центъра на която ще стои търговецът. Перголите няма да бъдат покривани с прозрачни цветни плоскости, както предвиждаше първоначалният проект на А.Д.А. – били са монтирани на един от навесите и като завялал дъжд, се оказало, че се пълнят с вода. Цветният плексиглас е бил премахнат и е избран по-практичен вариант – да бъдат озеленени. Докато растителността се сгъсти дотолкова, че да прави сянка през лятото, книжарите и стоката им явно ще се пекат на слънце, а зимата… може би ще си почиват, защото подслон при валежи няма да имат. Или пък ще си изберат друга професия. Обзавеждат площад \"Славейков\" с маси, столове, чешма, перголи (СНИМКИ) От изселените от „Славейков“ книжари успяхме да научим, че са им наредили, когато се завърнат на площада, да не продават учебници. Кой е наредил и защо – не стана ясно. Красивата гледка с родители и деца по „Славейков“ в края на лятото отиде в историята. Но се надяваме ако не наесен, поне до края на годината книгите – чарът на този площад – да се завърнат. Стига междувременно да не се появи нова идея…  ", "date": "2019.06.22", "title": "Висящи книжарници на „Славейков“?"}
{"url": "https://clubz.bg/84538-kim_i_si_shte_zadylbochavat_sytrudnichestvoto_%E2%80%9Enezavisimo_ot_mejdunarodnata_situaciq%E2%80%9C", "text": "Севернокорейският лидер Ким Чен Ун и президентът на Китай Си Цзинпин са постигнали консенсус по „важни въпроси“ и са се съгласили да надграждат приятелските си отношения,   съобщават държавните медии на Корейската народно-демократична република (КНДР), предава \"Фокус\". Започна срещата между Си Цзинпин и Ким Чен Ун в Пхенян  Си напусна столицата на Северна Корея Пхенян в петък след двудневно посещение, първото на китайски лидер от 14 години. Държавната информационна агенция КЦНА публикува в събота материал за резултатите от посещението. Медията съобщава, че по време на обяд на втория ден от посещението на Си, двамата лидери са обсъдили планове за задълбочаване на сътрудничеството, както и „големите вътрешни и външни политики“ на страните, а освен това са обменили мнения за международните проблеми от взаимен интерес. Една редакционна статия в официалния China Daily в събота предупреди, че краткото посещение на Си в Пхенян няма да реши всички проблеми на региона, но обещанията за подпомагане на развитието на севернокорейската икономика са правилният път напред.", "date": "2019.06.22", "title": "Ким и Си ще задълбочават сътрудничеството „независимо от международната ситуация“"}
{"url": "https://clubz.bg/84536-prezident_i_prezidentsha_po_sybori_snimki", "text": "Президентът Румен Радев откри Петропавловския събор на народното творчество в община Лясковец. Националният събор има характер на всенародни игри и надпявания и повече от две десетилетия заема значимо място в духовния живот на хората от региона, припомнят от пресцентъра на държавния глава. С организацията на Петропавловския събор на народното творчество Велико Търново, Горна Оряховица и Лясковец ни дават много силен пример, че можем да имаме успех като нация, само когато имаме обща цел и единство на усилията, заяви Радев Румен Радев заяви, че усещането за непреходната България, силното българско творчество и устойчивия български характер е особено силно в деветвековната сянка на манастира „Св. Св. Петър и Павел“, от който води началото си първото българско богословско училище. Румен Радев пожела на организаторите, участниците и гостите на фолклорния фестивал да продължават да разкриват автентичното, красиво и достолепно лице на България, да пазят и укрепват нашия дух и традиции и да ги предават на следващите поколения. Предната вечер пък президентът и първата дама успяха да уважат и участниците в 50-ото юбилейно издание на фестивала \"Шопският празник е традиция\". Тазгодишното издание на фестивала се провежда в град Елин Пелин под патронажа на държавния глава.  ", "date": "2019.06.22", "title": "Президент и президентша по събори (СНИМКИ)"}
{"url": "https://clubz.bg/84522-sasht_nqma_da_dopusnat_rusko_vyoryjenie_v_nato", "text": "Това заяви Кларк Купър – помощник-секретар в Бюрото за политическовоенни въпроси на Държавния департамент на САЩ. Той участва в телефонен брифинг с журналисти в Брюксел, където бе за среща с представители на ЕС. Турция - все по-изолирана в Европа и в НАТО Думите му бяха в отговор на въпроса какви санкции на САЩ може да се очакват срещу Турция за закупуването от нейна страна на руски ракети С-400. Според него държавният секретар Майк Помпео разглежда „с пълна пара“ какви санкции могат да бъдат наложени на Анкара. Той разполага с дипломатическо оръжие, което му е предоставено от Конгреса. Става дума за  чрез санкции, известен като CAATSA. Той бе одобрен през 2017 г. и първоначално бе насочен срещу Русия, Иран и Северна Корея. САЩ са предприели всички стъпки, за да информират за безпокойството си заради действията на Турция своите партньори от НАТО. Главното от тях е оперативната съвместимост на ракетите С-400. Въпреки това САЩ ще се опитат да разрешат спора, преди да преминат в позиция, от която да наложат санкции, допълни Кларк Купър. Но и наказателните мерки са нещо напълно възможно. Ердоган: Вече купихме ракетите С-400 Същевременно САЩ и съюниците им от НАТО постоянно предлагат на Турция алтернатива на С-400. Такива например са американските ракети „Пейтриът“. Но другите страни от пакта също могат да дадат своите предложения. Те не са ограничени само за Вашингтон. Вероятно в тези разговори – поне на политическо ниво, ще участва и Марк Еспър, когото президентът Доналд Тръмп предстои да номинира за и.д. шеф на Пентагона, каза Купър. Така той отговори на журналистически въпрос - дали Еспър няма да се отдръпне от тези разговори предвид факта, че в миналото е бил лобист на оръжейния гигант „Рейтиън“ - компанията, произвеждаща ракетите „Пейтриът“. Все пак става дума за партньор от НАТО, какъвто е Турция, изтъкна Купър. Ердоган: Вече купихме ракетите С-400", "date": "2019.06.22", "title": "САЩ няма да допуснат руско въоръжение в НАТО"}
{"url": "https://clubz.bg/84529-izvestiq_strah_i_nenavist_v_evropa_bylgariq_i_slovakiq_se_izplashiha_ot_sasht", "text": "Гражданите на България и Словакия смятат САЩ за заплаха за своите страни, а гражданите на Полша и Румъния са разтревожени от руската външна политика. Това става ясно от резултатите от анкета, проведена от международната изследователска организация \"Глобсек\" в седем страни от Централна и Източна Европа. Интервюирани от руския вестник \"Известия\" експерти и политици анализираха резултатите от проучването, пише \"Фокус\". В хода на изследването, проведено от международната неправителствена изследователска организация, на анкетираните е зададен въпрос: Както показват резултатите, гражданите на Словакия и България имат най-малко страх от Руската федерация (съответно 26% и 7%). Но опасенията за политиката на САЩ в тези страни се оказали много по-големи - в Словакия 41%, а в България 25%. Русия подготвя закон за защита на военните си паметници, включително в чужбина В Словакия идеята за славянството и чувството за принадлежност към славянския свят, чийто център е Русия, имат силни корени, казва словашкият депутат Петър Марчек. Според депутата много негови сънародници смятат, че Русия е \"балансиращата сила на международната сцена, която не позволява на САЩ да направят каквото и да било\", докато външната политика на Вашингтон - агресивна демократизация и намеса във вътрешните работи на други страни, предизвиква страх сред жителите на Словакия. Русофилските настроения имат силни корени в България, където много граждани смятат себе си за откровени симпатизанти на Руската федерация, заяви в интервю за \"Известия\" политологът Аждар Куртов     Общественото мнение е повлияно от факта, че Русия играе важна роля за формирането на българската държавност, помагайки в борбата срещу Османската империя. Освен това решението на София да прекъсне традиционните връзки с Москва и да се преориентира към Запада не допринесе за просперитета на България, подчертва политологът. Българите възприемат с опасения действията на САЩ на Балканите. По-специално това се отнася до подкрепата на американците от Косово, албанското и мюсюлманското население като цяло. Българите възприемат укрепването на албанския фактор в региона като заплаха за собствената им стабилност, тъй като , заключава Куртов.  се оказа единствената страна от общия списък, чиито граждани разглеждат и Русия, и САЩ като заплахи: 37% от австрийците се страхуват от Руската федерация, а 29% имат същото мнение за САЩ. В други държави огромното мнозинство от населението по-скоро е загрижено за действията на Москва, отколкото за тези на Вашингтон. В   31% от гражданите са разтревожени от руската политика и 16% - от американската политика. В  разликата е много по-забележима. Русия се счита за заплаха от 52% от респондентите, докато САЩ са възприемани като заплаха от едва 20%. Според чешкия депутат Ярослав Голик ключова роля в това схващане за Русия играят медиите, които редовно споменават  . Събитията от август 1968 г., когато страните от Варшавския договор въвеждат войски в Чехословакия, заемат специално място в чешкото общество. И много граждани и до днес помнят действията на Москва в онзи момент, казва политикът. Най-малко доверие в Русия имат хората от  . И ако 23% от румънците и 12% от поляците възприемат САЩ като заплаха, то съответно 58% и 77% от гражданите се страхуват от Русия. Политическият анализатор добавя, че основният фактор обаче е историческата традиция. Полша от XI век преследва експанзионистична политика на Изток. В същото време редовните конфликти научиха поляците да се страхуват от руснаците и да живеят в условия на постоянна конфронтация, отбелязва Олег Неменски. Във военно отношение Полша и Румъния са приоритетните съюзници на САЩ, които подкрепят концепцията за укрепване на Източния фланг на НАТО. А митът за руската заплаха е изключително важен за прилагането на такава политика. Проблемът с Приднестровието и неуспехът на проекта за обединението на Румъния с Молдова имат фундаментално въздействие върху румънското население, убеден е Олег Неменски. Подкрепата за синдикализма нараства в страната и много румънци смятат, че Русия възпрепятства създаването на Велика Румъния. Тази формация трябва да включва Приднестровието, където сега се намират руските войски, обясни експертът.", "date": "2019.06.22", "title": "\"Известия\": Страх и ненавист в Европа - България и Словакия се изплашиха от САЩ"}
{"url": "https://clubz.bg/84531-redakciqta_na_duma_osymna_s_razbita_vrata", "text": "Редакцията на в. \"Дума\" е била обект на вандалска проява, съобщиха от пресцентъра на БСП. В няколко изречения оттам казват, че редакцията е \"осъмнала с разбита врата\" и е подаден сигнал до полицията. Пленумът на БСП освободи Йордан Мичев като и.д. шеф на \"Дума\" От пресцентъра на МВР обаче уточниха пред Клуб Z, че по-скоро се касае за нелеп битов инцидент. Късно през нощта мъж е опитвал да влезе в съседно питейно заведение и от \"настойчивостта\" му си е изпатила вратата на редакцията. Сигнал за мъж във видимо нетрезво състояние, който е счупил входна стъклена врата на офис, е получен  около 2.30 ч. Пристигналият полицейски патрул е установил, че мъжът е бил клиент на нощно заведение. Той е ударил вратата със саксия. Задържан е за 24 часа.", "date": "2019.06.22", "title": "Редакцията на \"Дума\" осъмна с разбита врата"}
{"url": "https://clubz.bg/84500-partijnite_subsidii_kak_go_pravqt_v_evropa", "text": "Вълната на популистко говорене, която доминира публичния дискурс от европейските избори насам, не дава признаци на стихване, дори напротив. Последните няколко дни то се съсредоточи около промяна на модела на финансиране на политическите партии. Вместо дебатът да се фокусира върху смяната на конкретния размер на държавната субсидия, изглежда се формира консенсус за пълното ѝ премахване и заместването ѝ с форма на „отворено финансиране“ от страна на бизнеси и физически лица. Понастоящем нито равнището на дебата е подходящо за важността на решението, нито предложенията на масата биха довели до по-добър за българската демокрация резултат. Това обаче в никакъв случай не означава, че няма нужда от дебат по темата, предвид големия обществен интерес и реакциите на партиите. Настоящото обсъждане започна от изнесена от вечерно шоу информация за твърде висока субсидия, без претенция за особено високо ниво на разбиране на законодателството и неговите механизми, но пък с надеждата партиите да бъдат наказани за надвзетото. Любопитното в случая е, че скоростно се породи консенсус сред парламентарно представените партии, че настоящият размер на субсидията   е прекалено голям. С колко точно обаче финансирането е прекалено голямо, на база на какво изчисление е направен този извод и какъв би бил оптималният му размер, така че партиите да могат да се издържат и да упражняват дейността си, не е ясно. Няма и как да е ясно, защото понастоящем липсва систематичен анализ на проблема, както и изчисление на оптималния размер на субсидията в зависимост от потребностите на партиите за поддържане на предизборните си кампании, кандидатите си, мрежата си и други подобни. Обсъждането се фокусира върху крайното предложение за субсидия в размер един лев на глас, която очевидно е недостатъчна за покриване на гореописаните дейности, ако остане единствената възможност за това. Оттук дойде и идеята за „американски модел“, който да позволи на партиите да се финансират с каквито успеят да съберат дарения от фирми и сподвижници. Тук пък личи липсата на разбиране как работи на практика американският модел на финансиране на политическите партии –  и залага много ясни ограничения за максималния размер на даренията, в зависимост от вида на кампанията и дарителя. Това разминаване между желания и реалности може да се обясни по два начина – или предложилите този модел наистина не са наясно как работи партийното финансиране в САЩ, или опитват да предложат свой модел, прикривайки го като работещ някъде другаде. И в двата случая обаче е налице подмяна на логиката на финансиране, а резултатът би бил неизбежното ограничаване на партийната система до установените днес партии със силни връзки с бизнеса. Резултат, който видно би имал негативно отражение върху качеството на демократичния процес. Не е и необходимо да гледаме чак отвъд Океана, за да намерим примери за различните възможности за финансиране и регулиране на партийните финанси. Европейския съюз съдържа доста широк спектър от различни подходи към урегулирането на проблема и, ако е наличен консенсус за промяна на прилагания в България модел, то опитът на различните европейски държави е подходяща отправна точка за такава промяна. , а най-често срещаният критерий е именно успехът им на последните парламентарни или местни избори. Обикновено право на такова имат партии или независими кандидати, взели между 0,5% и 3% от гласовете, както и спечелилите поне едно място в съответното законодателно тяло. Към определянето на самата сума има няколко подхода: Струва си да отбележим, че, въпреки че в повечето държави, където броят гласове е определящ, подобно на България, субсидията на глас е значително по-ниска от 11 лв. Това е резултат от сравнително сходния бюджет, отделен за партийно субсидиране, и големите разлики в електоралната база, което води до разлики в субсидията на един глас. От гледна точка на настоящия дебат обаче са по-важни моделите на финансиране чрез корпоративни и лични дарения, тъй като именно въвеждането им е на масата за преговори в момента.   (тук конфликтите на интереси са очевидни). Често срещано ограничение е и към приемането на анонимни дарения, както и на такива от чужди държави и публични организации като цяло. Дания и Малта са единствените, които не ограничават по никакъв начин даренията, а Унгария забранява единствено анонимните. Често има и тавани за максималния размер на отделните дарения. Не бива да забравяме и прозрачността на партийните финанси – при въвеждането на система, базирана (предимно) на дарения и частна подкрепа, публикуването на публична информация за партийните финанси, размерът и източникът на даренията, както и начинът на тяхното изразходване се оказва особено важно. Тук европейският опит не се различава значително – почти всички изискват източниците на финансиране на парламентарно представените партии да са публично достъпни. Настоящият текст не си поставя за цел да излага конкретно предложение за промяна на модела на финансиране на политическите партии, тъй като подобна задача е немислима в рамките на статия или едно обсъждане. Не се опитва и да оценява всички последствия, отвъд очевидните притеснения за оцеляването на малките и извънпарламентарните партии, както и състоянието на демократичните процеси. Длъжни сме обаче да подчертаем дебело, че на този етап дебатът по темата е лишен от експертност и от реални алтернативи, а бързият преглед на прилаганите в ЕС модели ясно демонстрира, че има много възможни подходи.  Особено важно е да бъде избран този, който най-добре отговаря на електоралните и институционалните особености на страната. Засега обаче вместо от експертност и анализ, дебатът е доминиран от популизъм. По тази причина и на този етап е за предпочитане да не пристъпваме към каквато и да било промяна на модела.", "date": "2019.06.22", "title": "Партийните субсидии - как го правят в Европа?"}
{"url": "https://clubz.bg/84532-aleksandra_nacheva_skochi_nad_14_m_i_stana_%E2%84%961_v_sveta", "text": "Световната шампионка за девойки от миналата година Александра Начева се представи чудесно в първия ден на първенството на Румъния за юноши и девойки под 20 г. в Питещ, пише Още в първия си опит в тройния скок Начева се приземи на 14.13 м (с попътен вятър +1.4 м в сек). С това тя изравни най-добрия резултат в света за девойки за 2019 г., постигнат от кубинката Леянис Перес (14.13) в Хавана на 18 май. Лекоатлетката Александра Начева е първа при младите спортисти Както Клуб Z писа, Александра Начева стана световна шампионка за девойки под 20 г. през юли миналата година в Тампере с 14.18 м. По-късно – през октомври м.г. стана и шампионка за девойки на Младежките олимпийски игри в Буенос Айрес. Нормативът за участие на световното първенство за жени в Доха през септември е 14.20, така че за Начева е само въпрос на време да си осигури участие на най-големия форум на атлетиката за предоплимпийската 2019 година.  ", "date": "2019.06.22", "title": "Александра Начева скочи над 14 м и стана №1 в света"}
{"url": "https://clubz.bg/84525-i_kolumnistka_obvini_trymp_v_seksualno_nasilie", "text": "Американска колумнистка обвини президента на САЩ Доналд Тръмп, че я е насилил сексуално в пробна в нюйоркски магазин преди повече от две десетилетия, съобщи ДПА. \n\tВ статия в списанието Ню Йорк Мегъзин, публикувана в петък, Джийн Карол разказва, че около 1995 година случайно срещнала Тръмп, по онова време известен магнат в областта на недвижимите имоти, в магазина Бергдорф Гудман. Според Карол, която днес е на 75 години, Тръмп я разпознал заради работата й като водеща на рубрика за лични съвети и я помолил да го посъветва какво бельо да купи за неназована жена. Бъдещият президент я нападнал, когато отишли до пробните, където и предполагаемо я изнасилил. \n\tСпоред Карол тя не е съобщила за случая по-рано от страх от публично унижение. Разказът на колумнистката е откъс от новата й книга, в която разказва за шест случая, когато е била нападана от мъже. \n\tТръмп отхвърли твърденията на Карол и каза в изявление, че никога не я е срещал в живота си и че книгата й \"трябва да се продава на щанда за художествена литература\". \n\tДосега Тръмп е обвиняван в сексуален тормоз от над дузина жени, но той отрича тези твърдения.", "date": "2019.06.22", "title": "И колумнистка обвини Тръмп в сексуално насилие"}
{"url": "https://clubz.bg/84524-chij_e_goce_delchev_ne_im_se_hvashtajte", "text": "Има-няма, току изплува македонската тема и почваме да страдаме. Този път Гоце Делчев: ама наш ли бил, или техен… И се изреждат гневни говорители от министър до професор да бранят националната кауза – цитирайки неизменния пример за гърците, които успели добре да защитят собствеността си над античната история. Не съм специалист, но ми се вижда очевидно, че Гоце Делчев е етнически българин, който се превръща в основополагащ македонски национален символ. Споровете около персоната му показват неспособността ни да правим разлика между етнос и нация – както ние, така и комшиите, впрочем. Затова македонците не смеят да си признаят общия етнически корен с нашия - боят се, че така ще изчезне самата им национална идентичност. Етносът е обективна даденост - език, обичаи, вярвания. Нацията е политически проект, който обединява различни етноси, зависи от историческия процес, от международното признание и т.н. У нас продължават да не признават македонската нация, каквото и да значи това. Ами има я, а дали е успешна или не, е друг въпрос – тези неща си проличават по време на исторически изпитания. Впрочем отношението ни към съществуването на българско малцинство в Северна Македония е силно двусмислено – не настояваме да му бъдат признати съответните права, както правим например с това в Сърбия, защото сме убедени, че всичките славогласни македонци са българи. И ако бъдат признати едните, значи другите вече няма да са. Този род проблеми лекува само времето. Комисията по историческите и образователни въпроси помоему беше мъдър ход за разсрочване на конфликтите. Които ще се решат само когато си отиде и моето поколение, закърмено с комунистически етнонационализъм. В състояние на демокрация и отворени граници цялата тази тематика позагуби остротата си. Спорове като този за Гоце по света днес са повече забавни, отколкото драматични. Грузинец ли е Сталин? Итало-корсиканец ли е Наполеон? Германски франк ли е Карл Велики? Приятно е да спориш, да проявяваш компетентности, но от това не следва една страна да нахлуе в съседната. Удивително е обаче как си представяме европейската интеграция ние тук, в България. След като ни „тъпкаха“ с отваряне на глави и мониторинги, дойде сгода да си отмъстим - да тъпчем и ние. Безсилни сме пред политическия натиск на Франция, не смеем да отправяме ултиматуми към Турция, дори със съседна Сърбия предпочитаме да не се залавяме, че тя си има много приятели в ЕС. Ще си го изкараме, значи, на подръчната ни Македония. И вижте само как тече евро-мисловният ни процес. Не поставяме искания в сферата на търговските отношения, не настояваме за пътища, не искаме съвместни инвестиции и трансгранични проекти. Заплашваме да ги накажем с блокиране на присъединителния процес задето, виждаш ли... искат да честват Гоце на датата, на която собствените наши комунисти им били дали костите му през 1946. Забележете колко е тънко: сърдим се, че ние сме направили нещо, което те са оценили, но ние вече сме осъдили... Аз пък мисля, че няма нищо по-хубаво от това да бъдем заедно в НАТО, а дай боже до десетина години и в ЕС (реалистичния срок, според мен). Като почнат да идват техните студенти в нашите библиотеки, а нашите - в техните, ще стане ясно и за Гоце, и за Самуил. Не, обща истина няма да има надявам се; в сферата на хуманитарното знание говорим за диалог, за уважение към другия. А дали пък няма и грешки, които ние трябва да признаем, например за окупацията на подарените от Хитлер земи? Дали не трябва да смекчим малко надменното си непризнаване на македонскиот язик и наместо това да почнем една системна политика на сближаване на двете езикови норми, на въвеждане на техни изразителни думи, на факултативно преподаване на македонски? Наместо пътища на сближаване, днес виждаме все по-често едно бабаитско перчене, където за жалост вече няма разлика между национал-популисти и мейнстрийм. За церемониалната политика едно честване се оказва по-важно от една ЖП линия и в това ще ви убеждават с драматични морализаторски аргументи. Вярно, че днес сме в такъв период – политиците се опитват да ни внушат, че са нужни, защото ни бранят от всевъзможни врагове, които сами си измислят. А медиите, които се чудят как да продават стоката си, подклаждат драматизма на битките. Но пък вие не се хващайте!", "date": "2019.06.22", "title": "Чий е Гоце Делчев? Не им се хващайте!"}
{"url": "https://clubz.bg/84526-administraciqta_s_ogromen_resurs_i_ne_go_harchi_spored_pravilata", "text": "Поддръжниците на правителствените програми, бюджетните субсидии и държавните предприятия твърдят, че у нас основната причина да не се постигат добри резултати е липсата на достатъчно средства. Това не е вярно,  . Българската администрация разполага с огромен ресурс за постигане на целите, които преследва, и в осъществяването на публичните политики, които е формулирала. За 2019 г. държавният бюджет ще похарчи над 44 млрд. лв. Този ресурс обаче все повече се харчи не според правилата. За 2018 г. е ясно, че: От проверката на Агенция за държавна финансова инспекция (АДФИ) за 2018 г. на обществените поръчки е видно, че делът на обществените поръчки с нарушения се увеличава. За 2018 г. АДФИ е проверила 1204 обществени поръчки на стойност от 1 386 811 952 лв., от които в 614 на стойност от 728 830 846 лв. са установени нарушения. Както е видно на Графика 1 делът на обществените поръчки с нарушения е най-висок от 2014 г. насам. Държавата емитира нов дълг заради самолетите F-16 Последващата стъпка при установяване на нарушенията е АДФИ да предприеме съответните мерки. Ето какви са те: Издадени са 363 наказателни постановления (37% от актовете) – по тях са наложени глоби и имуществени санкции общо в размер на 306 229 лв. Прекратени са 29 бр. административно-наказателни производства (3 %); По приключилите 319 бр. (32.5%) административно-наказателни производства на съответните лица са изпратени писмени предупреждения, че при повторно нарушение ще им бъде наложено административно наказание; Административно-наказващият орган предстои да се произнесе по 270 бр. (27,5%) административно-наказателни преписки. Изводите са очевидни: Най-тъжният извод обаче е, че целите, които се преследват, не са постигнати – нито има по-добро здравеопазване, нито по-качествено образование, нито пък по-добра съдебна система. И няма изгледи да има промяна. В над 44% от поръчките с нарушения са открити съществени нарушения (Графика 2). Това означава, че не са спазени принципите на ЗОП за публичност и прозрачност, за свободна конкуренция и за равнопоставеност и недопускане на дискриминация (стр. 13 от отчета). В 105 случая не са проведени процедури за възлагане на обществени поръчки (на стойност 27 272 550 лв.) при наличие на всички законови основания за това. В 10 случая (на стойност 7 068 965 лв.) са неоснователно проведени процедури на договаряне без обявление. В 95 случая (на стойност 5 073 107 лв.) не са събрани оферти чрез публикуване на покана или обява за възлагане на обществени поръчки. При  38 обществени поръчки е установено, че възложителите са поставили условия, които дават предимство или необосновано ограничават участието на кандидатите в процедурите, а при  24 случая са сключвани анекси към договори за обществени поръчки, с които са изменяни цени и срокове за изпълнение. Неизбежната АЕЦ \"Белене\" - поскъпване на тока, дългове и риск от авария Нарушенията и нередностите при изпълнението на обществените поръчки в общините продължават да са значителен дял – около една трета от поръчките с нарушения са при тях (Графика 3), като стойността им е над 483 млн. лв. Съществените нарушения на общинските поръчки са на стойност над 74 млн. лв. Дружествата с държавно и общинско участие в капитала бележат голям брой нарушения (217 бр. поръчки), но на по-ниска стойност (155 млн. лв., от които съществените нарушения са на стойност над 46 млн. лв.).   Владислав Горанов: Борисов може много дълго още да управлява джипа Отчетени са нарушения на Закона за счетоводството и други нормативни документи, свързани с: АДФИ е установила нарушения и при договорите за изпълнение на проекти в европейски средства. Неизбежната АЕЦ \"Белене\" - поскъпване на тока, дългове и риск от авария Владислав Горанов: Борисов може много дълго още да управлява джипа", "date": "2019.06.22", "title": "Администрацията с огромен ресурс. И не го харчи според правилата..."}
{"url": "https://clubz.bg/84523-tozi_uikend_ne_mojesh_da_izkarash_istanbulci_ot_istanbul", "text": "Емир е убеден, че опозицията отново ще надделее в Истанбул. Въпреки, че на 31 март Екрем Имамоглу победи Бинали Йълдъръм с едва 0,16% от вота. Като много истанбулци, Емир, с когото си говоря в полунощ на все още пълния площад Таксим, няма съмнения, че изборите за кмет са били манипулирани от Ердоган. За него е героизъм на истанбулци фактът, че въпреки това той и неговата Партия за справедливост и развитие губят най-големия, най-богатия и най-европейския турски град. Битката за Истанбул е съдбовна за Ердоган Седмица след вота Ердоган натиска за повторно на повторното преброяване. Преднината на Имамоглу спада от 23 хил. на едва 13 хил. гласа - но пак победа. Диктаторът обаче не се отказва и с натиск върху избирателната комисия успява да касира вота. И утре истанбулци ще избират пак. Обрат: нови избори в Истанбул след загубата на партията на Ердоган Аз само минавам - след 10 часа съм на самолет в друга посока, но при някои самолетни билети престоят не е час, а половин денонощие. С мен на сутринта ще пътува друг турски приятел, който трябваше да не е сам. Но само за него е абсолютно наложително да пътува. Всички други истанбулци няма да мръднат от града си, преди да затвори последната секция. След малко се преместваме в близък бар, където ни посреща Керем. Макар и въоръжен с хмелно пиво, той е трезвен и ядосан. Прекарал два часа в компания с група младежи, приятели на по-малкия му брат, и ги навивал да гласуват. Няма много младежи в Истанбул, които да гласуват за Ердоган, но както навсякъде, много не виждат смисъл да пускат гласа си въобще.  Сядаме, взимаме си бира и ние и той признава: Като му минава ядът, навлизаме по-дълбоко в темата. Да, още една победа за Имамоглу ще е шамар в лицето на диктатора. Но само по себе си това не значи нищо. Опозиционният кмет ще бъде блокиран на всяка крачка, международната общност ще забрави случая след няколко месеца и Ердоган пак ще е на власт. Разговорът се води на английски и това е един много буквален превод. На сутринта съм вече напът към летището - новото, на 40 километра от града, построено от... познайте кой (\"Ататюрк\" е затворено след \"преврата\") и гледам как моят турски спътник гледа тъжно през прозореца. Знам, че в неделя ще звъни и ще пише на Емир и Керем, ще рефрешва новините и ще се чувства като дезертьор. Нищо, че е един глас. Обрат: нови избори в Истанбул след загубата на партията на Ердоган", "date": "2019.06.22", "title": "Този уикенд не можеш да изкараш истанбулци от Истанбул"}
{"url": "https://clubz.bg/84527-v_pyrvite_godini_na_prehoda_sa_se_sluchili_strashni_bezobraziq_v_borisovata_gradina", "text": "Така столичната кметица Йорданак Фандъкова описа тази сутрин пред бТВ своята позиция по поредното обществено обсъждане на поредния проект за Подробен устройствен план (ПУП) на Борисовата градина. То ще се състои на 26 юни, след като кметицата не бе доволна от 12 точки в предния - наречен \"най-консервативен\" вариант за бъдещето на градината. Планът за Борисовата градина - ремонт и реставрация или строежи и сеч? Тя даде конкретен пример с Къпалнята „Мария Луиза“ и Летния театър  На 13-ата година Столична община пак се присети за къпалнята \"Мария Луиза\" \"В края на 2002 г. в навечерието на Коледа с един огромен доклад и само с една от точките в него тези 2 обекта са включени в създаване на смесено дружество. И в дейността на това дружество се споменава хотелиерство и строителство! Много хора знаят това - че съсобствениците на няколко пъти правиха опит да строят хотел там. Това ние не го допуснахме и ето това е редно да се знае.\" Фандъкова обяви, че ръководството на общината иска да се приеме ПУП, точно за да запази функциите на всички тези обекти и да се гарантира, че там няма да се строи. Министър vs Столичната община - иска строежи в Борисовата градина Кметицата описа случващото се като „битка след битка“ и припомни, че и в момента е внесла в Общинския съвет проект 4 имота, които през 1997 г. са апортирани в „Софийски имоти“, да бъдат върнати на общината. По повод плановете на собственика на ЦСКА-София Гриша Ганчев да строи в чашата на сега съществуващия стадион, тя каза, че е \"за\"... „Но в никакъв случай да не се разширява“, изрази своето становище Фандъкова и обяви, че е постигнала договореност със спортния министър. \"Аз лично смятам, че тези съоражения трябва да бъдат реконструирани, но без нито един сантиметър настрани\", обяви тя. \"Аз не съм страхлив човек, но уважавам г-жа Манолова в качеството на омбудсман\", отговори тя на въпроса - страх ли я е от евентуална кандидатура на Манолова за кмет.  На 13-ата година Столична община пак се присети за къпалнята \"Мария Луиза\" Министър vs Столичната община - иска строежи в Борисовата градина", "date": "2019.06.22", "title": "\"В първите години на прехода са се случили страшни безобразия в Борисовата градина\""}
{"url": "https://clubz.bg/84528-prof_ognqn_gerdjikov_tozi_glaven_prokuror_e_nahodka", "text": "Това отговори пред бТВ проф. Огнян Герджиков на въпрос – каква е оценката му за мандата на Сотир Цацаров, който свършва наесен. А атаките срещу обвинител № 1 той окачестви като нещо нормално, когато си толкова нависоко. На питането - дали не се изкушава от състезанието за поста, той отговори с усмивка: \"Нека да не си говорим приказки от 1001 нощ.\" Бившият служебен премиер и председател на НС нарече  намаляването на партийната субсидия на 1 лв. Той прогнозира загиване на малките партии и поставяне в зависимост на големите партии – мастодонтите, от бизнеса. В този порядък Герджиков окачестви като \"много любопитно\" позоваването на референдума на Слави Трифонов: Той обаче не скри разочарованието си от качеството на законотворчеството в сегашния парламент. И даде пример, че само Кодексът за социално осигуряване е променян от 2000 г. досега 138 пъти. А юристите в НС са... Герджиков каза, че постоянната промяна на правилата от страна на държавата гони не само чуждестранните, а вече и български капитали и инвеститори.", "date": "2019.06.22", "title": "Проф. Огнян Герджиков: Този главен прокурор е находка"}
{"url": "https://clubz.bg/84533-volejbolistite_ne_udyrjaha_na_ustrema_na_braziliq", "text": "България загуби от олимпийския шампион Бразилия с 1:3 (20:25, 25:21, 19:25, 14:25 , в първия си мач в група 16, от четвъртия уикенд на Лигата на нациите в град Куиаба. Волейболистите се върнаха към победите с обрат срещу Франция Това бе девета победа за „Селесао“, който продължава успешния си ход в турнира и заема втора позиция във временното общо класиране с 1 загуба и 25 точки. \"Лъвовете\" запазват 12-о място със 7 загуби, 3 победи и 8 точки. Волейболистите паднаха и от Китай Старши-теньорът Силвано Пранди заложи на следния стартов състав: Георги Сеганов, Цветан Соколов, Розалин Пенчев, Мартин Атанасов, Теодор Тодоров, Светослав Гоцев - Владислав Иванов-либеро. Официален дебют направиха Радослав Парапунов и Пламен Шекерджиев. Бразилия обърна Русия на Световното по волейбол Въпреки мъжката игра на националите, те успяха да вземат само втория гейм от олимпийските шампиони. В него българите поеха инициативата и при второто техническо прекъсване водеха с 16:13. Домакините успяха да намалят пасива до 18:19, но нашите устояха на всички атаки и се наложиха с 25:21. В другите части на срещата домакините имаха водещата роля - особено в последния, когато се наложиха с 25:14.  С най-голям актив за България бе Цветан Соколов с 14 точки (48% ефективност в атака). Розалин Пенчев завърши с 12 точки в мача (2 блока, 3 аса, 32% ефективност в атака). Теодор Тодоров отбеляза 5 успешни блокади и завърши с 9 точки. Тежка загуба за волейболистите срещу Португалия В топреализатор за Бразилия се превърна Йоанди Леал с 15 точки. Рикардо Лукарели добави 13 точки за успеха. На 23 юни България ще играе срещу Русия, която по-рано тази нощ надигра Германия с 3:1 гейма, докато олимпийските шампиони ще спорят с Бундестима. Срещите са съответно от 00,00 и 03,00 часа българско време. Волейболистите паднаха и от Китай Бразилия обърна Русия на Световното по волейбол Тежка загуба за волейболистите срещу Португалия", "date": "2019.06.22", "title": "Волейболистите не удържаха на устрема на Бразилия"}
{"url": "https://clubz.bg/84513-arktika_globalnoto_zatoplqne_nosi_%E2%80%9Epoliticheska_zima%E2%80%9C", "text": "Полюсите са регионите, които са най-потърпевши от глобалното затопляне. С намаляването на ледовете се разкриват тъмните океански води, които привличат повече слънчева светлина и така топенето нараства. По данни на НАСА през септември 1980 г. ледниците на Арктика са заемали 7,90 млн. кв. км, докато през същия месец миналата година – едва 4,60 млн. кв. км. Според проучване на ООН има вероятност до средата на века ледовете на практика да изчезнат. Същевременно с топенето им се разкриват арктически коридори, които в бъдеще могат да ускорят хода на световната търговия и богатите на залежи от изкопаеми горива полярни води. Глобалното затопляне открива в Арктика нови възможности пред страни като САЩ, Русия и Китай да спечелят стратегическо предимство на световната сцена. Външните политики на Тръмп, Путин и Цзинпин са вдъхновени от постулатите на политическия реализъм – те се стремят да увеличат силата си на всяка цена, без да отделят време и енергия за размисли доколко морално е поведението им. Така редом с климатичното затопляне на Арктика все по-често ще наблюдаваме и предвестниците на настъпващата „политическа зима“. За да се опази регионът, през 1996 г. е създаден Арктическият съвет. В него членуват 8 държави – САЩ, Русия, Канада, Дания (която представлява интересите на Гренландия и Фарьорските острови), Финландия, Швеция, Норвегия и Исландия. Със статут на наблюдателки са още 14 държави, сред които и Китай (от 2013 г. насам). На 6 и 7 май 2019 г. се проведе заседание на съвета. На него държавният секретар на Съединените щати Майк Помпео изрази задоволство за откриващите се чрез топенето на ледовете арктически транспортни маршрути. Думите му съвсем не са непремерени. По данни на енциклопедия „Британика“ разстоянието между Лондон и Токио от 23 600 км (през Суецкия канал) може да се съкрати до 12 870 км. Най-големите транспортни връзки в Арктика са     и    . Големи надежди се възлагат на  , който ще „разцепва“ Северния ледовит океан на две и ще заобикаля изключителната икономическа зона на полярните страни. Според някои специалисти той ще се превърне в предпочитания арктически коридор до 2030 г. В речта си пред Арктическия съвет Помпео представи и друга апетитна черта на региона – богатите залежи на полезни изкопаеми: Държавният секретар представя находките от доклад на Геологическия топографски институт на САЩ, публикуван през 2008 г. В него се посочва, че в Арктика са концентрирани приблизително 90 милиарда барела петрол, около 47 милиарда кубически метра природен газ и 44 милиарда барела газов кондензат. Според доклад на Министерството на енергетиката на САЩ от 2009 г. в Северната полярна област са открити 61 петролни полета: 43 са в Русия, 11 в Канада, 6 в Щатите и едно в Норвегия. Климатът обаче все още прави извличането на изкопаеми горива твърде скъпо. Например през август 2012 г. „Газпром“ се отказа да вади природен газ от находището „Щокман“ в Баренцово море  Същевременно на енергийния пазар се появяват множество алтернативи, които оспорват хегемонията на петрола. По данни на Центъра за външна политика (CFR) вносът на петрол в САЩ намалява с почти 40 процента между 2006 и 2014 г. – заменен е с шистовия газ. Също така все повече компании се насочват към добива на втечнен природен газ. Спадът на търсенето въздейства върху цената на петрола. Така добиването му при негостоприемните полярни условия, поне на този етап, е рискован бизнес. Въпреки че сме в ранен стадий на всеобщия подем към „енергийно озеленяване“, налице е волята да се ограничи употребата на петрола като суровина за изработването на изделия от пластмаса. На 27 март 2019 г. Европейският парламент прие закон, с който забранява някои от пластмасовите продукти за еднократна употреба от 2021 г. Пълният потенциал на арктическите коридори и полезните изкопаеми засега остава затрупан под дебелите арктически ледове. Конфликтите обаче ще зачестяват. Като нагледен пример за това може да послужи спорът между САЩ и Канада за режима на Северозападния морски път. Отава го определя като своя изключителна икономическа зона, докато Вашингтон настоява, че е международен пролив. Още през 1985 г. избухва скандал между двете страни, след като американски кораб прекосява разстоянието от Гренландия до Аляска по този маршрут, без да иска изричното разрешение на Канада. През 1988 г. е подписано споразумение между страните, като Вашингтон се задължава всеки път да пита, преди да използва арктическия коридор. Тази спогодба е по вкуса на Отава, тъй като дефакто е признание за суверенитета ѝ върху водите. С топенето на ледовете обаче САЩ започват да преосмислят позицията си и по време на срещата на Арктическия съвет Помпео определи претенциите на Канада за „нелегитимни“. Щом като верни съюзници като Вашингтон и Отава са готови да се хванат за гушите, какво ли може да очакваме да се случи между Вашингтон, Москва и Пекин? В речта си пред Арктическия съвет за първи път представител на САЩ изостави дипломатическия тон и отправи остри критики срещу „мечката“ и „дракона“ по отношение на действията им в Арктика. Както професорът по национална сигурност от Националния военен колеж на САЩ Дейвид Ауерсуолд отбеляза: През 2007 г. две малки руски подводници прекосиха Северния ледовит океан и поставиха руското знаме на Ломоносовия хребет, който се намира на няколко километра под полюса. Екипажите обявиха, че скалното образувание е свързано с континенталния шелф на Русия. В отговор на тази експедиция (носеща името „Арктика 2007“) Канада, чиито северни острови се намират в близост до хребета, обвини Москва в колониализъм. Въпреки че Сергей Лавров подчерта, че Русия няма претенции за суверенитет над хребета и околните му територии, съмненията относно намеренията на Кремъл остават и до днес. На 25 май тази година бе построен последният ледоразбивач по „Проект 22220“. Това е руска програма за строежа на пет ядрени ледоразбивача, които ще бъдат най-големите в света. Засега са построени три – „Арктика“, „Сибир“ и „Урал“. „Арктика“ ще влезе в експлоатация още през юни т.г., „Сибир“ – през 2020 г., а „Урал“ – през 2021 г. Те трябва да подпомогнат усилията на Русия да се позиционира като последна инстанция по това кой може да преминава през Северния морски път. Москва твърди, че през последните шест години е построила 475 военни бази, простиращи се от границата на Русия с Европа (и държави членки на НАТО) до Беринговия проток. Тревога обаче се усеща сред редиците на европейските полярни държави – например Норвегия. През 2018 г. именно на нейна територия се проведе най-голямото учение на НАТО след студената война – „Единен тризъбец“. В него взеха участие всички 29 страни членки на организацията, които разиграха интересен сценарий – възстановяването на суверенитета на държава, която е била атакувана. Китай като държава, чиято икономика се крепи на износа, напълно естествено се интересува от формирането на новите арктически връзки и иска парче от пая. Фактът, че не е полярна страна, е без значение за Пекин. Неслучайно комунистическата държава е критикувана заради строежите на изкуствени острови в Южнокитайско море, които след това Поднебесната империя обявява за своя суверенна територия. Китай е със статут на „наблюдател“ в Арктическия съвет от 2013 г. Липсата на „допирни точки“ със Северния ледовит океан е преодоляна по изпитания модел чрез щедри инвестиции, които впоследствие заробват длъжника и го правят политически зависим към Пекин. Китай се възползва и от продължителното нехайство от страна на Дания и САЩ по отношение на развитието на Гренландия, като участва в търг за изграждането на летище. Пекин също е предложил да установи изследователски център и наземна сателитна станция. Въпреки че местното датско население и Копенхаген протестират срещу влиянието на Китай, инуитите (които в края на 2018 г. наброяват около 88 процента от 56 000 жители на Гренландия) имат по-скоро положително отношение спрямо намеренията на Пекин. В началото на 2018 г. Китай публикува официалната си политика спрямо Арктика, в която обвърза развитието на Северния морски път със създаването на „Полярен път на коприната“ (част от „Един пояс, един път“). Така непряко Пекин намекна, че смята да работи съвместно с Москва. Сътрудничеството между двете страни стана видно след споразумението между руския производител на природен газ „Новатек“ и две китайски петролни компании за създаването на съвместното дружество „Ямал ЛНГ“. То ще добива природен газ от богатите залежи на горивото на полуостров Ямал. Разбира се, основната част от износа на природен газ към Китай ще се извършва по Северния морски път с помощта на руски ледоразбивачи. През април тази година китайските компании придобиха 20 процента от акциите на друг консорциум за извличане на природен газ – ЛНГ-2. С икономическото обвързване между Китай и Русия тревогите на САЩ обаче не спират. Пентагонът публикува доклад за американския Конгрес, в който предупреждава, че Пекин може да разполага ядрени подводници в арктическите води. Те могат светкавично да атакуват всеки един агресор срещу Китай. В доклада се посочва, че комунистическата държава увеличава дейността си в Северното полукълбо и е уточнено, че разполага с четири балистични подводници, шест атомни и 50 конвенционални. Експертите посочват, че китайският флот ще се сдобие с още 65-70 подводници до 2020 г., като добавят, че страната е построила шест подводници клас „Джин“, като четири от тях са активни, а върху две се извършва ремонт. Според Пентагона, за да се осигури продължително ядрено възпиране, са необходими поне пет действащи подводници „Джин“. Арктическите маршрути не само ускоряват хода на световната търговия. Съкращаването на разстоянията означава също, че ракетите ще могат по-бързо да достигнат целта си. По време на Виенския конгрес (1814-1815 г.) европейските Велики сили – Франция, Великобритания, Русия, Австро-Унгария и Прусия, се договарят да съхранят политическото статукво на континента. Той вече е разделен на сфери на влияние. Тогава интересите им, основно на Великобритания и Франция, се насочват навън – към Африка и Азия, към територии, които все още не са попаднали под влиянието на някой от глобалните хегемони. Колониализмът вече е част от историята, но теоретиците на политическия реализъм веднага биха посочили, че интересите на държавите може да еволюират, но никога няма да изчезнат. Същевременно възможността да се запълни властови вакуум не е за изпускане в нито една историческа епоха. Двеста години след Виенския конгрес Арктика е една от последните географски зони без ясно изразен „политически център“ и климатичните промени отвързват ръцете на държавите за по-смели действия. С глобалното затопляне обаче се задава „политическа зима“. Пък белите мечки да му мислят. „Генерация Z“ – с подкрепата на „Америка за България“", "date": "2019.06.22", "title": "Арктика. Глобалното затопляне носи „политическа зима“"}
{"url": "https://clubz.bg/84539-stevo_pendarovski_e_sluga_na_chujdencite_instaliran_za_da_unishtoji_makedonskiq_narod", "text": "Стево Пендаровски е \"слуга на чужденците, инсталиран, за да унищожи македонския народ“. Така проруската националистическа партия „Единствена Македония“ реагира на думите на държавния глава, който по-рано заяви, че  предава скопското електронно издание MakPress. Президентът на Македония: Безспорно Гоце Делчев е българин (ВИДЕО) За какви безспорни факти, че Делчев бил българин говори Пендаровски, когато апостолът на македонското революционно движение е чистокръвен македонец от Беломорска Македония, който е посветил живота си за свободата и независимостта на Македония и е поискал да бъде погребан в столицата на самостоятелната македонска държава, питат се съседските \"патриоти\". Чий е Гоце Делчев? Не им се хващайте! Накрая от \"Единствена Македония\" заключват, че  . \"Той Гоце Делчев си го е казал какъв е. Българин\" Чий е Гоце Делчев? Не им се хващайте! \"Той Гоце Делчев си го е казал какъв е. Българин\"", "date": "2019.06.22", "title": "\"Стево Пендаровски е слуга на чужденците, инсталиран, за да унищожи македонския народ\""}
