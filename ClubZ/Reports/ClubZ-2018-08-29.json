{"url": "http://clubz.bg/72441-otmina_vremeto_kogato_otivah_na_vojna_sys_sako_i_tefter_v_djoba", "text": "Правенето на качествена журналистика става все по-трудно и по-трудно за борещите се за икономическо оцеляване медии, особено за изискващите все повече ресурси журналистически разследвания и репортажи в рискови зони. Свобода на медиите в Европа: Код червено (ПЪЛЕН ТЕКСТ) Репортажите в рискови зони имат ужасяваща цена, измерена в погубени човешки животи: 50 журналисти бяха убити при изпълнение на служебните си задължения от началото на годината по данни на организацията \"Репортери без граници\", което е близо до броя журналисти, загинали през цялата 2017 година. Те са и мощен финансов бич за някои вестници, радиа и телевизии, които вече нямат достатъчно средства за такива материали. \"Все по-скъпо е да се отразяват конфликти в страни като Ирак, защото трябва голям персонал, за да се избегнат рискове: фиксъри (хора, често местни журналисти, които биват наемани от техни чуждестранни колеги, за да им оказват помощ в работата на терен, бел. ред.), телохранители, преводачи, шофьори и т.н. Преди няколко години в. \"Ню Йорк таймс\" изчисли, че един ден репортаж в Багдад му коства 10 000 долара\", казва Жан-Франсоа Льороа, директор на фестивала за фотожурналистика, който се организира през септември в Перпинян (Южна Франция). \"Журналистите не са враг на народа\" Навремето \"пресата като цяло не бе мишена (за враждуващите страни), а точно обратното - тя бе съюзник. А за няколко години се превърна в мишена\", особено на движения, които се специализираха в отвличане на журналисти с цел изнудване за откупи, обяснява Льороа. Това принуждава медиите да увеличат мерките за защита на своите репортери. Към това се добавя ускорената еволюция на технологиите, която задължава фотографите и създателите на видеосъдържание да подновяват по-често оборудването и софтуерите си. Успоредно с това \"приходите на печата спадат с бума на интернет\", който понижава стойността на репортажите и води до голяма несигурност във фотожурналистиката като занаят, подчертава Льороа. Медиите са под турско робство \"Преди 30 години не бе изключение репортажи да бъдат публикувани в списания за еквивалента на 15 000 евро. Днес дори три-четири хиляди евро са изключение\", казва той.  Заради това директорът на кореспондентското бюро на Франс прес в Багдад Сами Кец отправи призив за създаване на \"сродни права\" в ЕС. Спорна мярка, която ще задължи интернет гигантите \"Гугъл\" и \"Фейсбук\" да възнаграждават създателите на съдържание в интернет, включително медиите. Сори, Бойко, не е Словакия Сега тези компании получават огромна част от приходите от онлайн реклами. ГАФА (съкращение от първите букви на латиница на големите четири технологични компании \"Гугъл\", \"Епъл\", \"Фейсбук\" и \"Амазон\") се борят срещу тази реформа, която според тях би сложила край на безплатния интернет. Друга голяма област на журналистиката, възпрепятствана от намаляването на средствата на медиите, е разследването. „Проблемите започнаха, след като представихме Бялата книга за свободата на медиите“ \"Журналистиката се бори за оцеляване. На път е да умре\" и \"медиите орязват разходите си начело с разследващите материали, защото те струват скъпо\", констатира директорът на Международния консорциум на разследващите журналисти Джерард Райл. На тази организация с нестопанска цел дължим разкритията за укриване на данъци - \"Панамските документи\" и \"Парадайз пейпърс\". Затова през последните години се родиха организации като консорциума, които дават възможност да се обединяват финансовите усилия на медиите.  \"Това са дейности, които отнемат не само много време, но на всичко отгоре са и рисковани: не сте сигурни, че материалът ви ще бъде публикуван, а дори да го публикуват, може да ви струва цяло състояние, ако трябва да се защитавате в съда\", каза той пред АФП. (Не)свободните медии в Европа Много е трудно да се изчисли колко точно са тези разходи, но сигурно е, че са големи. Една от причините е трансграничният мащаб на разследването. \"Панама пейпърс\" струваха 2 милиона долара на консорциума, но към тях трябва се добавят и разходите, направени за целите на проекта от всичките 300 репортери от партньорски медии по света\", заяви Райл.  \"Журналистите не са враг на народа\" Медиите са под турско робство Сори, Бойко, не е Словакия „Проблемите започнаха, след като представихме Бялата книга за свободата на медиите“ (Не)свободните медии в Европа", "date": "2018.08.29", "title": "\"Отмина времето, когато отивах на война със сако и тефтер в джоба\""}
{"url": "http://clubz.bg/72492-zlaten_4_metrov_erdogan_beshe_otstranen_ot_ploshtada_vyv_visbaden", "text": "Управата на германския град Висбаден махна огромна златна статуя на турския президент Реджеп Таийп Ердоган след като появата ѝ на градския площад предизвика много остри отрицателни реакции и нагнети напражение. \"След обсъждане с полицията кметът Свен Герих реши статуята да бъде преместена\", съобщиха от местната власт в туитър, пише \"Гардиън\". Пожарникарите се появиха на място малко след полунощ с кран, за да вдигнат и преместят 4-метровата статуя на Ердоган от градския площад. Тя беше поставена там в понеделник като част от арт биеналето на Висбаден. Статуята изобразява Ердоган с вдигната ръка като напомня на скулптурата на Саддам Хюсейн, обезглавена при влизането на американските сили в Багдад. Намеренията на организаторите са били статуята на  турския президент да предизвика публичен дебат, свързан с темата на събитието тази година \"лошите новини\". Разправата на Ердоган с политическите му опоненти и журналисти след провала на преврата срещу него се следи внимателно в Германия, където живее внушително население от турски произход Статуята скоро беше наречена \"турския Хитлер\". А в града нарасна напрежението като говорител на полицията определи ситуацията пред ДПА като \"леко агресивна атмосфера\".  \"Сложихме статуята, за да обсъдим Ердоган. В демокрацията трябва да чуваме всякакви мнения\", обясни директорът на градския театър Елик Лауфенберг пак пред агенцията. Емил Сенце, местен представител на крайнодясната \"Алтернатива за Германия\" отдава напрежението, което се е появило в града, на \"глупостта\" на организаторите, които \"дали сцена за изява на един деспот, който прекарва времето си като унижава Германия\".", "date": "2018.08.29", "title": "Златен 4-метров Ердоган беше отстранен от площада във Висбаден"}
{"url": "http://clubz.bg/72483-shtafetna_gladna_stachka_v_podkrepa_na_nikolaj_kolev_bosiq", "text": "Щафетна и ефективна гладна стачка в подкрепа на Николай Колев-Босия започват от 1 септември 90 човека, предимно от Родопите, съобщи Дарик радио. Към тях се присъединяват и шестима жители на Старозагорска област. Висш чиновник плаши Босия със съд. \"Имам доказателства\", отвърна общественикът Гладната стачка се води от българския мюсюлманин Айдън Даил и е подкрепена от бившия служебен премиер Ренета Инджова. Първото и основно искане е за оставката на министъра на транспорта Ивайло Московски. Инджова припомни, че сформираната комисия, която получи документите от Николай Колев, не се е произнесла. Айдън Даил  категорично подчерта, че инициативата в подкрепа на Босия няма политически гръб. Първата линия в защита на Босия са хората от Родопите, обясни и Радион Попов - бивш военен разузнавач и дипломат в арабския свят и затова инициативата е наречена \"Родопите в защита на Босия\". Насред ваканцията на парламента: спешно заседание на комисията за Босия Сред гладуващите в Старозагорско са офицерите от резерва полк. Кунчо Кучев - бивш командир на свързочния батальон в Казанлък, Радион Попов - бивш военен разузнавач и дипломат в арабския свят и бившият шеф на ДНА - Стара Загора, инж. Неделчо Неделчев. Към тях се присъединиха бившият депутат и зам.-кмет на Казанлък Емил Караниколов и председателят на Съюз \"Истина\".Йордан Маринов. Босия с последен постинг: Аз съм си казал думата Гладната стачка е в защита на живота на Босия, който вече 77-и ден гладува срещу корупцията в Изпълнителна агенция \"Автомобилна администрация\" и продажбата на шофьорски книжки. По думите на собственика на автошкола в Стара Загора Митко Трайков, всеки пети-шести шофьор у нас кара с купена книжка. В подкрепа на Николай Колев, някои от гладуващите ще ходят боси. Насред ваканцията на парламента: спешно заседание на комисията за Босия Босия с последен постинг: Аз съм си казал думата", "date": "2018.08.29", "title": "Щафетна гладна стачка в подкрепа на Николай Колев-Босия"}
{"url": "http://clubz.bg/72489-sds_prechi_li_se_na_chujdestrannite_za_smetka_na_blizki_biznesmeni_i_firmi", "text": "Тревожните сигнали за българската икономика - като статистиката на Българската стопанска камара за срива на преките чуждестранни инвестиции,  А притесненията на тези инвеститори идват и  БСК алармира за срив на чуждите инвестиции в България Това пише в декларация на СДС, посветена на последните данни за икономиката на страната и срива на Търговския регистър, който държавата не успя да поправи в продължение на две седмици, а причините и последиците за случилото се до ден днешен не са ясни. Сините припомнят, че само за 10 години, след приемането на България в ЕС, вместо увеличаване на чуждестранните инвестиции има обратна, много тревожна статистика. Според партията е очевидно, че ", "date": "2018.08.29", "title": "СДС: Пречи ли се на чуждестранните за сметка на \"близки\" бизнесмени и фирми"}
{"url": "http://clubz.bg/72478-otmeniha_globata_na_shofor_spal_na_svetofar", "text": "Хасковският районен съд отмени наказателно постановление на шофьор, който заспал зад волана на кръстовище в южния град, а после и в районното, но отказал да му бъде взета проба за алкохол. Новината за случката, разиграла се на 19 февруари, съобщи \"Марица-Хасково\". Водачът   Съдът обаче намира, че състоянието на мъжа е било такова, че не е съзнавал какво се случва и отказът за алкохолна проба не е съзнателен. Така наказателното постановление се отменя, а решението на районните магистрати може да бъде обжалвано пред Хасковския административен съд.", "date": "2018.08.29", "title": "Отмениха глобата на шофьор, спал на светофар"}
{"url": "http://clubz.bg/72480-ne_64_a_2975_mogat_li_da_broqt_v_beliq_dom", "text": "От септември 2017 г. до февруари 2018 г. от последиците на урагана Мария в Пуерто Рико са умрели 2975 души. Досега офицално се посочваше, че жертвите на природното бедствие са 64. Хиляди евакуирани в САЩ и Куба заради урагана Алберто Ново проучване на Института \"Микен\" към факултета по обществено здраве на университета \"Джордж Вашингтон\", поръчано от властите в Пуерто Рико показва 50 пъти увеличение на броя на жертвите, съобщи USA Today. Много от тях са починали по-късно заради липса на адекватна медицинска помощ, питейна вода и т.н., сочат изводите от проучването. Властите в Пуерто Рико все още не могат да възстановят напълно електроснабдяването там и затова се обърнаха към Вашингтон за извънредна помощ от 139 млрд. долара. По официални данни ураганът е нанесъл щети за над $90 млрд. на острова и местните хора и управа не могат да се справят със собствени сили. От Белия дом коментираха уклончиво новите данни. По време на природното бедствие администрацията на Тръмп беше силно критикувана за \"бавния и неадекватен\" отговор на урагана. Тогава от благотворителната организация \"Оксфам\" заявиха, че са потресени от начина, по който властите реагират на бедствието.  Де Ниро обеща да възстанови остров Барбуда, пометен от урагана Ирма Сега прессекретарят на Белия дом Сара Сандерс коментира, че администрацията на Тръмп подкрепя \"пълна прозрачност и яснота за жертвите\". Тя не уточни дали Тръмп е съгласен с шокиращите изводи от изследването.  Според нея унищожителните урагани от 2017 г. Харви, Ирма и Мария били посрещнати с \"най-голямата спасителна операция за бедствия в САЩ в историята на страната\". Средно жителите на острова са изкарали 84 дни без електричество, 64 дни без питейна вода и 41 без телефонна връзка. В Пуерто Рико живеят около 3,3 млн. души. Които са американски граждани. След унищожителния ураган около 8 на сто напуснаха острова. Де Ниро обеща да възстанови остров Барбуда, пометен от урагана Ирма", "date": "2018.08.29", "title": "Не 64, а 2975.  Могат ли да броят в Белия дом"}
{"url": "http://clubz.bg/72494-joahim_lov_obvineniqta_na_mesut_jozil_za_rasizym_sa_presileni", "text": "Дойде време и селекционерът на германските национали Йоахим Льов да каже думата си за полемичния случай с Месут Йозил, който се отказа от тима след Световното, а като причини изтъкна расизъм и липса на уважение. Юрген Клоп се застъпи за Месут Йозил Льов запази поста си въпреки отпадането още в групите. Преди Мондиала той реши да не обсъжда пред медиите снимката на Йозил и Илкай Гюндоган с турския президент Реджеп Ердоган. А оттам тръгна всичко. Ули Хьонес: Имиджът на Йозил е по-голям от качествата му Днес Йоги Льов обяви състава на Германия за мача от Лигата на нациите с Франция на 6 септември и контролата с Перу на 9-и. На въпрос за снимката с Ердоган, цялата шумотевица и обвиненията за расизъм, той заяви следното: Шефът на футбола в Германия призна за грешки с Месут Йозил Като изненада се приема липсата на Сами Кедира в \"маншафта\". Халфът започна сезона в \"Ювентус\" като титуляр. Освен отказалите се Йозил и Марио Гомес, липсват още неколцина от състава, играл на руските терени. Върнати са Лерой Сане, Нилс Петерсен и Жонатан Та. Ули Хьонес: Имиджът на Йозил е по-голям от качествата му Шефът на футбола в Германия призна за грешки с Месут Йозил", "date": "2018.08.29", "title": "Йоахим Льов: Обвиненията на Месут Йозил за расизъм са пресилени"}
{"url": "http://clubz.bg/72454-asfaltyt_ne_se_qde_a_stava_li_za_pyt", "text": "\"Аз щях да я залея с асфалт тази държава. И въпреки всичко ще го направя\", каза Бойко Борисов в 11-ия си месец като премиер, в далечната 2010 г., размечтал се пред журналистически микрофони какво би било, ако управляваше по времето на излишъците. Сиреч, по станишево-тройнокоалиционнно-време.  Десетина сигнала - и \"Трейс\" не си мръднали пръста за пътя до Своге Осем години по-късно проба от тоя бойкоборисовски асфалт показа, че е некачествен. Дежурните по щаб това лято Тома Биков и Александър Ненков опонират, че асфалтът не е от времето на ГЕРБ, а при двойката БСП-ДПС, сиреч кабинета \"Орешарски\". С тази опорна точка на практика признават, че е некачествен, след като вече се прехвърля вина. Дали наистина е полаган в някой месец от тая една година управление на Орешарски или в борисовите времена, но е приет без никакви забележки от Държавна приемателна комисия през декември 2016 г. Не че ако беше при власт на социалистите, може да се очакват чудеса, освен братски хранилки.    Договорът е сключен при първия кабинет на Борисов, когато регионален министър беше Росен Плевнелиев и тръгна заливането с асфалт. На него принадлежи фразата: \"Хората не ядат асфалт, но без него нищо няма да ядат\". Съдейки по срива на чуждестранните инвестиции и окопаването на България като най-бедната в ЕС, асфалтът не е привнесъл някаква качествена промяна в менюто.  Некачественият асфалт е от мястото, където на 24 август - поради хлъзгави, лошо сцепление или нещо друго, автобус, пълен с уморени възрастни хора, с мизерни пенсии, но щастливи от деня си и пеенето, се обръща в Искърското дефиле и смъртта си намират близо половината от тях. Пеели са минути преди старият МАН да се обърне - научаваме го, защото една дъщеря е говорила с майка си, с която вече няма как да разговаря. Повечето са от Световрачене, където кандидатът на ГЕРБ Светла Николова спечели местните избори през 2015 г.  Своге пък се управлява от прочулия се някогашен областен управител на София-област по време на тройната коалиция Емил Иванов (ДПС). Същият, прославил се с това, че при същата тройна коалиция разпродаде за джобни над 38 000 дка гори в района на Своге на близки до ДПС. Прави впечатление, че по темата за катастрофата Иванов е ням, говори само заместникът му Георги Петков (ГЕРБ). Но и онемелият, и говорещият не казват нито дума за мантинелите \"като вафлички\" в района на катастрофата, които са отговорност на общината. Водач на листа на ДПС е правил ремонта край Своге Това, което започват от ГЕРБ сега, е замитане на следи и прехвърляне на вина. Но в асфалта следите остават. \"Днес стана ясно, че използваният материал в асфалта на пътя е недопустим. Въпреки че в документалните книжа, предавани на Агенция \"Пътна инфраструктура\", материалът е с характеристики, които отговарят на изискуемите\", каза вчера регионалният министър Николай Нанков.  Открито е наличието на варовик, недопустимо за слагане в износващата част на асфалта, тъй като има свойството да се полира при употреба, стана ясно от обясненията му. Обаче не е станало ясно \"днес\". А още в края на юли - началото на август, когато от Института за пътна безопасност са сезирали АПИ, МРРБ и самия министър, до когото са изпратили и снимки, по думите на Богдан Милчев от Института. А само допреди три дни един от заместниците на Нанков - Валентин Йовев, уверяваше, че всичко му е наред на пътя. Пак експерти на Института първи обявиха, че асфалтовото покритие е некачествено, същото казаха и шофьори, минавали по този път - твърде хлъзгаво, като полирано.  €24 милиона за ремонт, а мантинелата е като вафлена коричка \"Признанието\" на Нанков е комуникационен ход, нищо повече. Така и така истината е напънала да излиза, затова - кажи си пръв, за да не влизаш после в ролята на нонстоп оправдаващ се.  Защо пробите от асфалта край Своге са били изпратени не в държавната лаборатория към Института за пътища и мостове към АПИ, а в частната Лаборатория за изпитване на строителни продукти (ЛИСП) към \"Център за изпитване и европейска сертификация\" ЕООД - Стара Загора (ЦИЕС), където е и седалището на \"Трейс\", Нанков не казва. Не казва и оттам ли уверяват, че асфалтът е наред. Не казва и защо пътната агенция, която пуска обществената поръчка и се разплаща, не определя и състава на асфалта, който да се полага. Не казва и колко на брой са пробите и дали показват некачествено асфалтово покритие само от мястото на катастрофата, или би трябвало да бъде обследвано цялото реконструирано от \"Трейс Своге\" ЕООД трасе от 81.773 км по Искърското дефиле за близо €24 милиона. Не казва и защо чак след катастрофата решиха да съдят \"Трейс\", вместо това да стане по-рано, след като от фирмата са отказали да поправят констатираните от АПИ дефекти. Не казва защо пътят е приет през декември 2016 г., две години след асфалтирането и пускането му в експлоатация, без нито една забележка. Нанков: В асфалта край Своге е използван недопустим материал Ако слушаме Нанков, излиза, че няма престъпно бездействие от страна на държавните органи в лицето на АПИ и чиновници от МРРБ. Които, в опит да намалят ПТП-ата по отсечката, след като от \"Трейс\" не оправят дефектите, сложили ограничение за скоростта. Спад на чуждестранните инвестиции с 51%  Строители казват, че николайнанковото \"разкритие\" е практика в България - и ако се бодне на още много места, и на ония, дето бяха открити с рязане на ленти и менчета вода, плисната от Плевнелиев, Лиляна Павлова и Николай Нанков, топотговорниците за строителството, ремонтите и рехабилитацията на републиканската пътна мрежа от август 2009 г. насам, все ще се намери варовик или доломит. Причината - по-евтино е, а при търговете за пътищата, особено в първите борисови години, най-ниската цена в оферта имаше най-голяма тежест при оценката. Стигаше се дотам при някои оферти за пътни отсечки разликата да е в десетки милиони левове. А ако от тази оферта с най-ниска цена трябва и да се заделя за нечий джоб и с остатъка да се изпълнява поръчката, вече е животозастрашаващо. Обвиниха шофьора от катастрофата край Своге за несъобразена скорост Да си представим, че освен от 54-ия километър на републикански път II-16, Институтът за пътна безопасност, не АПИ - на тях не им вярваме, вземе още стотици проби - от магистрали, от рехабилитирани пътища, и ги изпрати за изследване в лаборатории в чужбина.  И се окаже, че не само на 2 км от Своге асфалтовото покритие е некачествено и създава рискове.  Това означава компрометиране на тримандатната премиерска гордост на Бойко Борисов - новите пътища. Просто хипотеза.  Това лято беше трудно за премиера. Но този път скандалите няма да се оправят с махането на един бушон. Или поредна партийна \"калинка\", физически запълнила държавно кресло, защото е угодна, изгодна и лоялна някому.  Досега практиката на Борисов, когато гръмне бушон, е като на обикновена домакиня - сменя дефектиралия бушон и токът светва. Но инсталацията си остава същата. Затова пък няма скандални разкрития, нито търсене на отговорност. Сега той обеща махане на много бушони - \"всички по веригата ще понесат отговорност\". Обаче инсталацията пак остава същата. В 15:53 ч. Търговският регистър възкръсна онлайн Търговският регистър не се оправи с махането на Зорница Даскалова. Нито тръгна със завъртането на следващия бушон - Габриела Козарева, назначена по същите неизвестни на обществото критерии, по които бе монтирана и Даскалова. Лъсна цялата несъстоятелност на обещанията за е-правителство. Избитите стада и морът по домашните животни разкриха пълния провал на Българската агенция по безопасност на храните (БАБХ) и ветеринарните служби относно способността им да осъществяват превенция на заболяванията. Шефът на БАБХ Дамян Илиев йезуитски заяви: \"Ако си дам сега оставката, значи не съм се справил\". Оставката на Ралица Агайн от заместник-председателския пост на Комисията за финансов надзор (КФН) няма да промени схемата, по която се избират членовете на уж независимите регулатори - угодни, изгодни и лоялни.  Министър Нанков за пътя към Своге: Държавата ще съди \"Трейс\" Ако по някакво съвпадение не са лишени и от професионализъм, няма полза от това - всяка експертиза е изтрита от горните три критерия, които са водещи.  А в случая с катастрофата край Своге има нещо също толкова гадно, жалко и мерзко като некачествения асфалт, като веригите от рушвети, като алчността и дебелоочието на държавни чиновници, като партийния чадър - покров за държавността.  И то е, че почти никой от преминалите покрай мястото на катастрофата не е спрял, за да се включи в спасителните екипи. Пътуваш покрай място, където са разхвърляни окървавени тела, изпадали през счупените прозорци на автобус, живите са в шок, плачат, суетят се медици и полиция, но продължаш с гадничкото облекчение: \"Ох, добре, че не съм аз\". Споко, този път те подмина. Давай по асфалта. Въпреки всичко Борисов го е направил. Водач на листа на ДПС е правил ремонта край Своге  €24 милиона за ремонт, а мантинелата е като вафлена коричка Нанков: В асфалта край Своге е използван недопустим материал Спад на чуждестранните инвестиции с 51%  Обвиниха шофьора от катастрофата край Своге за несъобразена скорост В 15:53 ч. Търговският регистър възкръсна онлайн Министър Нанков за пътя към Своге: Държавата ще съди \"Трейс\"", "date": "2018.08.29", "title": "Асфалтът не се яде. А става ли за път"}
{"url": "http://clubz.bg/72436-zashto_putin_trupa_zlato", "text": "Явно Владимир Путин не разчита на бързо нормализиране на отношенията със Запада. Само така могат да се обяснят данните, които сега публикува Международният валутен фонд (МВФ). През юли т. г. Кремъл значително е увеличил златния резерв на страната – с цели 26,1 тона, което не е било от ноември миналата година. Това подклажда и спекулации, че Путин загърбва долара, за да защити руската икономика срещу налагането на нови санкции. Действително през последното десетилетие Кремъл системно увеличаваше златния си резерв. От 2008 г. той беше завишен от 457 тона на 1944 тона или повече от четири пъти. Напоследък Русия надмина дори Китай и в световен мащаб сега разполага с пети по размер златен резерв. Въпреки, че делът на Русия в световната икономика е едва два процента, на страната се падат 17 на сто от глобалния златен резерв. Заради стратегическия си план Путин рискува дори икономически загуби. Правилният начин  за санкции срещу  Путинова Русия  През изминалите години цената на златото непрестанно падаше. През този месец една тройунция се търгува под 1200 долара. Само през тази година благородният метал загуби почти 9 на сто спрямо долара. Ханке припомня за носителя на Нобел за икономика Боб Мъндел (за 1999 г. – б. р.), който още през 1997 година предсказа, че златото ще играе все по-голяма роля в международната валутна система на XXI век. Точно американският президент Доналд Тръмп, който използва долара като оръжие спрямо други държави, би могъл да докаже това предсказание. В крайна сметка всички държави, които чрез американския доларов диктат са извън глобалната финансова система, биха могли да потърсят други алтернативи. Така Ханке не изключва Иран, Русия и Турция да сформират един вид “златен блок”, за да сложат край на зависимостта си от долара. Миналия четвъртък руската Национална банка оповести, че на първо време няма да купува долари. Това може и да е заради факта, че за последните две години и половина рублата падна до най-ниското ниво. Купуването на долари би поставило рублата под още по-голям натиск. Всъщност купените долари трябва и да се влагат. Липсва обаче желание за купуване на американски държавни акции. Eрдоган иска кредити на база златото, не в долари Според финансовия стратег Крис Уейфер спрямо фундаментални показатели рублата нотира прекалено ниски нива. Това било следствие от американските санкции. През тази година рублата е сред най-губещите валути. Путин нарече санкциите контрапродуктивни и безсмислени. Той не се ограничава само с думи, а стъпка по стъпка осъществява плана си. Eрдоган иска кредити на база златото, не в долари", "date": "2018.08.29", "title": "Защо Путин трупа злато"}
{"url": "http://clubz.bg/72490-nacionalnata_biblioteka_kritikuva_medijniq_zakonoproekt_na_peevski", "text": "Т.нар. \"медиен законопроект\" на депутати от ДПС, начело с народния избраник, бизнесмен и издател на вестници Делян Пеевски, получи критика от ръководството на Националната библиотека \"Св. св. Климент Охридски\". От библиотеката са изпратили   по проекта за промени в Закона за задължителното депозиране на печатни и други произведения в Народното събрание. В него се казва, че текстовете, засягащи собствеността на медиите, нямат място в този закон, тъй като са изцяло извън обхвата му. По думите й трябва да се направи допълнителен задълбочен анализ, както на систематичното място за подобни промени, така и на  .  Текстове, засягащи разкриването на собствеността на периодичните издания - вестници, списания и т.н., съществуват и в момента в същия закон. Текстът беше приет през 2010 г., като уж целта тогава (по време на първия мандат на ГЕРБ - б.р.) бе именно изсветляване на медийния пазар. Министерството на културата и сега поддържа регистър на издателите на печатни медии. С предложения на Пеевски и колегите му Хамид Хамид, Велислава Кръстева и Йордан Цонев обхватът на закона се разширява и за електронните медии и сайтовете. Предлага се още медиите да оповестяват източниците си на финансиране, извън традиционната им дейност. Собственост да декларират и разпространителите на печатни издания, предлагат още Пеевски и компания, както и да заявяват колко обекти за продажба на такива издания притежават. Пеевски с нов закон - за \"прозрачност\" на медиите Въпросният законопроект бе внесен в парламента в началото на 2018 г.  Малко след това премиерът Бойко Борисов обяви, че и правителството ще пише някакви правила и разпореди КЗК да направи проучване на пазара. През това време проектът на депутатите от ДПС престоя дълго в Народното събрание, без по него да започне каквато и да било работа - например в комисиите. В крайна сметка от ДПС поискаха измененията да минат през пленарната зала и без доклади от комисии. И ГЕРБ ги подкрепи, а законопроектът бе приет на първо четене. На 3 септември изтича срокът за предложения между първо и второ четене на законопроекта в пленарната зала. Засега нови предложения са дошли само от самите вносители на законопроекта - депутатите от ДПС.   КЗК препоръча: регистър на собствеността на всички видове медии (ДОКУМЕНТ) КЗК препоръча: регистър на собствеността на всички видове медии (ДОКУМЕНТ)", "date": "2018.08.29", "title": "Националната библиотека критикува \"медийния\" законопроект на Пеевски"}
{"url": "http://clubz.bg/72495-jegata_v_nyu_jork_otkaza_petima_ot_us_open", "text": "Вече петима тенисисти напуснаха Откритото първенство на САЩ заради получени топлинни удари на корта, потвърди американската тенис асоциация (USTA). Освен със съперниците си, състезателите на US Open водят битка и с високите температури в Ню Йорк. На някои мачове термометрите отчетоха 38 градуса по Целзий. За тежките условия помага и характерната за Голямата ябълка висока влажност на въздуха. Жегата отказа квалификанта Стефано Травиля (Италия), Рикардас Беранкис (Литва), Леонардо Майер (Аржентина), Михаил Южни (Русия) и Филип Краинович (Сърбия). Най-голяма е загубата за Южни, за когото US Open беше последният турнир от Големия шлем, тъй като 36-годишният бивш №8 в света се отказва от спорта в края на сезона. Южни губеше с 1:2 сета от Маркос Багдатис (Кипър), но просто не можеше да продължи. Новак Джокович преодоля криза в откриващия си мач срещу унгареца Мартон Фучович. Той призна, че е \"страдал\" заради жегата и добави, че е тъжно да се гледа как тенисистите се мъчат с атмосферните условия. USTA обяви, че по нейно предложение е въведена 10-минутна почивка след третия сет при мъжете (между втория и третия при дамите) - стига и двамата състезатели да поискат пауза. Някои го правят. Такава имаше още на мача Джокович - Фучович. Двамата се прибраха в съблекалята и както Новак призна, са се възползвали от ледената камера за възстановяване, седейки един до друг. Почивката може да продължи и повече от 10 мин. Ноле и Фучович се оплакаха от постоянни мускулни крампи по време на срещата, завършила с успех на сърбина 6:3, 3:6, 6:4, 6:0.  US Open приключи рано за Григор Димитров Леонардо Майер предложи да отпаднат 5-сетовите мачове. Той ги определи като \"нещо остаряло, част от миналото\". От жегата се оплака и Ник Кириос, спечелил трудно в четири сета срещу Раду Аблот.", "date": "2018.08.29", "title": "Жегата в Ню Йорк отказа петима от US Open"}
{"url": "http://clubz.bg/72486-shoforyt_ot_svoge_oshte_ranen_v_syda_snimki", "text": "Четири дни след ужасяващата катастрофа край Своге шофьорът Григор Григоров за пръв път бе доведен публично в съдебна зала. Окръжният съд на София гледа мярката му за неотклонение. Десетките събрани представители на медиите видяха, че водачът е все още в лошо физическо състояние. Софийската окръжна прокуратура внесе в съда искане за домашен арест на шофьора на автобуса, който катастрофира край Своге. Досега той беше задържан с прокурорска мярка до 72 часа, която изтича тази вечер. Част от санкцията обаче водачът изтърпя в ИСУЛ, където бе настанен след смъртоносната катастрофа. След произшествието на 25 август, когато автобус се обърна в Искърското дефиле, 17 човека са мъртви, а 21 ранени, поне трима от които са все още с опасност за живота. Григоров засега е единственият обвиняем за катастрофата. Повдигнато му е   става ясно от съобщение на държавното обвинение. Обвиниха шофьора от катастрофата край Своге за несъобразена скорост Причината шофьорът да бъде подведен под наказателна отговорност е, че според показанията на тахографа в момента на катастрофата автобусът се е движил с 53 километра в час, при ограничение на скоростта от 40 км. 59-годишният Григоров беше изписан вчера от болницата и отведен в ареста на Националното следствие. Освен втората по тежест мярка за неотклонение, предвидена в законодателството, от прокуратурата му налагат и забрана за напускане на страната, както и му отнемат шофьорската книжка.", "date": "2018.08.29", "title": "Шофьорът от Своге още ранен - в съда (СНИМКИ)"}
{"url": "http://clubz.bg/72479-pravitelstvoto_vs_cacarov_brani_chastnata_ohrana_na_gradove_i_sela_pred_konstitucionniq_syd", "text": "Министерският съвет реши да защити пред Конституционния съд новите разпоредби в Закона за частната охранителна дейност, които дават възможност на кметовете да наемат фирми за охрана с цел да се опазва обществения ред в съответната община.  Законът беше приет от парламента през януари. Той бе написан от правителството. Частните охранители в общини и села -  с право да задържат с белезници Именно частта за частна охрана в градове и села беше основният спор по време на гласуванията. От ГЕРБ обаче до последно защитаваха текстовете. В мотивите към проекта пишеше: И главният прокурор Сотир Цацаров, и президентът Румен Радев през март ползваха законовото си право да пратят част от разпоредбите в Конституционния съд. От мотивите и на двамата става ясно, че според тях възможността частни охранителни фирми да сключват договори с кметове за охрана на населените места противоречи на принципите на правовата държава. Именно частта за частна охрана в градове и села беше основният спор по време на гласуванията в Народното събрание. От ГЕРБ обаче до последно защитаваха текстовете. Делото в Конституционния съд е заведено по становището на Цацаров. Това на Румен Радев може да бъде открит в сайта на президентството.  В документите главният прокурор припомня, че според Конституцията (чл. 105) Министерският съвет е този, който е натоварен с отговорността да осигурява обществения ред. С приетите от управляващите текстове се нарушава тази конституционна компетентност на правителството, категоричен е Цацаров. Нещо повече: Цацаров vs властта: Частната охрана в градовете нарушава Конституцията В Закона за МВР сега съществува възможност да се изграждат звена „Общинска полиция“ (каквато има и в София, б.р.) за опазване на обществения ред, охраната на обекти и т.н., които функционират при ясна законова уредба. В искането на Цацаров до КС пише още, че с атакуваните разпоредби на законово ниво се позволява \"неограничено въздействие от страна на частни охранители върху живота в населените места, независимо дали се касае за извършване на действия, засягащи личния живот и имущество, упражняването на политически права, икономически дейности или други\". И президентът против частната охрана за населени места Радев и юристите му припомнят, че конституцията натоварва с функции за осигуряването на общественото спокойствие и обществената безопасност изрично Министерския съвет и областните управители, а осигуряването на обществения ред е част от ръководенето и осъществяването на вътрешната политика на страната. Според становището на Министерския съвет от днес, което ще получи Конституционният съд, оспорените от Сотир Цацаров разпоредби от Закона за частната охранителна дейност не противоречат на конституцията, защото не се ограничават конституционните правомощия по осигуряване на обществения ред на Министерския съвет по чл. 105, ал. 2 и на областния управител по чл. 143, ал. 3.  пише в съобщението за становищего.  Конституционният съд няма законови срокове, в които да се произнесе и да обяви дали законът на властта противоречи на конституцията. Делото все още не е насрочено за разглеждане по същество.  Цацаров vs властта: Частната охрана в градовете нарушава Конституцията И президентът против частната охрана за населени места", "date": "2018.08.29", "title": "Правителството vs Цацаров: брани \"частната охрана\" на градове и села пред Конституционния съд"}
{"url": "http://clubz.bg/72487-hubchev_povika_mladi_igrachi_v_nacionalniq", "text": "Петър Хубчев повика неколцина дебютанти - предимно млади играчи, в националния отбор за мачовете от новия турнир Лига на нациите срещу Словения и Норвегия, съответно на 6 и 9 септември. Надпреварата ще замества приятелските срещи, но има и “състезателен” характер, тъй като чрез нея отбори ще могат да се класират на европейското. За първи път честта на първия ни тим ще защитават вратарят Мартин Луков (“Локомотив” Пловдив), защитниците Иван Горанов (“Левски”) и Ангел Лясков (ЦСКА-София), халфът Борислав Цонев (“Берое”) и нападателят Светослав Ковачев (“Дунав” Русе). Най-млади от тях са Лясков и Ковачев - на по 20 г.  В състава също така личат Божидар Краев (“Мидтиланд” Дания) и Кирил Десподов (ЦСКА-София), които доскоро бяха младежки национали. Поради контузия отпада Спас Делев.", "date": "2018.08.29", "title": "Хубчев повика млади играчи в националния"}
{"url": "http://clubz.bg/72488-blizka_priqtelka_na_ardjento_ot_metoo_podkrepi_benet", "text": "Актрисата Роуз Макгоуън, сподвижничка на Азия Ардженто по каузата #Metoo, излезе с дълго изявление в подкрепа на Джими Бенет. Той обвини Ардженто, че сексуално го е насилила, когато е бил на 17 години. Според Макгоуън това, което се е случило на Бенет, когато е бил непълнолетен, не е било \"честно и справедливо\", съобщава Би Би Си. Италианската актриса Ардженто, ключова фигура на движението #Metoo, призна, че е платила на някогашното дете звезда Бенет $380 000, но отрече да е имало сексуално насилие в отношенията им. Ардженто: Не съм изнасилвала Бенет, Антъни му плати, за да не ни изнудва По-късно обаче се появиха есемеси, които хвърлят съмнение върху нейните твърдения. Бенет проговори: Срам ме беше, че Ардженто ме изнасили В изявлението си Макгоуън твърди, че Ардженто е признала, че е имала сексуални отношения с Бенет в текстови съобщения, изпратени до Рейн Доув, настоящия партньор на Макгоуън. Някои от тези съобщения, за които се смята, че са от Ардженто, бяха публикувани от TMZ заедно със снимка, на която се вижда актрисата в леглото заедно с Бенет. Макгоуън добавя, че през последната година е била много много близка с Ардженто заради техния \"общ опит\", свързан със сексуален тормоз от продуцента Харви Уанстийн. Роуз Макгоуън нападна Мерил Стрийп заради Уайнстийн И двете актриси обвиниха Уайнстийн в изнасилване, продуцентът отхвърля твърденията им. Макгоуън добавя още и че след като разбрала за съобщенията, е решила да преосмисли отношенията си с италианската актриса. Роуз Макгоуън: Депресията победи Бурдейн \"Ти си ми приятелка, аз те обичам. Надявам се, че ще откриеш пътя си към рехабилитация и оздравяване\", пише тя. И призовава: \"Постъпи правилно. Бъди честна. Бъди справедлива\", зове тя. По-рано стана ясно, че тв \"Скай Италия\" е отменила участието на Ардженто като член на журито в италианската версия на \"X Factor\" В скандалната сага нов момент внесоха и обвиненията на британски комик, който също отправи обвинения към Ардженто за тормоз от сексуално естество, пише италианският в. \"Кориере дела сера\". Джеф Лийч, бивш приятел на актрисата, започнал да получава от нея видеозаписи, на които тя му се показвала топлес. Ардженто му ги пращала, въпреки че знаела, че той си има годеница. Когато той казал на Ардженто да престане, тя се засегнала и казала, че праща подобни голотии на всичките си приятели и че те не намирали в това някакъв сексуален подтекст. Лийч каза, че е решил да разкрие този факт, защото намирал за иронично, че някой, който се оплаквал, че е бил насилен сексуално, е правел същото спрямо други хора. Бенет проговори: Срам ме беше, че Ардженто ме изнасили Роуз Макгоуън нападна Мерил Стрийп заради Уайнстийн Роуз Макгоуън: Депресията победи Бурдейн", "date": "2018.08.29", "title": "Близка приятелка на Ардженто от #Metoo подкрепи Бенет"}
{"url": "http://clubz.bg/72491-po_zaryka_na_borisov_kazusyt_silistar_otiva_kym_syda_ili_v_prokuraturata", "text": "Така започва съобщение от Министерския съвет, изпратено днес. Това се случва седмица, след като общинският съвет в Царево прие решение по предложение на кмета Георги Лапчев (и той, и съветниците, гласували \"за\" са от ГЕРБ - б.р.), с което се позволява застрояване на терен до плаж Силистар с вилно селище. Царево прие да се строи в защитена местност Силистар Тогава Борисов - но в качеството му на лидер на ГЕРБ, \"разпореди\" на избрания кмет Лапчев да не изпълнява решението, прието от местния парламент, до \"пълното убеждаване на обществеността\", че въпросното решение е правилно. По закон обаче кметът няма право да не изпълнява решения, взети от общинския съвет. Формулировката от пресцентъра на ГЕРБ за посланието на Борисов към Лапчев бе \"да задържи и да не изпълнява\" решението на местните общински съветници за изработване на план за застрояване в местността Силистар.  Бойко Борисов спря решението за Силистар Така се стигна до днешното действие на Борисов - да разпореди на областния управител да прецени възмогността да атакува решението за застрояване на Силистар по съдебен ред. Това е редът и по закон.  БСП: Не Борисов, областният може да спре застрояването на \"Силистар\" С въпросното решение на съветниците в Царево, предложено от Лапчев, се дава одобрение за изработване на план за застрояване на частен терен от 22 169 кв. м, намиращ се в защитената местност Силистар - в непосредствена близост до едноименния плаж. Местността попада и в границите на Натура 2000. Бойко Борисов спря решението за Силистар БСП: Не Борисов, областният може да спре застрояването на \"Силистар\"", "date": "2018.08.29", "title": "По заръка на Борисов казусът \"Силистар\" отива към съда - или в прокуратурата"}
{"url": "http://clubz.bg/72470-dost_obvini_dps_reabilitira_vyzroditeli", "text": "Общинският съвет в Лозница е взел решение за изграждане на паметник на Пенчо Кубадински, съобщиха от ДОСТ. Кубадински е родом от Лозница и бе един от най-видните комунистически функционери преди 1989 г., включително по време на т.нар. Възродителен процес. В декларация на ДОСТ, подписана от лидера на партията Лютви Местан, се изтъква, че ДПС има мнозинство в общинския съвет в Лозница и решението е взето единодушно. Припомня се, че подобно решение преди няколко месеца бе взето и от общинския съвет във Велинград, в който също ДПС има мнозинство. ДПС във Велинград подкрепи възродител. Но ще размисли Тогава идеята бе да се издигне паметник на ген. Атанас Семерджиев, началник на Генщаба на българската армия по времето, в което тя пряко участваше в потушаването на протестите срещу Възродителния процес. В декларацията се казва, че вероятно скоро лидерите на ДПС ще поднесат цветя заедно с лидера на БСП Корнелия Нинова пред паметника на Тодор Живков в Правец. Ето пълния текст на декларацията: Клуб Z потърси за коментар кмета на Лозница Севгин Шукри, който е и лидер на ДПС-Разград. За коментар бе потърсен и зам.-кмета на Лозница Мехмед Билялов. И двамата не вдигнаха телефоните си. ", "date": "2018.08.29", "title": "ДОСТ обвини ДПС - реабилитира възродители"}
{"url": "http://clubz.bg/72477-mojem_li_da_vlezem_v_tazi_bitka_sys_syrcata_si", "text": "Чувал съм, че най-добрите рок групи трябва да са малко провокативни – да прескачат границите на това, което се нарича добър вкус, да шокират, да изненадват. Е, U2 започва своето турне от Берлин тази седмица и току-що ни дойде една от нашите провокативни идеи – по време на шоуто ще развяваме голямо яркосиньо знаме на ЕС. Боно – Жена на годината Предполагам, че дори и за рок публиката да развяваш днес знаме на ЕС е досадно, скучно, кичозно напомняне за конкурса Евровизия, но за някои от нас това вече е радикален акт. Дълго темата за Европа ни караше да се прозяваме, но днес вече разпалва горещи спорове дори и на маса. Европа е сцена на мощни емоционални и конфликтни сили, които ще определят бъдещето ни. Казвам бъдещето ни, защото не можем да отречем, че всички заедно сме в тази лодка, а морето бушува заради екстремното време и екстремистката политика. Европа днес трудно се продава в Европа. Това е вярно, въпреки че никога през последните 50 години не е имало по-добро място да се родиш от Европа. Въпреки че трябва да работим доста по-здраво, за да стигне благоденствието до повече хора, европейците са по-добре образовани, по-добре защитени от злоупотребите на големите корпорации и водят по-добър, по-дълъг, по-здравословен и много по-щастлив живот от хората в другите региони на света. Да, по-щастлив. Тези неща се измерват. Закърпиха Боно с 18 винта и три пластини  Ирландия е място, което има специална емоционална връзка с Европа и европейската идея. Може би заради това, че Ирландия е малка скала в голямото море, копнееща да е част от нещо по-голямо от нас (а повечето неща са по-големи от нас). Може би защото се чувствахме по-близки до Европа, отколкото до други хора на нашия остров. Принадлежността към Европа ни даде възможност да се превърнем в по-добра и по-самоуверена версия на самите себе си. Ние вече сме по-високи сред приятелите ни. А и колкото повече се приближаваха Северът и Югът на Ирландия до Европа, толкова повече се сближавахме помежду си. Близостта пресече границата и събори бариерите. По болезнени исторически причини ние не приемаме леко суверенитета. Ако определението за суверенитет е властта на една държава да управлява себе си, Ирландия знае, че заедно с други страни е постигнала повече, отколкото би могла сама, и повече е променила собствената си съдба. Като европеец аз се чувствам горд, когато си спомням как германците посрещнаха наплашените сирийски бежанци (щях да съм още по-горд, ако и други държави се бяха изправили). Горд съм от борбата на Европа срещу крайната бедност и климатичните промени. И да, изключително съм горд от Белфасткото споразумение и как други страни застанаха зад Ирландия в подновения от „Брекзит“ спор за границата. Чувствам се привилегирован, че съм видял най-дългия период на мир и благоденствие на европейския континент. Но всички тези постижения са заплашени, защото се поставя под въпрос един от елементите на цялата европейска система – уважението към различията. Както моят сънародник Джон Хюм е казал: Наблюдаваме забележително отстъпление от тази идея. Подхранвани от неизвестните на глобализацията и от провала да се справим с мигрантската криза, националистите наричат разнообразието опасност. Търсете закрила, казват те, в еднаквостта, изгонете различните. Тяхната визия за бъдещето ми изглежда като на нещо от миналото – политика на идентичността, гняв, насилие. Национализмът дискриминира всички, без разлика. Поколението, което преживя световната война, плати цената на подобно мислене. Те намериха изход от развалините, през бетонните стени и бодливата тел да премахнат Желязната завеса, нарисувана от Сталин, и отхвърлиха идеята, че нашите различия са всичко, което ни определя. Те разбраха, че играта с нулев резултат е договор за самоубийство. Аз обичам нашите различия – нашите диалекти, нашите традиции, нашите особености, „есенцията на човечеството“, както е казал Хюм. И вярвам, че те не пречат на това, което Чърчил нарича „разширен патриотизъм“ - двойната обвързаност, двете идентичности да си ирландец и европеец, германец и европеец, не само едно от двете. Думата „патриотизъм“ ни бе открадната от националисти и екстремисти, които искат всички да сме като в униформи. Но истинските патриоти търсят единството отвъд хомогенността. Да потвърдим това според мен е истинският европейски проект. Можем ли да влезем със сърцата си в тази битка? Може да няма романтика в един „проект“, нито бюрокрацията да е секси, но както е казала великата Симон Вейл, „Европа е големият строеж на XXI век“. Нейните ценности и стремежи правят Европа нещо много повече от географско понятие. Те достигат сърцевината на това, което ни прави човешки същества, и онова, което искаме да бъдем. Тази идея за Европа заслужава да се пишат за нея песни и да се веят големи и ярки сини знамена. За да победи в тези бурни времена, Европа трябва се превърне от мисъл в чувство. Закърпиха Боно с 18 винта и три пластини ", "date": "2018.08.29", "title": "Можем ли да влезем в тази битка със сърцата си?"}
{"url": "http://clubz.bg/72471-putin_otstypi_za_pensiite", "text": "Президентът на Русия Владимир Путин предложи пенсионната възраст на жените да се вдигне на 60 години, вместо на 63, както е записано в правителствения законопроект. Господарят на Кремъл направи специално телевизионно обръщение към нацията, което започна точно в 12 часа на обед. Повишаването на пенсионната възраст предизвика огромно напрежение в страната. Рейтингът на Путин се срина, а опозиционерът Алексей Навални свика общонационален протест срещу реформата. Това накара Путин да отстъпи от първоначалните предложения. Пенсионната реформа срина рейтинга на Путин в Русия Досега жените се пенсионираха на 55 години, а мъжете на 60. За мъжете възрастта за пенсиониране става 65 г. Президентът обоснова предложението от увеличението й с необходимостта да се намерят средства за повишаване на пенсиите. Още в началото на мандата си Путин бе заявил, че докато той е начело на Русия, пенсионното законодателство няма да се променя. То не е сменяно от около 90 години. Държавният глава отстъпи и по още един пункт. Предвиждаше се трудовият стаж за пенсия да стане 40 години за жените и 45 за мъжете. Сега Путин предлага да бъде намален с три години и да стане 37 години за жените и 42 години за мъжете. Повишаването на пенсионната възраст не засяга работещите във вредните производства, както и коренното население в крайните северни райони. Путин предложи и нова пенсия - за заслуги при работа над 30 години на село, предаде ТАСС.  Президентът обяви, че може да се въведе и нова категория т.нар. граждани в предпенсионна възраст - 55 години за жените и 60 за мъжете, които да се ползват с някои привилегии. Например за тях ще бъде повишено обезщетението при безработица, съобщи Би Би Си. Путин старателно избягва думата \"реформа\", защото навявала негативни настроения у хората и спомени за болезнения преход след разпадането на СССР. Той я спомена само един път. Иначе руският лидер говори за \"изменение\" на закона за пенсиониране. В обръщението си Путин обобщи, че решението за промяна на пенсионната възраст е отлагано с години и не е възможно да се отлага повече. \n\tДефицитът на пенсионния фонд би нараснал до 5 трилиона рубли и би надхвърлил разходите за отбрана и безопасност, ако се повишат пенсиите без да се промени възрастта, посочи руският държавен глава. \n\tСпоред Путин има и други начини за увеличаване на парите за пенсии, но те ще разрушат финансите на страната. \n\tПровал на пенсионната реформа би породил опасност от засилване на инфлацията и на бедността, предупреди той. \n\tВладимир Путин заяви, че в най-кратки срокове ще внесе своите поправки към пенсионния законопроект в Държавната дума. \n\tСлед телевизионното обръщение на руския президент рублата започна да поскъпва спрямо долара и еврото, възстановявайки се от спада тази сутрин. \n\tВ началото на търговете на Московската борса тази сутрин един долар се разменяше за 68,5 рубли (+63 копейки), а еврото - за 79,66 рубли (+31 копейки). \n\tПо време на обръщението на Путин към гражданите рублата започна да намалява сутрешните загуби, като доларът поевтиня с 20 копейки до 67,67 рубли, а еврото - с 40 копейки до 78,95 рубли.", "date": "2018.08.29", "title": "Путин отстъпи за пенсиите"}
{"url": "http://clubz.bg/72475-za_vtori_pyt_vlastta_tyrsi_stopani_za_plajovete_albena_i_riviera", "text": "За втори път тази година правителството открива процедура за предоставяне на концесия на морските плажове \"Албена\" в община Балчик и \"Ривиера\" в община Варна. В края на 2018 г. изтича срокът на договора, с който плажът на \"Албена\" бе даден на собственика на курорта - мениджърския екип, приватизирал го през 1996 г. Ако плажът бъде даден на друг концесионер, различен от собствениците на курорта, това означава, че гостите на \"Албена\" ще плащат неизвестно какви цени за услугите на плажа и курортът ще изгуби като цяло привлекателността си. Плаж \"Албена\" засега остава на \"Албена\" Размерът на минималното годишно концесионно заплащане е определен съгласно приетата от Министерски съвет Методика за определяне минималния размер на концесионното плащане за морски плажове. За плаж \"Албена\" възлиза на 1 594 293 лв., а за \"Ривиера\" - на 319 256 лв. Търсят се концесионери за плажовете на \"Албена\", \"Св.св. Константин и Елена\" и Приморско Двата плажа следва да бъдат обезпечени със задължителните дейности по ЗУЧК - осигуряване на водното спасяване, обезпечаване на прилежащата акватория, здравното и медицинското обслужване и санитарно-хигиенното поддържане на морския плаж, и услуги от обществен интерес. По закон на всеки 100 метра на плажа трябва да има пост с двама спасители - от 8 до 18 часа всеки ден. \"Борисов 3\" даде плажове на близки до Доган, Валентин Златев и бивши силови групировки Според прессъобщението на МС: \"Критериите за формиране на комплексната оценка са съобразни с Решение № 604 от 22 юли 2016 г. на Министерския съвет за утвърждаване на минимални критерии за комплексна оценка на офертите при провеждане на конкурс за определяне на концесионер на морски плаж в отговор на обществените нагласи и очаквания за балансиран държавнически подход при определяне на очакваното от държавата минимално годишно концесионно плащане, икономическа съотносимост с общодостъпни цени на услуги на предлагани плажни принадлежности - чадъри и шезлонги\". Търсят се концесионери за плажовете на \"Албена\", \"Св.св. Константин и Елена\" и Приморско \"Борисов 3\" даде плажове на близки до Доган, Валентин Златев и бивши силови групировки", "date": "2018.08.29", "title": "За втори път властта търси стопани за плажовете Албена и Ривиера"}
{"url": "http://clubz.bg/72476-83_godishen_izhitruval_na_spusnata_bariera_predi_da_go_smachkat_2_vlaka", "text": "83-годишен е водачът, който вчера навлезе в жп прелез при включена сигнализация и спуснати бариери и впоследствие бе ударен от два влака. Това става ясно от съобщение на Апелативна прокуратура-Пловдив за разследването, което се води от старозагорските им колеги. На 28 август 2018 г. в 17.11 часа е подаден сигнал на тел. 112 за възникнало пътнотранспортно произшествие на жп линия на прелеза на с. Михайлово, обл. Стара Загора, описват оттам случая. Установено е, че 83-годишен водач на лек автомобил „Опел Астра“  . Автомобилът първо е бил ударен в задната част от преминаващ бърз влак в посока към София, след което се завъртял, попаднал на съседни жп релси, където е бил ударен втори път от движещ се пътнически влак в посока Пловдив. При това положение автомобилът е излязъл от жп линията, ударил се в електрически стълб и спрял в затревена площ до релсите. И това се случи: блъснаха се два влака и една кола Двамата машинисти са тествани за употреба на алкохол с техническо средство, като е отчетен нулев резултат. Местопроизшествието е посетено и запазено от екипи на Второ РУ на МВР-Стара Загора, на жандармерията и на сектор „Пътна полиция“ при ОД на МВР-Стара Загора. В 17.40 часа на мястото на пътнотранспортното произшествие е пристигнал полицейски екип, като до този момент там са се намирали служители на жандармерията. Незабавно е бил уведомен прокурор от Окръжна прокуратура-Стара Загора, под чието ръководство са се извършвали следствените действия. Разследването по случая продължава, пишат от прокуратурата. Досъдебното поризводство е за нарушаване правилата за движение, като по непредпазливост е причинена смъртта на един човек  - престъпление по чл. 343, ал. 1 буква „В“ във връзка с чл. 342, ал. 1 от НК.", "date": "2018.08.29", "title": "83-годишен \"изхитрувал\" на спусната бариера, преди да го смачкат 2 влака"}
{"url": "http://clubz.bg/72473-resheno_meteorolozite_napuskat_ban_dogodina", "text": "Националният институт по метеорология и хидрология (НИМХ) ще бъде изведен от структурата на БАН. Това обяви днес министърът на образованието Красимир Вълчев след срещата при премиера Бойко Борисов с представители на протестиращите служители на института и председателя на БАН акад. Юлиан Ревалски.  Въпросът ще бъде обсъден на общо събрание на академията на 10 септември. Ако отделянето не бъде одобрено, ще се наложат законови промени. По-рано днес метеоролозите излязоха на пореден протест, на който отново поискаха да се разделят с БАН и да минат към Министерството на образованието. Проблемът е в системното недофинансиране на института, което според служителите е по вина на ръководството на академията.  Синоптиците не искат и не искат в БАН (СНИМКИ) По думите на министър Вълчев от решението на общото събрание на БАН дали ще позволи изваждане на НИМХ зависи колко бързо ще стане извеждането на института. Председателят на БАН акад. Ревалски обяви, че ще се направи  . Научните работници в института ще могат сами да решат къде да работят - дали да останат в БАН, или да отидат в НИМХ след отделянето му като самостоятелна институция, стана ясно още след срещата в Министерския съвет.", "date": "2018.08.29", "title": "Решено: метеоролозите напускат БАН. Догодина"}
{"url": "http://clubz.bg/72472-favoritite_nauchiha_sypernicite_si_za_kupata_na_bylgariq", "text": "Отборите от Първа лига научиха съперниците си за 1/16-финалите в турнира за Купата на България, който в края на септември ще навлезе в основната си фаза. Ще се играе по един двубой, като посочените на първо място тимове са домакини. Срещите са в периода 25-27 септември. Носителят на трофея \"Славия\" няма да има лека задача на терена на \"Пирин\" (Благоевград). Финалистът \"Левски\" все още не знае кой ще му се противопостави - в някои зони се играят баражи, а \"сините\" ще срещнат опонент от Югоизточна България. ЦСКА-София ще гостува на \"Монтана\", а \"Лудогорец\" - на \"Несебър\". Любопитен е сблъсъкът ЦСКА 1948 - \"Ботев\" (Пловдив). Отборите бяха разделени на урни, като в първата бяха тимовете от елита плюс \"Царско село\" и \"Локомотив\" (София).", "date": "2018.08.29", "title": "Фаворитите научиха съперниците си за Купата на България"}
{"url": "http://clubz.bg/72481-posledniqt_udar_na_makkejn_sreshtu_putin", "text": "Сенаторът от Аризона сам е планирал преди смъртта си своето погребение. Той е избрал руския дисидент Владимир Кара-Мурза за един от гостите, който да носи ковчега му пред катедралата във Вашингтон в събота. Сред другите посочени от републиканеца Маккейн са бившият вицепрезидент Джо Байдън и бившият сенатор Ръс Фейнголд, и двамата демократи. Очакват се още бившият военен министър Уилям Коен и актьорът Уорън Бийти. Никога не се крием от историята. Ние правим историята (ПЪЛЕН ТЕКСТ) Изборът на Кара-Мурза, който на два пъти бе отравян, е последното послание на Маккейн към Путин. През април общ приятел донесъл на Кара-Мурза лично съобщение от Маккейн. Девет месеца по-рано сенаторът е получил диагнозата рак на мозъка. Въпросът бил: „Останах безмълвен и съкрушен, едвам не заплаках в този момент“, казва Кара-Мурза пред „Политико“. В понеделник Кара-Мурза написа във „Вашингтон пост“ за смъртта на Маккейн: Кара-Мурза е на 36 г. и живее и във Вашингтон, и в Москва. Той е зам.-председател на движението „Открита Русия“. Също е председател на Фондацията за свобода „Борис Немцов“, учредена след убийството на опозиционера през 2015 г. пред стените на Кремъл. Отровил ли е Путин още един свой противник? Според „Политико“ Маккейн има решаваща роля за превръщането на Кара-Мурза в основен трън в петата на Путин. Маккейн и Кара-Мурза имат заслуги и за приемането на \"Закона Магнитски\", който санкционира замесени в корупция и насилие авторитарни политици. През 2017 г. Кара-Мурза помага на Маккейн и други конгресмени да приемат закон, според който част от Уисконсин авеню пред посолството на Русия да носи името „Площад Борис Немцов“. Ето я табелата във Вашингтон за площад \"Борис Немцов\" Отровил ли е Путин още един свой противник? Ето я табелата във Вашингтон за площад \"Борис Немцов\"", "date": "2018.08.29", "title": "Последният удар на Маккейн срещу Путин"}
{"url": "http://clubz.bg/72442-dar_za_bulkata_tri_kila_zlato_snimki", "text": "Булка e получила 3 кг злато като подаръци на кюрдска сватба в Югоизточна Турция. Тези тържества се организират по стари племенни традиции. На сватбата са присъствали над 2000 гости. Те са дарили златни украшения и предмети за над 116 000 долара. На тържеството в комплекса Джумхуриет в Шанлиурфа са били и членове на забранената в Турция Кюрдска работническа партия (ПКК) и бизнесмени от Иракски Кюрдистан.", "date": "2018.08.29", "title": "Дар за булката - три кила злато (СНИМКИ)"}
{"url": "http://clubz.bg/72461-ruski_turoperator_zakysa_u_nas_angelkova_se_namesi_da_vyrnat_130_deca", "text": "Над 130 руски деца, дошли на почивка в България, бяха превозени до страната си след намесата на Министерството на туризма на България, Федералната агенция по туризъм на Русия, посолството на България в Москва и Генералното консулство на Русия във Варна. Това съобщават от Министерството на туризма. Превозът бил осигурен след разговор между министър   и ръководителя на руския туризъм  . Проблемът възникнал, след като руският туроператор  , който е продавал самолетни билети на организирани и индивидуални пътници, внезапно изпаднал в невъзможност да осигури полета за връщане, независимо че билетите са били платени. Обратният полет на децата е поет от \"Ной травел\", който е с регистрация в България, поясняват от МТ. Веднага след като българската страна била информирана за ситуацията, със съдействието на Ангелкова и Олег Сафонов са били проведени няколко срещи - с българското посолство в Москва и във Федералната агенция по туризъм на Русия, както и в Генералното консулство на Русия във Варна.   за които е поет ангажимент да бъдат превозени на 31 август, когато изтича почивката им, посочват от министерството. Петък, 10 август - стачка отменя поне 144 полета на \"Райънеър\" Според информация от \"Турово\" у нас има още руски граждани, за които е в сила казусът с обратния полет. Данните, давани от руския туроператор, показват, че голяма част от тези хора не са организирани туристи с туристически пакети, а са купили само самолетни билети от \"Турово\". По информация на БНР става въпрос за  \" с билети от фирмата. В съобщение на Федералната агенция по туризъм на Русия, цитирано от пресцентъра на българското министерство на туризма, се казва: На последната среща в консулството във Варна са били разгледани варианти за споразумение между двата контрагента, а собственичката на \"Турово\" е заявила, че ще търси начини руските граждани да бъдат превозени. За срещата има протокол, подписан от всички страни, съобщава БТА.", "date": "2018.08.29", "title": "Руски туроператор закъса у нас, Ангелкова се намеси да върнат 130 деца"}
{"url": "http://clubz.bg/72464-kolko_pechelqt_na_chas_naj_golemite", "text": "Ръководителят на компанията за онлайн търговия Amazon Джеф Безос печели на час 4,5 милиона долара, следван от основателя на Facebook Марк Зукърбърг с 1,7 милиона долара на час. И най-богат е... Джеф Безос Това съобщава изданието \"Бизнес инсайдър\", което е изчислило заплащането на 16 американски милиардери за един работен час, основавайки се на данни на сп. \"Форбс\". Според тези изчисления заплащането на Безос на час надвишава 157 пъти средната годишна заплата на служителите в компанията, която е около 28 000 долара. Трета в тази класация е ръководителката на веригата супермаркети Walmart Елис Уолтън, която заработва по около 1,4 милиона долара на час.  Уорън Бъфет сключи най-голямата си сделка Следващите в списъка печелят по по-малко от 1 милион долара на час. Така например американският инвеститор и филантроп Уорън Бъфет получава 959 000 долара за един работен час, а Лари Пейдж, ръководител на Alphabet - компанията майка на Google - 924 657 долара на час. Шефът на компанията за производство на електромобили Tesla Илон Мъск заработва на час по 685 000 долара, а ръководителят на Microsoft Бил Гейтс - 456 621 долара. Илон Мъск изстреля кола в Космоса Уорън Бъфет сключи най-голямата си сделка Илон Мъск изстреля кола в Космоса", "date": "2018.08.29", "title": "Колко печелят на час най-големите"}
{"url": "http://clubz.bg/72467-ne_ni_davate_raketi_pejtriyt_a_iskate_da_se_otkajem_ot_ruskite_s_400", "text": "Турция трябва да защитава въздушното си пространство, а САЩ са отказали да дадат гаранции, че ще й продадат системи за противовъздушна отбрана (ПВО) \"Пейтриът\", заяви турският министър на външните работи Мевлют Чавушоглу. Изявлението му дойде, след като от американския Конгрес вчера предупредиха Анкара да се откаже от системите за ПВО С-400 от Русия, ако иска да получи изтребители F-35, пише \"Хюриет\". САЩ към Турция: Откажете руските ракети С-400 и ви даваме F-35 Чавушоглу подчерта, че нежеланието на САЩ да предадат самолетите на Турция е в противоречие с международните закони. Тричленна делегация, ръководена от конгресмен Майкъл Търнър, член на парламентарна асамблея на НАТО, посети Турция на 27 август. Делегацията се срещна с турски парламентаристи и обсъди въпроса за закупуването на руски системи С-400 от Турция и доставката на F-35 изтребители. Конгресмените призоваха Анкара да се откаже от поръчката на системите С-400, за да гарантира доставката на F-35, докато турската страна подчерта, че е нужно съдействие срещу терористична организация на Фетуллах Гюлен (ФЕТО). Ислямският проповедник, за чиято екстрадиция Анкара настоява втора година, тъй като е сочен за организатор на неуспелия преврат, живее в американския щат Пенсилвания от началото на този век.", "date": "2018.08.29", "title": "\"Не ни давате ракети \"Пейтриът\", а искате да се откажем от руските С-400\""}
{"url": "http://clubz.bg/72462-borisov_za_svoge_dokydeto_e_vinata_dotam_shte_se_ponese_otgovornostta", "text": " и  . Порцията закани при евентуалното откриване на длъжностни лица, които не са си свършили работата и това е довело до трагичния инцидент край Своге, дойде очаквано от премиера Бойко Борисов в началото на правителственото заседание днес.  В катастрофата на 24 август загинаха 17 души, а от двайсетината ранени няколко още са с опасност за живота. Министър-председателят използва присъствието на медиите за протоколни снимки в началото на министерската сбирка, за да изрази съболезнованията си към близките на загиналите. И да благодари на министрите, които според него са си свършили работата - споменат бе министърът на здравеопазването.  Животът на трима от пострадалите край Своге още е застрашен После продължи:  За разлика от съпартийците си от ГЕРБ, които реагираха остро на призива на БСП за оставка на правителството заради катастрофата, Бойко Борисов призова опозицията за търпение.  От БСП вчера поискаха оставката му заради разкрития, че ремонтът на отсечката от пътя, на която се случи катастрофата с автобус, е бил некачествен. Признание, че в асфалта са използвани недопустими материали, по-късно направи и министърът на регионалното развитие Николай Нанков. Нанков: В асфалта край Своге е използван недопустим материал Социалистите припомниха, че обществената поръчка и договорът с \"Трейс Своге\" ДЗЗД са от времето на първия кабинет \"Борисов\". От ГЕРБ контрираха, че самите ремонти са извършвани при управлението на кабинета \"Орешарски\". Фактите говорят, че ремонтът на пътя е приет без забележки от институциите по време на втория мандат на ГЕРБ - през декември 2016 г., макар да е бил пуснат в експлоатация две години по-рано. Коментар на поисканата от \"Демократична България\" оставка и на транспортния министър Ивайло Московски заради това, че обещавал, но не въвеждал задължително ползване на колани в автобусите, нямаше. По-късно в Министерски съвет вицепремиерът Томислав Дончев обяви, че ще се създава нов държавен орган, който да контролира и прави политики за повишаване сигурността на пътя. Бъдещата институция ще включва в себе си всички служби, отговорни за безопасността по пътищата на страната, уточни Дончев след поредна среща при премиера на тема пътна безопасност. Министърът на регионалното развитие и благоустройството Николай Нанков се закани с тотални проверки, които прокуратурата вече прави на отделните фирми, участници в обединението \"Трейс Своге\", извършило рехабилитацията на пътя: Корнелия Нинова: Борисов е виновен за катастрофата край Своге Нанков: В асфалта край Своге е използван недопустим материал Корнелия Нинова: Борисов е виновен за катастрофата край Своге", "date": "2018.08.29", "title": "Борисов за Своге: Докъдето е вината, дотам ще се понесе отговорността"}
{"url": "http://clubz.bg/72465-zaviva_li_italiq_kym_vishegradskata_grupa", "text": "Водеща тема за италианските електронни издания са визитите на премиерите на Унгария и на Чехия Виктор Орбан и Андрей Бабиш вчера в Италия. Орбан бе в Милано за среща с италианския вътрешен министър Матео Салвини, а Бабиш - в Рим за среща с италианския премиер Джузепе Конте. Милиардерът Бабиш за втори път премиер на Чехия Италия има много приятели сред лидерите в ЕС, които са привърженици на по-голям суверенитет, но когато стане въпрос за мигрантите, Италия трябва да си ги държи на своя територия, пише в статия на агенция Аджи. Сърдечност се забеляза в тона на разговорите между Салвини и Орбан и между Конте и Бабиш, но когато стана дума и в двата разговора за разпределяне на мигрантите, тонът стана по-откровен. Италианските лидери чуха, че за пренастаняване на мигрантите и дума не може да става. Наяве излезе следното - страните от Вишеградската четворка са за блокиране на притока на мигранти, но когато те все пак се озоват в Европа, всеки да си се оправя сам. Анатомия на популизма. Как Салвини стана най-силният в Италия? В Милано, където Салвини и Орбан разговаряха, се очерта италиано-унгарска ос. Идеята е да се създаде в Европа един съюз, който да постави в ъгъла социалистите и демократите, да промени ЕС в името на сигурността и да покаже, че мигрантите може да бъдат блокирани, преди да пристигнат на европейските брегове. Салвини и Орбан демонстрираха взаимна симпатия и формулираха сърдечни мнения един за друг. Той е новото лице на популизма в Европа Орбан нарече Салвини \"свой герой\" и каза, че това е човекът, от чийто успех зависи сигурността на Европа, и неговият кураж заслужава уважение. Салвини пък увери Орбан, че ще продължи да действа по същия начин и колкото и разследвания да започнат срещу него, те няма да променят изобщо мнението му и да го накарат да отстъпи. Орбан и Салвини подчертаха, че е възможно спирането на миграцията. Единият го е направил на сухопътните граници, а другият го демонстрира сега на морските на ЕС.  Пак в Милано се чуха и твърди думи срещу френския президент Макрон, който прекарвал времето си в поучаване на чуждите правителства, докато рейтингът му бележи исторически спад в допитванията в родината му.  Другото лице на Вишеградската група се прояви обаче в Рим. Единство в битката с незаконната имиграция, но дистанция, когато става дума за пренастаняване на вече дошлите мигранти. Това стана ясно от срещата на Конте с Бабиш. Двамата премиери се съгласиха, че за целите на борбата с незаконната миграция е нужно по-интензивно сътрудничество със страните на произход на миграционния феномен и увеличаване на ресурсите за фонда за Африка. Без Шимичка Орбан нямаше да е премиер, а без Орбан Шимичка - милиардер Но Конте е показал също така, че би искал общо европейско решение на проблема. Бабиш пък се е съгласил, че трябва да се помогне на Италия във връзка с имиграцията, но е демонстрирал отново несъгласие към политиката за преразпределяне. За сметка на това е изразил готовност за увеличаване на финансовите ресурси за африканските страни с цел възпиране на имиграцията. В. \"Кориере дела сера\" определя съюза между Орбан и Салвини като странен и припомня, че срещу срещата Салвини - Орбан имаше вчера и голям протест в Милано. Каналът за комуникация между Италия и Унгария е обект на нарастващо внимание в Европа, където се очаква да започнат маневри за позициониране с оглед изборите за Европейски парламент, допълва изданието. В Милано Орбан и Салвини казаха, че работят всеки в своя си лагер за съюз, който изключва социалистите, и че са близо до постигане на исторически обрат за бъдещето на Европа. Те демонстрираха и общ фронт срещу възпирането на имиграцията, докато през това време хиляди хора на централен площад в Милано се обявиха за Европа без стени и огради, пише в. \"Стампа\". Но докато в Милано Орбан наричаше \"свой герой\" Салвини, в Рим Бабиш попари със своето \"не\" проекта за пренастаняване на мигрантите, подкрепян от Конте, допълва изданието. Докато съгласието между Орбан и Салвини в Милано привличаше вниманието и коментарите, разногласието по миграционния въпрос между Конте и Бабиш поостана в сянка. Конте се опита да убеди Бабиш в нуждата от споделена система за управление на миграционния феномен. Когато не успя да го направи, той призова за създаване на инициативи в подкрепа на онези, които участват в споделената система, и призова противниците на такава система да не я демонизират, отбелязва в. \"Република\". Анатомия на популизма. Как Салвини стана най-силният в Италия? Той е новото лице на популизма в Европа Без Шимичка Орбан нямаше да е премиер, а без Орбан Шимичка - милиардер", "date": "2018.08.29", "title": "Завива ли Италия към Вишеградската група?"}
{"url": "http://clubz.bg/72468-pisateli_za_osinovqvane", "text": "Антон Дончев се оказа в ръководния екип на „Трейс Груп“ – компанията, която получава най-много поръчки у нас за строителство на пътна инфраструктура. Същият, написал романа „Време разделно“. Една история с твърде много смърт, на каквато станахме свидетели и преди дни при катастрофата с автобус край Своге – на път, ремонтиран от „Трейс“ за 23 млн. евро. На същото шосе на 25 август загинаха 16 души, по-късно почина още един, а ранените са над 20. Десетина сигнала - и \"Трейс\" не си мръднали пръста за пътя до Своге Министър Нанков за пътя към Своге: Държавата ще съди \"Трейс\" От последвалия разговор става ясно, че писателят се занимава  : Като пиар, един вид, работи Антон Дончев. Нещо не се връзва. След мащабно допитване, „Време разделно“ бе определен за любим роман на българските читатели и според някои източници това е най-превежданото и издавано в чужбина българско издание; екранизацията му бе посочена за любим филм на българските зрители, отново след допитване. Защо тогава авторът на най-популярния български роман е назначен на работа като пиар, след като получава тавана на пенсията у нас, както и пожизнена заплата като академик към БАН, която е с размера на депутатската? Ако с това Антон Дончев не успява да живее нормално, как преживяват останалите български писатели, които не разчитат на подобни доходи, а и книгите им нямат толкова издания в чужбина? Не, Антон Дончев не работи като пиар. Ако беше така, все някой колега журналист щеше да сподели във фейсбук, че си общува с големия романист… по пътно-строителни въпроси. Може би хората на изкуството отново са започнали да получават позиции по фабрики и предприятия, както ставаше по тоталитарно време. Днес, когато държавата не успява да се погрижи за достоен живот на своите творци, вероятно големите бизнесмени са ги поели. Едно време са ги взимали „на служба“ заради заслугите им към партията, но сега надали е заради същото. Все казваме, че не сме случили на родолюбиви богаташи, но ето – Антон Дончев може би е голямото доказателство за неправдата, която извършваме с днешните български милионери, като ги хулим. Сигурно са започнали да осиновяват хората от културата. Вероятно има и други примери с големи имена от изкуството, науката и спорта, над които частни бизнесмени и индустриалци са поели шефство, след като тайно поеха издръжката и на исторически и културни ценности. Това, че още не сме чули за тях, вероятно се дължи на вродената скромност на частния бизнес, който по стар навик не обича да парадира с патриотичния си принос. Преди колекционираха антики, сега направо автори на изкуство. Напред към нов Златен век за българската култура! Министър Нанков за пътя към Своге: Държавата ще съди \"Трейс\"", "date": "2018.08.29", "title": "Писатели за осиновяване"}
{"url": "http://clubz.bg/72469-ivancheva_v_aresta_chovek_moje_da_si_priznae_i_tova_koeto_ne_e_napravil", "text": "Само около 15-ина минути продължи днес заседанието в спецсъда, където Десислава Иванчева отново поиска да я освободят с по-лека мярка за неотклоенние. Съдът назначи  за актуалното състояние на отстранената кметица на столичния район \"Младост\", без да посочи срок кога ще гледа отново въпроса. Така практически и тримата арастувани за подкупа от 70 000 евро все още са в ареста. 10 тома СРС срещу кметицата на \"Младост\" Пропукване: защитата на Иванчева срещу Петко Дюлгеров Както се очертава още от първите дни след ареста на 17 април - линията на защитата вероятно ще е двете жени да хвърлят вината върху бившия кмет на района Петко Дюлгеров и самия предприемач Александър Ваклин: Веригите на Иванчева: \"изтезание, нечовешко отношение, незаконно\" Според отстранената и обвиняема кметица в СРС-тата имало  \"Мементо\", \"Марая\" и арестът... Кое как се случи при Иванчева (В ДЕТАЙЛИ) Тя заяви категорично, че не е склонна на споразумение с прокуратурата. Тя потвърди, че с Биляна Петрова , изтърпяват ареста си вече в Сливенския затвор. Пропукване: защитата на Иванчева срещу Петко Дюлгеров Веригите на Иванчева: \"изтезание, нечовешко отношение, незаконно\" \"Мементо\", \"Марая\" и арестът... Кое как се случи при Иванчева (В ДЕТАЙЛИ)", "date": "2018.08.29", "title": "Иванчева: В ареста човек може да си признае и това, което не е направил"}
{"url": "http://clubz.bg/72457-sasht_ako_asad_udari_s_himichesko_oryjie_moskva_shte_e_otgovorna", "text": "Високопоставени представители на властите в САЩ са отправили предупреждение към руското и сирийското правителство срещу употребата на химически оръжия в Сирия. Съюзниците на сирийския президент Башар Асад се готвят за офанзива срещу бунтовническия бастион провинция Идлиб, предаде Асошиейтед прес. Тя заяви, че висопокоставени американски представители са разговаряли с руските си колеги, \"за да може това да стане ясно за Дамаск\". Науърт заяви, че използването на химически оръжия \"няма да бъде толерирано\". По думите й през миналата седмица държавният секретар Майк Помпео е заявил на руския си колега Сергей Лавров, че Москва - която е военен съюзник на Дамаск - ще бъде държана отговорна. САЩ: Асад готви нова химическа атака Сирийското правителство се готви за очакваната офанзива срещу провинция Идлиб, където живеят около 3 милиона души и има голямо присъствие на \"Ал Кайда\" освен на сирийски бунтовнически групировки. Президентът Доналд Тръмп на два пъти подлагаше Сирия на въздушни удари в отговор на предполагаеми химически атаки там. Той заяви тогава, че ударите са имали за цел да попречат на Асад да извършва атаки с химически оръжия. В Пентагона министърът на отбраната на САЩ Джеймс Матис вчера спомена тези два удара, но не даде повече информация за реакцията на Вашингтон на ситуацията. Той единствено заяви, че Държавният департамент е \"водил активна комуникация с Русия в последно време, за да я включи в предотвратяването на това\". През април САЩ, Франция и Великобритания предприеха военни удари по Сирия, за да накажат Асад за предполагаемата атака с хлор срещу цивилни в дамаското предградие Дума. През 2017 г. Тръмп разреши обстрел с ракети \"Томахок\" по сирийска авиобаза в отговор на употреба от силите на Асад на газ зарин срещу цивилни. Макрон към Путин: Удари ли Асад с химическо оръжие, незабавно ще отговорим Асад нееднократно отричаше правителството му да е използвало химически оръжия. Русия обвини сирийските бунтовници, че подготвят химически атаки, които според Москва Западът ще използва, за да оправдае удар по силите на сирийското правителство. \n\tПредставители на организацията \"Белите каски\" са предали отровни вещества на групировката \"Ахрар аш Шам\", за да бъде извършена провокация в Идлиб, заяви говорител на руския Център за помирение на враждуващите страни в Сирия, цитиран от ТАСС. \n\t\"Придружавани от осем представители на организацията \"Бели каски\", отровните вещества са били доставени в склад, използван от бойците на групировката \"Ахрар аш Шам\" за съхранение на оръжие и горивно-смазочни материали, където са ги посрещнали двама високопоставени командири от споменатото незаконно въоръжено формирование\", каза говорителят. \n\tПо думите му след това част от товара била доставена в друг населен пункт в Южен Идлиб, за да бъде инсценирана химическа атака. Макрон към Путин: Удари ли Асад с химическо оръжие, незабавно ще отговорим", "date": "2018.08.29", "title": "САЩ: Ако Асад удари с химическо оръжие, Москва ще е отговорна"}
{"url": "http://clubz.bg/72456-kakyv_vladetel_e_bil_boris_iii", "text": "Тези думи са произнесени през 1961 година от главния израелски обвинител Яков Бар-Ор на процеса в Ерусалим срещу Адолф Айхман, един от главните организатори на Холокоста. По време на процеса е събран огромен доказателствен материал за ролята на цар Борис Трети в най-ужасното престъпление през Втората световна война. Заради спасяването на българските евреи, на 18 май 1994 година еврейските организации в САЩ посмъртно удостояват Борис Трети с наградата „Морален държавник\". По време на войната България е съюзник на нацистка Германия. Но Борис не само запазва дипломатическите отношения с Москва, а и не изпраща нито един български войник на Източния фронт и дори категорично забранява на младежи-бранници да се включват като доброволци във войната против болшевишка Русия. Неслучайно и до ден-днешен оценките за живота и делото на последния монарх, управлявал самостоятелно България, често пъти са доста противоречиви. Според историка Андрей Пантев, няма никакво съмнение, че Борис Трети е бил популярен сред народа. Според него бедата е, че събитията и личностите от онзи период често пъти се гледат като черно-бял филм. Пантев твърди и друго: популярността на цар Борис Трети се дължи в голяма степен на факта, че той се е съобразявал с живота на обикновените хора. 75 години от неизяснената смърт на цар Борис III Царят прозорливо е уловил обществените настроения срещу предаването на българските евреи и с риск да пострада от гнева на Хитлер е спрял изпълнението на позорната сделка „Белев-Данекер\". Философът Калин Янакиев припомня на свой ред, че цар Борис се е възползвал от антидемократичния преврат през 1934 година, за да укрепи властта си. Според Янакиев, действията на Борис са предопределени от местоположението на неговото царство. Според него епохата на Борис Трети странно наподобява на т.нар. „нелиберална демокрация\", прокламирана понастоящем от унгарския премиер Виктор Орбан. И все пак царуването на Борис не е автократично, а още по-малко пък е диктатура, уточнява историкът Андрей Пантев. Двамата професори са единодушни, че след Първата световна война българската икономика постига големи успехи. Първоначално страната е стопански съсипана, дала е 150 хиляди жертви и е изгубила сериозни територии. Освен всичко друго, България трябва да изплаща огромни репарации на победителите и да изхранва 300 хиляди бежанци, прокудени от Македония, Тракия и Добруджа. По време на 25-годишното управление на Борис Трети брутният вътрешен продукт на предимно земеделската дотогава страна нараства повече от два пъти и достига приблизително 25 милиарда долара - приравнено към покупателната сила на долара през 1990 година. По време на Втората световна война производството се задържа на предвоенните равнища, а външнотърговският баланс остава положителен. България подобрява отношенията със своите съседи, а царят провежда политика за мирна ревизия на Ньойския договор, който тежко обременява българите. В резултат от тази политика страната не само си връща Южна Добруджа, но и се сдобива с допълнителен международен авторитет в разгара на избухналата вече нова световна война. Американското списание „Тайм“ дори обявява цар Борис за световна личност на месец януари 1941 година и публикува снимката му на корицата - нещо, което и до днес не се е случвало на друг български държавник. И изпълнява това свое обещание, което Андрей Пантев нарича „мъжествен акт\". Според историка, популярността на Борис като „Добрия цар“ не е само фолклор, а се дължи на неговото реално поведение. Сакскобургготски: Грозно е да ме принудят към второ изгнание Последният акт от трагичния край на Третото българско царство е оскверняването и впоследствие взривяването на гроба на царя, извършени през 1946 и 1949 година от група комунистически екстремисти, предвождани от Лев Главинчев. Сакскобургготски: Грозно е да ме принудят към второ изгнание", "date": "2018.08.29", "title": "Какъв владетел е бил Борис III"}
{"url": "http://clubz.bg/72455-trymp_kym_gugyl_fejsbuk_i_tuityr_vnimavajte", "text": "Президентът на САЩ Доналд Тръмп предупреди Гугъл, Фейсбук и Туитър да внимават. Преди това той ги обвини в политическа пристрастност и цензура, без да приведе конкретни доказателства, предаде Ройтерс. И добави: Американският президент Доналд Тръмп обеща да обърне внимание на \"изключително сериозната ситуация\" със \"заглушаването\" на консервативните гласове и добрите новини от социалните медии, предаде Асошиейтед прес. Фейсбук и туитър смениха правилата за реклама По-рано вчера президентът отправи остри критики към компанията Гугъл и я обвини, че при търсене на новини за Тръмп се появяват само публикации на медиите на \"фалшивите новини\". Според Тръмп \"републиканските, консервативните и честните\" медии не присъстват по същия начин в Гугъл. Сенатът вика шефовете на \"Фейсбук\", \"Гугъл\" и \"Туитър\" на разпит В отговор интернет гигантът Гугъл категорично опроверга твърденията на Тръмп и каза, че неговата интернет търсачка не \"класира никога резултатите от търсенето, за да манипулира общественото мнение\", предаде Франс прес. Сенатът вика шефовете на \"Фейсбук\", \"Гугъл\" и \"Туитър\" на разпит", "date": "2018.08.29", "title": "Тръмп към Гугъл, Фейсбук и Туитър: Внимавайте!"}
{"url": "http://clubz.bg/72458-valensa_predloji_sencov_za_nobel", "text": "Бившият президент на Полша и лидер на профсъюза \"Солидарност\" Лех Валенса предложи украинския режисьор Олег Сенцов, който е в руски затвор, да бъде награден с Нобелова награда за мир. Валенса има право да издигне кандидатурата му, защото е носител на този приз, съобщи Нюз.ру. Валенса отбелязва, че Сенцов се е обърнал към руснаците с призив да се научат да се борят.  Украинският режисьор се обявява за освобождаването на всички политзатворници в руските затвори, а не търси свобода само за себе си, изтъква Валенса. Бившият полски президент обръща внимание и на факта, че Сенцов е бил осъден по изфабрикувани доказателства,  главният свидетел се отказал от показанията си по време на процеса и обявил, че ги е дал на разследващите след оказан натиск. През август 2015 година окръжният съд в Ростов на Дон призна Сенцов за виновен в организиране на терористични акции и го осъди на 20 години строг режим в затвора. По същото дело бе осъден и Александър Колченко, на когото присъдиха 10 години зад решетките. Двамата са обвинени, че скоро след анексирането на Крим през 2014 година са подпалили офиси на управляващата руска партия \"Единна Русия\" и на \"Руската община\" в Симферопол. Над 100 световни интелектуалци с апел за освобождаването на Сенцов Сенцов и Колченко твърдят, че процесът срещу тях е скалъпен и изцяло политически. Режисьорът обяви, че след ареста е бил бит от руски полицаи, които са го притискали да си признае \"деянията\". От 14 май 2018 година Олег Сенцов гладува в колонията \"Бялата мечка\". Той настоява да бъдат пуснати на свобода 64 политически затворници. Състоянието му се влошава с всеки изминал ден. Но той обяви, че ще стачкува до своя край. На 15 август бяха отхвърлени две молби за помилването му - едната от майката на режисьора, а другата от архиепископа на Симферопол.", "date": "2018.08.29", "title": "Валенса предложи Сенцов за Нобел"}
{"url": "http://clubz.bg/72459-jivotyt_na_trima_ot_postradalite_kraj_svoge_oshte_e_zastrashen", "text": "Директорът на \"Пирогов\" проф. д-р Асен Балтов съобщи, че все още има опасност за живота на пострадалите три жени от катастрофата в Своге, но състоянието им остава стабилно. Нанков: В асфалта край Своге е използван недопустим материал На 24 август автобус се обърна в Искърското дефиле, 17 души загинаха, а други 21 са с различна степен на наранявания. По думите му засега се задържа тяхното стабилно състояние, което означава, че не се влошават. Според медика това е добър показател, защото те имат гръдна травма, а когато тя се развива, се очаква да има влошаване. Водач на листа на ДПС е правил ремонта край Своге На другите три жени, които са вече в по-добро състояние, им предстоят операции днес и утре. Проф. Балтов посочи, че е по-добре те да преминат през тези интервенции и след това да се прецени кога да бъдат извадени от реанимация. По отношение на дарителските акции за спасяване на пострадалите от катастрофата край Своге проф. Балтов каза: \"Макар и в момента да сме подсигурени с кръвни продукти, винаги има необходимост от допълнителни не само за тези пострадали, а и за останалите.\" Десетина сигнала - и \"Трейс\" не си мръднали пръста за пътя до Своге Водач на листа на ДПС е правил ремонта край Своге Десетина сигнала - и \"Трейс\" не си мръднали пръста за пътя до Своге", "date": "2018.08.29", "title": "Животът на трима от пострадалите край Своге още е застрашен"}
{"url": "http://clubz.bg/72460-sinopticite_ne_iskat_i_ne_iskat_v_ban_snimki", "text": "Служители на Националния институт по метеорология и хидрология (НИМХ) излизат на пореден протест с искане да бъдат извадени от общата структура на Българската академия на науките (БАН) и да съществуват самостоятелно, съобщи БНР.  Кабинетът става медиатор между БАН и синоптиците Въпреки опитите на правителството и БАН да ги възпрат от напускане на БАН, от института не са съгласни. Според тях ръководството на БАН разпределя неадекватно бюджета на Академията между отделните институти и има системни проблеми във взаимоотношенията между ръководството на БАН и НИМХ. До момента не е постигнат консенсус в спора въпреки намесата на просветния министър Красимир Вълчев. Синоптиците след среща с премиера: Не сме крепостни селяни \"Проблемът очевидно не се решава - вчера е имало преговори между БАН, министъра на образованието и науката, както и нашето ръководство, а също и нашите членове от общото събрание на БАН, където не се е стигнало до никакъв прогрес - представителите на ръководството на БАН са проявили абсолютна неотстъпчивост\", обясни Васко Гълъбов от протестния щаб, от който настояват правителството да вземе категорично решение за бъдещето на НИМХ.  Синоптиците на протест: Winter is coming... (СНИМКИ) Синоптиците след среща с премиера: Не сме крепостни селяни Синоптиците на протест: Winter is coming... (СНИМКИ)", "date": "2018.08.29", "title": "Синоптиците не искат и не искат в БАН (СНИМКИ)"}
{"url": "http://clubz.bg/72445-golemite_nadejdi", "text": "Както повечето заминаващи студенти и аз имах огромни очаквания. В лятото преди първата ми година си бях наумил, че ми предстои да се срещна с немислимо до онзи момент познание, с нещо, което, по всеобщото мнение, многократно надхвърля по качество образованието в България. Две години по-късно бих казал, че очакванията ми са били наполовина оправдани. Действително попаднах на възхитителни идеи; промених почти изначално възгледите си; четох повече, отколкото съм чел във всичките години преди това, взети заедно. Толкова ли е лошо висшето образование в България? Изненадващото обаче е, че най-значимият двигател зад всичко туй не са нито преподавателските умения, нито някаква забележителна метода за вдъхновение, а студентската среда. Срещата с професорите става предимно по време на лекциите, които в английската система са сравнително малко на брой - всичко около 5 часа седмично (поне в хуманитарната област). Има още пет часа семинари, които най-често са водени от докторанти. Структурата на лекциите не е нищо особено, като лекторите отбелязват най-основните точки, свързани с конкретната тема. Всичко останало е въпрос на лична подготовка. И в това отношение състудентите играят ключова роля. От едната страна стои чистата конкуренция, която винаги движи човек напред. А в университета си срещнах особено много ерудирани и амбициозни колеги. По-важни обаче са часовете приятелски дискусии по най-любопитни въпроси, които свършват с размяна на литература и много поводи за размисъл. В България, трябва да признаем, нещата стоят другояче. Аз лично познавам някои безупречно подготвени тукашни студенти, но не е тайна, че дори в Софийския университет от година на година попадат все повече слабообразовани, почти неграмотни персони. При такова положение и малцината действително заинтересовани от предмета на своето обучение е вероятно да изгубят мотивация и да свалят нивото си. Оттук и преподавателите постепенно губят отдаденост към работата си, тъй като разговорът между някой бележит кантианец (каквито в СУ лично познавам) и полуграмотния му студент вероятно е нетърпим за първия. Софийският университет с 2,5 пъти повече празни места от 2017-а Безсъмнено има нужда от реформи в българското образование. Но някои недодялани особи са склонни вечно да изискват от другите, да негодуват срещу институциите, като че вселената им е някак длъжна. А краткото ми описание на учебния процес в един добър западен университет надявам се показва, че от основна важност е не нещо друго, а студентите и тяхната усърдност. И очевидно е, че българските университети не са добри в привличането на достатъчно подготвените за процеса на висшето образование. Защо? Една от най-първите причини сякаш е лошата реклама. За това естествено допринасят всички многознайковци, които си позволяват открито да се подиграват с хора, които въпреки евентуалните си недостатъци са прочели обем литература, който заставя първите преди всичко да замълчат. Но истината е, че критиката към нашето образование е само частица от всеобщата критичност към всичко българско. Въпросът е от каква позиция ние, българите, захвърляме на сметището институции като Софийския университет? Ще ви споделя личния си опит. Аз никога дори и не сметнах СУ за възможност пред себе си. Не понеже съм знаел нещо за обективното му състояние, а защото в България е невъзможно да не си бил обладан от всеобхватния скептицизъм. По тази причина, бих предположил, напускат и повечето (не всички!) младежи, решени да учат, а не да получат диплома. Затова и докато не се насочат обществените усилия към повдигането на реномето на нашите по-добри университети, промяна няма да настъпи. Онова кално бреме В допълнение има една лесна и належаща реформа, която би подобрила значително средното ниво на студентите у нас. Докато в моя колеж за едно място в специалност \"Право\" се борят около 14 кандидати, в същата специалност в СУ днес има незаети места. Ерго, местата поне в най-елитното ни висше учебно заведение трябва сериозно да се редуцират. Ако това не се прави заради модела на финансиране, то моделът на финансиране следва да се промени. Инак влезлите с тройки ще продължават да сриват имиджа на университета. Висшето образование за това е висше, понеже е по-труднодостъпно от въздуха. И една кратка история за финал. По време на втория семестър през изминалата академична година в няколко британски университета се проведе стачка на преподавателите, свързана с пенсиите им. Повечето от лекторите ми се включиха и при тях нямах лекции повече от месец. Един от стачкуващите беше и професорът ми по икономика, като всички очаквахме финалният изпит да бъде смекчен като компенсация. Наместо това изпитът беше най-тежкият от всички предходни години. Някои искаха да подадат оплакване, но аз си замълчах. Който на моята възраст все още търси виновници за слабото си представяне първо извън себе си, той не заслужава и дипломата си. ---- „Генерация Z“ – с подкрепата на „Америка за България“ Софийският университет с 2,5 пъти повече празни места от 2017-а Онова кално бреме „Генерация Z“ – с подкрепата на „Америка за България“", "date": "2018.08.29", "title": "Големите надежди"}
