{"url": "http://clubz.bg/68476-havier_solana_se_zavryshta_glasqt_go_za_premier_na_ispaniq", "text": "Ветеранът Хавиер Солана - бивш външен министър на Испания и генерален секретар на НАТО, може да стане, макар и за кратко, премиер на страната си, съобщават медиите в Мадрид. 75-годишният социалист може да е един от хората, които да изведат Испания от политическата криза и да свикат предсрочни парламентарни избори. Това обаче ще стане само в случай, че на 1 юни мине поисканият от опозиционната Испанска социалистическа работническа партия (ИСРП) вот на недоверие срещу правителството на консерватора Мариано Рахой. Опозицията иска оставката му, след като на 24 май бяха огласени присъдите срещу 29 бизнесмени и бивши функционери на управляващата Народна партия (НП) за различни престъпления - измами, укриване на данъци и пране на пари. Деянията били част от незаконна схема, спомагала за финансирането на партията. При това кандидатурата на Хавиер Солана е предложена не от съпартийците му, а от либералите от \"Сиудаданос\" (\"Граждани\") - партията, която най-много иска предсрочни избори. Нейният генерален секретар Албер Ривера изтъкнал, че бившият шеф на НАТО е човек, ползващ се с уважението на всички депутати в Испания. Ще падне ли Рахой жертва на една \"каишка\" Самият Солана обаче е извън политиката още от 2009 г. По тази причина завръщането му ще носи дълбок символизъм, коментираха за Клуб Z политически анализатори от Мадрид. \"Сиудаданос\" се опитват до последно да убедят Рахой доброволно да се оттегли и сам да свика избори. В такъв случай те са готови да не участват във вот на недоверие. Премиерът обаче днес категорично отхъмврли идеята да подаде оставка. Тя обаче става все по-вероятна на фона на настроенията срещу него в трите главни опозиционни сили - социалистите, \"Сиудаданос\" и радикалната левица от \"Унидос подемос\" (\"Заедно можем\"). Гласовете на депутатите им са достатъчни да свалят правителството, без да има нужда от помощта на представените в испанския парламент две сепаратистки партии от Каталуня. Но никой не може да каже кой как ще гласува в петък, предупредиха запознати. Хавиер Солана е един от ветераните в испанската политика. Репресиран е от режима на Франко за членство в нелегалната ИСРП. Тома му коства мястото на асистент по физика в мадридския университет \"Комплутенсе\". Той е сред главните противници на влизането на Испания в НАТО през 1982 г. Същата година социалистите идват на власт и веднага организират референдум. Привържениците на НАТО печелят с минимална преднина. А Солана заявява след години: Той е генерален секретар на пакта от 1995 до 1999 г. И по ирония на съдбата точно по негово време алиансът бомбардира Югославия заради войната в Косово. По-късно хавиер Солана става върхонвен комисар на ЕС по външната политика и политика за сигурност. На този пост е до 2009 г., когато напуска политиката.", "date": "2018.05.30", "title": "Хавиер Солана се завръща. Гласят го за премиер на Испания"}
{"url": "http://clubz.bg/68500-cska_sofiq_privleche_nacional_na_kabo_verde", "text": "Националът на Кабо Верде Стивън Перейра е първото ново попълнение на ЦСКА-София за лятото. Поне първото известно. За преминаването на защитника на ст. \"Българска армия\" пишат холандски медии, чака се клубът да потвърди. Перейра е на 24 години, играе като централен и краен бранител, но по-добре се чувства в сърцето на отбраната. В последните три години той обличаше екипа на холандския \"Маастрихт\", но договорът му вече изтече и ще облече екипа на ЦСКА-София като свободен агент. Тимът играе във второто ниво на футбола в \"ниската земя\". В момента Стивън Перейра е на лагер с националния тим на родината си. През изминалия сезон ЦСКА-София изпитваше проблеми в защитата си, особено през пролетта, когато Николай Бодуров и Божидар Чорбаджийски направиха доста грешки. Привличането на Перейра може да означава, че един от двамата ще бъде продаден - по-вероятно Чорбаджийски. ЦСКА-София продължава да няма треньор, а до старта на подготовката на 8 юни остават броени дни. За поста се спрягат един куп специалисти, предимно чужденци.", "date": "2018.05.30", "title": "ЦСКА-София привлече национал на Кабо Верде"}
{"url": "http://clubz.bg/68497-biznes_klimatyt_s_nov_pik_ot_2009_a_nasam", "text": "Бизнес климатът в България продължава да се подобрява през май, достигайки нов дългосрочен максимум - 33.1%, от 2009 г. насам. Това показват данните от редовните бизнес анкети на Националния статистически институт (НСИ), публикувани днес.  Основните фактори, затрудняващи предприемачите обаче продължават да са несигурната икономическа среда и недостигът на кадри. Оптимизмът на бизнеса  за състоянието на компаниите в този сектор расте с 1.4 пункта. Анкетата отчита известно подобрение на осигуреността на производството с поръчки, което е съпроводено и с благоприятни очаквания за производствената активност през следващите три месеца. Очакванията са  продажните цени в промишлеността да останат без промяна. Данните за ръста на износа потвърждават този оптизимъм. В сектора на  ръстът е c 8.1, ĸoeтo ce дължи нa пoдoбpeнитe oцeнĸи и oчaĸвaния нa cтpoитeлнитe пpeдпpиeмaчи зa бизнec cъcтoяниeтo нa пpeдпpиятиятa. Mнeниятa им oтнocнo cтpoитeлнaтa aĸтивнocт пpeз пocлeднитe 3 мeceцa, ĸaĸтo и oчaĸвaниятa им зa cлeдвaщото тримесечие cъщo са пo-блaгoпpиятни. Бизнес климатът при ce пoнижaвa c 1.6 пyнĸтa в peзyлтaт нa пo-peзepвиpaнитe oцeнĸи и oчaĸвaния нa тъpгoвцитe нa дpeбнo зa бизнec cъcтoяниeтo нa пpeдпpиятиятa. Cъщeвpeмeннo oбaчe пpoгнoзитe им oтнocнo oбeмa нa пpoдaжбитe и пopъчĸитe ĸъм дocтaвчицитe пpeз cлeдвaщитe тpи мeceцa ca пo-блaгoпpиятни. Πpeз пocлeдния мeceц aнĸeтaтa oтчитa зacилвaнe нa нeгaтивнoтo въздeйcтвиe нa фaĸтopa \"ĸoнĸypeнция в бpaншa\", ĸoйтo измecтвa зaтpyднeниятa, cвъpзaни c нeдocтaтъчнoтo тъpceнe и нecигypнaтa иĸoнoмичecĸa cpeдa. Πpeз мaй бизнec климатът   ce пoдoбpявa c 0.9 пyнĸтa, ĸoeтo ce дължи нa пo-блaгoпpиятнитe oцeнĸи и oчaĸвaния нa мeниджъpитe зa бизнec cъcтoяниeтo нa пpeдпpиятиятa. Πo oтнoшeниe нa тъpceнeтo нa ycлyги нacтoящaтa тeндeнция ce oцeнявa ĸaтo пoдoбpeнa, нo oчaĸвaниятa им зa cлeдвaщитe 3 мeceцa ca пo-peзepвиpaни.", "date": "2018.05.30", "title": "Бизнес климатът с нов пик от 2009-а насам"}
{"url": "http://clubz.bg/68442-kak_abramovich_se_ozova_v_izrael", "text": "Тези въпроси си задават руски и израелски медии вече трети ден. Руският олигарх пристигна в Израел на 28 май. Местната редакция на портала Нюз.Ру съобщи, че той е станал гражданин на еврейската държава. До днес обаче До този момент обаче нито от МВР на Израел, нито от Министерството на алията   са коментирали съобщението. Няма коментар и от представители на Абрамович. Роман Абрамович взел израелски паспорт? Само пред в. „Файненшъл таймс“ пожелал анонимност чиновник от Министерството на алията заявил, че милиардерът е получил гражданство. Това обаче не е официално потвърждение на информацията, така че догадките продължават. Преди седмица стана ясно, че Абрамович, който притежава английския футболен клуб „Челси“, трябва да докаже произхода на парите си, за да получи нова британска виза. Той е засегнат от ограниченията, наложени от Лондон върху приближени на президента Владимир Путин олигарси след инцидента със Сергей Скрипал. Обединеното кралство обвинява за отравянето му руските служби. Израелското гражданство е един вид застрахователна полца за много олигарси, опасяващи се от гнева на Путин, пише в. „Аарец“. Засега обаче няма признаци руският президент, разорил не един богаташ и дори хвърлил някои в затвора, да е взел на мушка човека, който превърна „Челси“ от най-обикновен квартален отбор в европейски футболен колос. Абрамович трябва да докаже произхода на парите, за да получи виза на Острова Според израелски чиновник, занимаващ се с имиграцията от бившия СССР, Абрамович се свързал с посолството на страната в Москва, подал молба за гражданство и получил одобрение съгласно закона за алията. Той дава гражданство на лица от еврейски произход. Според данни на Федерацията на еврейските общности в Русия (ФЕОР), чийто председател е самият Роман Абрамович, през последните години той е похарчил над 500 милиона долара за благотворителна дейност, свързана с евреите. Близо 80 на сто от еврейските културни събития в Русия са финансирани от него. Олигархът развива активна дейност и в Израел, където финансира археологически разкопки и създаването на технологични стартъпи, а също така организира и празнични вечери за Пасхата. В Израел процесът на проверка и обработка на молба за получаване на гражданство отнема не по-малко от три месеца, отбелязва „Аарец“. Източници от Еврейската агенция уверяват, че Абрамович не е подавал молба до тази институция. Има още два начина човек да стане израелски гражданин. Единият е чрез правителственото ведомство „Натив“, подържащо връзки с общностите на рускоезичните евреи на територията на бившия СССР и в други части на света, а в по-редки случаи – чрез МВР и Министерството на алията. Ако Абрамович наистина е получил гражданство при пристигането си тази седмица, както твърдят някои медии, това означава, че той е започнал този процес преди няколко месеца, твърди изданието. Спред високопоставен източник има вероятност Абрамович да е от много време насам израелски гражданин. През първото десетилетие на XIX век няколко руски олигарси от еврейски произход са получили гражданство след лична договорка с канцеларията на МВР. За да станат граждани, те трябва да пожертват не по-малко от 1 милион долара в полза на някоя организация в Израел. Тази договорка обаче е била отменена поради натиска на общественото мнение. Същевременно Абрамович стана най-богатият човек в Израел, пише в. „Таймс ъв Израел“. Олигархът, за чието състояние се твърди, че е над 10 милиарда долара, ще има редица привилегии. Като новоизпечен гражданин на страната той ще бъде освободен от данък върху доходите, получени зад граница през последните 10 години. Богаташът няма да бъде длъжен и да декларира източниците на тези доходи в продължение на десетилетие. Абрамович трябва да докаже произхода на парите, за да получи виза на Острова", "date": "2018.05.30", "title": "Как Абрамович се озова в Израел"}
{"url": "http://clubz.bg/68492-ukrajna_razdava_46_miliona_za_premii_za_pobedata_nad_gazprom", "text": "Надзорният съвет на украинската държавна компания \"Нафтогаз\" реши да премира свои служители, чиито усилия и работа са осигурили победата в Стокхолмския арбитраж над \"Газпром\", съобщи \"Нафтогаз\". За премии ще бъде отделен 1% от спечелената сума ($4.6 млрд) - около $46.3 милиона, а отличените са 41 човека. Арбитражът в Хага отсъди $159 млн. компенсации за украински компании заради Крим  От тази сума ще бъде удържани данъци и други отчисления за над $9 милиона. Премии ще получат сътрудниците, които пряко или опосредствено имат значим принос за победата. \"Нафтогаз\" срещу \"Газпром\": Ще има ли газова криза? \"Оценката за това кой да бъде премиран ще се дава според личния принос, а не се ограничава само до топмениджмънта на компанията\", уточняват от \"Нафтогаз\". Първият транш от $20.7 милиона ще бъдат изплатени в този месец, а останалата сума - в продължение на три години при условие, че \"Нафтогаз\" успее да си прибере от \"Газпром\" дължимите $2.6 млрд. В крайна сметка на толкова беше оценена крайната сума, след като имаше различни приспадания от двете страни от първоначално присъдените 4.6 милиарда долара. В началото на процеса през 2014 г. юристи твърдяха, че \"Нафтогаз\" не е в състояние да спечели това дело, тъй като договорът не е бил съставен в интерес на украинската компания, отбеляза Спотисууд. Но работейки над това дело почти четири години, ние използвахме всяка възможност да се закачим за нещо и победихме. Това е важен етап от войната на Украйна за енергийна независимост\", казва той. Общата сума на всички искания в спора между \"Нафтогаз\" и \"Газпром\" стигна $125 млрд. Това е най-големият търговски арбитраж в историята, отбелязват от \"Нафтогаз\". По оценка на компанията, позитивният икономически ефект за \"Нафтогаз\" от двата арбитража се изчислява на $85.1 млрд. \"Газпром\" омекна за украинския транзит Стокхолмският арбитраж постанови по договорите за транзит и преки доставки на Украйна \"Газпром\" да изплати глоба в размер на $2.6 млрд. и в течение на 2018-2019 г. да транзитира през Украйна не по-малко от 110 млрд. куб. м ежегодно (заплащането за транзита е $2.35 млрд. на година). \"Газпром\" обжалва двете решения и инициира процедура за бързо разтрогване на двата контракта. В края на май \"Газпром\" отправи в апелативния съд на окръг Свеа (Швеция) още едно заявление, в което настоява за пълна отмяна на решението на арбитража по договора за транзита. \"Газпром\" обясняват това свое действие с аргумента, че подозират намеса на външни лица в съставянето на текста на решението на арбитража в Стокхолм.  Украйна арестува активи на \"Газпром\" Украинската агенция \"Интерфакс\", позовавайки се на източник в правителството, съобщи, че \"Нафтогаз\" започва да изисква от \"Газпром\" дължимите $2.6 млрд. Дотогава източникът на \"Интерфакс\" е съобщил за наложен арест на активи на проектните компании Nord Stream AG и Nord Stream 2 AG, които са операторите на газопроводите \"Северен поток\" и \"Северен поток\" 2. Контролният пакет в двете дружества принадлежи на \"Газпром\", а седалищата им се намират в Швейцария. Швейцарските власти вече влязоха днес в офиса на Nord Stream, за да извършат опис на активите в резултат на украинското искане.  \"Нафтогаз\" срещу \"Газпром\": Ще има ли газова криза? \"Газпром\" омекна за украинския транзит Украйна арестува активи на \"Газпром\"", "date": "2018.05.30", "title": "Украйна раздава $46 милиона за премии за победата над \"Газпром\""}
{"url": "http://clubz.bg/68475-yunesko_vs_ekoministerstvoto_za_pirin", "text": "Експертите на ЮНЕСКО са наясно с опасностите пред Национален парк \"Пирин\" и потвърждават опасенията на българските природозащитни организации относно измененията в плана за управление на парка, които се правят без екооценки. Това съобщиха от коалицията от неправителствени организации и граждански групи \"За да остане природа в България\", част в международния фонд за опазване на околната среда WWF. Оттам разпространиха  на Комитета за световното наследство на ЮНЕСКО, което ще бъде гласувано на годишната среща на организацията през юни 2018 г. в Бахрейн. Текстът разглежда липсата на екологична оценка не само на частичното изменение на сега действащия план за управление на парка, но и липсата на такава за изцяло новия предложен план, който не е в сила, защото е на етап съдебно жалене.  Съдът: планът за парк \"Пирин\" задължително на екооценка Както Клуб Z писа, в края на миналата година, на последното си заседание за 2017-а, правитрелството, под натиска на Обединени патриоти и министъра на околната среда и водите Нено Димов, прие изменение в плана за \"Пирин\", с което се разрешава извършването на строителни дейности в 48 на сто от територията на парка. Претекстът бе изграждането на втори кабинков лифт в ски зоната в Банско.  Формално правителството твърди, че процентите са малко над 2, но реално са близо 50 на сто. Тази голяма разлика в твърденията на кабинета и на екозащитниците, които протестират от приемането на това решение до днес, идва от дадената възможност да се правят и водохващания. По закон такива могат да се правят само за питейни нужди, но природозащитниците имат опасения, че ще се правят и за захранване на бъдещите ски писти с изкуствен сняг. В проекторешението на ЮНЕСКО се настоява и българското правителство да не прилага промените в сегашния план за управление на Национален парк \"Пирин\", докато проектът за нов план не се подложи на екологична оценка.  Също така се иска да се направи пълна екологична оценка на проекта за нов план. Приветства се и решението на Върховния административен съд от април 2018 г., който отхвърли решението на министъра на околната среда да не се прави екологична оценка на новия план. Ден 2 от решението за Пирин: \"Знаят ли министрите какво са гласували?\" Визира се решението на ВАС от миналия месец, с което на практика  магистратите \"катурнаха\" Министерство на околната среда и водите (МОСВ) по отказа му да извърши екологична оценка на плана за управление на националния парк за периода 2014-2023 година. ВАС   решението на служебния министър на екологията в правителството на президента Румен Радев - Ирина Костова, с което бе постановено да не се извършва екологична оценка на проекта за актуализация на плана при прилагането на който, според МОСВ, няма вероятност да се окаже значително негативно въздействие върху околната среда.  Същевременно беше публикуван и докладът от консултативната мисия на IUCN (Международния съюз за опазване на природата) в \"Пирин\", което се проведе през март 2018 г. Мисията беше изискана от ЮНЕСКО, но е платена от българската държава. В доклада се посочва, че   в националния парк и обект на световното природно наследство на ЮНЕСКО. Това противоречи на всички публични изявления на Нено Димов до момента. Според него планът за управление е само рамка, в него не могат да бъдат записвани изключения, а екооценка се прави на всеки проект за инвестиционно намерение - нямало нужда от обща такава. В същото време покойният вече алпинист Боян Петров предложи съвсем конкретен проект за изменение на плана така, че да се гарантира само изграждането на т.нар. втора кабинка в Банско, каквото уж е и намерението на правителството и всички да са доволни - и местното население, и екозащитниците. Проектът на Петров стъпваше на факта, че и сега в плана като изключения за строителство и пр. са описани една по една всяка ски писта, заслон и пр. Нено Димов обаче отхвърли тази идея именно с мотива, че планът за управление на националния парк давал само обща рамка. Нено Димов отхвърли предложенията на алпиниста Боян Петров за Пирин Докладът изисква и цялата визия за развитие на ски туризма да бъде залегнала в новия план. Критикуват се още предвидените режими за сечи в горите и паша в Пирин и се настоява водохващанията в парка да се използват единствено за питейни нужди, не за производство на изкуствен сняг. По отношение на плановете за втория лифт, който попада в т.нар. буферна зона, от ЮНЕСКО припомнят, че вече веднъж са поискали държавата да извърши екологична оценка за развитието на буферната зона. Помолени за коментар от МОСВ заявиха, че това е проекторешение, а не решение и на този етап ще се въздържат от дискусии по него. Ден 2 от решението за Пирин: \"Знаят ли министрите какво са гласували?\" Нено Димов отхвърли предложенията на алпиниста Боян Петров за Пирин", "date": "2018.05.30", "title": "ЮНЕСКО vs екоминистерството за Пирин"}
{"url": "http://clubz.bg/68499-babchenko_e_jiv_ubijstvoto_bilo_operaciq_na_slujbite_v_kiev", "text": "Журналистът Аркадий Бабченко, за когото снощи бе съобщено, че е бил убит в Киев, се оказа жив, съобщи Би Би Си. Руският журналист, популярен критик на президента Владимир Путин, се появи на пресконференция, излъчвана на живо по украинската телевизия днес.  Кремъл: Обвиненията на Киев за убийството на Бабченко са \"връх на цинизма\" Ръководителят на украинските специални служби Василий Грицак заяви на пресконференцията, че инсценираното убийство е било операция за разкриване на руски агенти.  Съпругата на Бабченко по-рано през деня каза, че той е бил прострелян в гръб, докато напускал апартамента им в украинската столица. Самият журналист с извини на съпругата си - по думите му и тя не е знаела, че е жив. Грицак съобщи, че организаторът на покушението е вербуван гражданин на Украйна с инициал Г. Той е обещал на изпълнителя - също украински гражданин, бивш участник в боеве в Донбас - 30 хиляди долара, от които 15 хиляди били предадени като аванс. Още 10 хиляди долара били платени на посредник.", "date": "2018.05.30", "title": "Бабченко е жив. \"Убийството\" било операция на службите в Киев"}
{"url": "http://clubz.bg/68486-velikata_rusiq_dori_ne_znae_kyde_sme_nie_na_kartata", "text": "Напълно погрешно е за всичко да се обвинява Русия или Путин. Това заяви бившият премиер Симеон Сакскобургготски в интервю за швейцарското списание Die Weltwoche, цитирано от \"Фокус\". Той коментира и твърденията, че България е най-корумпираната държава. Според него всички държави от съветския Източен блок споделят едно тежко наследство. Той коментира и проблемите в българската съдебна система. Снощи в двореца \"Врана\" бе представен албумът \"В служба на България\", посветен на 130 години от основаването на българската царска династия и 80 години от рождението на цар Симеон II, които се навършиха през 2017 г. На представянето присъстваха и съпругата му Маргарита и сестра му Мария Луиза. Сред гостите бяха и депутати от НДСВ.", "date": "2018.05.30", "title": "\"Великата Русия дори не знае къде сме ние на картата\""}
{"url": "http://clubz.bg/68487-tekst_ot_bankoviq_zakon_na_peevski_i_dps_otiva_v_kostititucionniq_syd", "text": "Текст от промените в Закона за банковата несъстоятелност, внесени от депутатите от ДПС Делян Пеевски, Хамид Хамид и Йордан Цонев и приети с гласовете на ГЕРБ, отива в Конституционния съд. Жалбата е срещу разпоредбата, която позволява поправките да са в сила със задна дата заради случая КТБ. Атакуваният параграф 8 дава възможност за разваляне на цесии и сделки със задна дата. Законът на Делян Пеевски: връщал активите на КТБ на държавата Искането въпросният текст от закона да бъде обявен за противоконституционен е одобрено от общото събрание на Търговската колегия на Върховния касационен съд. Атакуваният пред КС текст беше и най-оспорваният от законопроекта на Пеевски, Цонев и Хамид още когато поправките се разглеждаха от парламента. И депутати от БСП, и юристи още тогава алармираха, че част от разпоредбите са в противоречие с основния закон.  Законът \"Пеевски\" - днешното морално изпитание за депутатите Законопроектът бе внесен през октомври м.г, а влезе в сила през март тази година окончателно. Преди това президентът Румен Радев наложи вето и един от мотивите бе именно ретроактивността на законопроекта. Закономерно - Народното събрание отхвърли ветото на \"банковия\" закон, който бе рекламиран от вноситетите си като механизъм \"срещу повторното ограбване на активите на КТБ\". Въпреки че имаше намек за противоконституционност на текста и в мотивите на държавния глава, от \"Дондуков\" 2 не последва сезиране на Конституционния съд. Сега тази работа свършиха магистратите от ВКС.  Ето и цялото съобщение на Върховния касационен съд: Законът \"Пеевски\" - днешното морално изпитание за депутатите", "date": "2018.05.30", "title": "Текст от \"банковия\" закон на Пеевски и ДПС отива в Костититуционния съд"}
{"url": "http://clubz.bg/68488-koj_moje_s_vdigane_na_telefona_da_zavyrti_na_180_gradusa_deputatite", "text": "След като във вторник в интервю за Българската телеграфна агенция президентът Румен Радев направи недвусмислен упрек, че по същество управлението на Бойко Борисов представлява автокрация, днес доразви тезата си. Той визира оставката на парламентарния шеф Димитър Главчев, която Главчев депозира сам, но след разговор с Борисов, както и фактът, че кракът на министър-председателя отдавна не е стъпвал в Народното събрание.    Румен Радев: Някой тегли каруцата към автокрация Той коментира и очакванията си от провеждащата се в момента визита на Борисов и водената от него правителствена делегация в Москва. Самият радев се срещна с руския си колега Владимир Путин преди седмица, като в София представителите на ГЕРБ омаловажаваха с публичните си изяви ролята на Радев при тези срещи. Определяха го и като \"подгряваща група\" за визитата на \"звездата\" Борисов. Радев бил готов да върне България към здравия разум. Според Лавров Иначе отново даде подкрепата си за възобновяването на работата по проекта АЕЦ \"Белене\". Призова да се даде възможност на правителството да анализира всички варианти по отношение на обявената идея за възобновяване на работата по проекта АЕЦ „Белене“ и за вдигане на  мораториума върху реализацията на проекта. Радев бил готов да върне България към здравия разум. Според Лавров", "date": "2018.05.30", "title": "Кой може с вдигане на телефона да завърти на 180 градуса депутатите "}
{"url": "http://clubz.bg/68489-lazar_vlajkov_ot_gerb_poluchi_3_g_i_4_meseca_za_ubitiq_restorantor", "text": "Бившият председател на общинския съвет в Септември  беше осъден на 3 години и 4 месеца затвор при първоначален общ режим, съобщи бТВ. Той беше обвинен за трагичния инцидент във Виноградец от есента на миналата година, когато по време на детско тържество с неговия пистолет - огромен \"Глок\", беше застрелян 47-годишният Наско Тонев, собственик на кръчмата, в която са празнували. Обвиниха \"гербера\" от Септември Лазар Влайков само за непредпазливост Според съда Влайков е виновен за престъпление по чл. 338 от НК – за това, че на 31 август/1 септември 2017 г. в ресторант „Градина“ във Виноградец   при боравене с оръжие и от това е последвала смъртта на един човек. Това стана, след като прокуратурата го подведе именно по въпросния член, който е част от глава 11 от НК - \"Общоопасни престъпления\". Там фигурират например подпалвачеството или наводняването на имот... Следствието не установи доказателства в някаква друга посока, и той бе обвинен само за безотговорно държане на огнестрелно оръжие, предоставено на непълнелетно лице, като с него е причинена смърт на един човек. Пред първата инстанция днес Влайков   и затова съдът заради съкратената процедура бе длъжен да му даде наказание под предвидения минимум от 5 г. Максималното наказание за престъпление по този член е 10 години лишаване от свобода, а в особено тежки случаи – 15. Затова и наблюдаващият прокурор по делото поиска от съда да постанови 4-годишна присъда на Влайков, която той да изтърпява в затворническо общежитие от открит тип, т.е. - при лек режим. Въпреки това обаче Влайков заяви, че не е доволен от присъдата и  . Освен с другите съмнения случаят стана известен и с това, че непълнолетната дъщеря на убития Наско Тонкев написа открито писмо до главния прокурор Цацаров, в което изрази притесненията си, че експертизи се бавят и се прави възможното да се потули инцидентът. Дъщерята на разстрелян пише до Цацаров: Не потулвайте случая Според окончателното заключение фаталният изстрел е бил произведен от 6-годишно момче, чийто рожден ден празнувала компания в заведението на убития Тонкев. Любопитен факт остана това, че районният прокурор на Пазарджик се е чул многократно с Влайков в нощта на убийството и - според свидетели - го е \"консултирал\" правно в реално време. Пистолетът, собственост на Влайков, обикалял от ръка на ръка и с него стреляли всички или почти всички около масата, свидетелстват роднините на жертвата. На място бяха намерени повече от 120 гилзи. Според близките на убития  от когото да търси правна помощ. Името на Влайков нашумя преди пет години, след като намушка с нож случаен гражданин след пътен инцидент. След инцидента във Виноградец той беше изключен от ГЕРБ, но в биографията му има още две подобни, отново от ГЕРБ – заради различни провинения. Попада в полицейските сводки веднъж след като пребива сина на общински съветник и втори път след нападението с ножа. Дъщерята на разстрелян пише до Цацаров: Не потулвайте случая", "date": "2018.05.30", "title": "Лазар Влайков от ГЕРБ получи 3 г. и 4 месеца за убития ресторантьор"}
{"url": "http://clubz.bg/68501-grigor_ocelq_v_4_chasova_bitka_s_amerikanec_na_rolan_garos", "text": "Близо четири часа и половина трябваха на Григор Димитров, за да се справи с американеца Джаред Доналдсън във втория кръг на турнира от Големия шлем \"Ронал Гарос\" - 6:7(2), 6:4, 4:6, 6:4, 10:8.  Първата ни ракета е в третия рунд, който никога досега не е прескачал във френската столица. И там ще има по-тежка задача срещу специалист на клей, който е доста по-свеж - Фернандо Вердаско.  По-рано днес испанецът би леко с 3:0 аржентинеца Гуидо Андреоци. Григор буквално изстрада успеха срещу Доналдсън, който в последните геймове на петия сет едва се движеше по корта.  Димитров очевидно не е в най-добрата си форма на \"Ролан Гарос\" (както и след февруари), на който поначало не се представя добре. Той има проблеми със сервиса и с  вземането на най-правилните решения понякога - това пролича и днес. Доналдсън започна по-уверено. Той проби още в първия сервис гейм след три двойни грешки на българина. Все пак Гришо върна пробива и изравни - 2:2. След това сетът стигна до тайбрек, в който американецът спечели лесно със 7:2. Втората част започна равностойно. При 2:2 този път петият в световната ранглиста удари първи - 3:2. Последва затвърждаване, а до края българинът нямаше проблеми да изравни общия резултат. Той значително подобри играта си спрямо първия сет. В третия сет двамата си разменяха сервис геймовете си до 5:4 за Доналдсън, когато той реализира единствения пробив в частта и си върна лидерството в резултата след 6:4. Григор отново догонваше. В четвъртия сет той отново си осигури ранен аванс за 2:1 и 3:1. След 4:3 американецът ползва физиотерапевт, а след това Димитров дръпна с 5:3 и до края нямаше изненади - поредно 6:4 и 2:2.  Пети сет. Къде по-лесно, къде по-трудно съперниците си разменяха сервис геймове, като първи отново сервираше Доналдсън. При 6:6 той едва се движеше по корта. Първият пробив стана при 7:7. Хасковлията поведе с 8:7 и се очакваше да приключи срещата. Не би - 57-ият в света беше накрая на силите си, но някак върна пробива, като отново се възползва от грешки на Димитров. Ситуацията приличаше на боксов мач, в който в края и двамата боксьори са на привършване на силите си и всичко е въпрос на това кой ще се задържи на краката си. Макар че фаворитът изглеждаше по-добре физически. Григор направи нов брейк за 9:8 и този път се справи с началния си удар за 10:8. Предвид всички фактори ще бъде успех, ако Димитров преодолее Вердаско и за първи път си осигури мач във втората седмица на \"Ролан Гарос\". През миналата година Гришо бе спрян в тази фаза от Пабло Кареньо Буста.", "date": "2018.05.30", "title": "Григор оцеля в 4-часова битка с американец на \"Ролан Гарос\""}
{"url": "http://clubz.bg/68491-ucheni_pechatat_rogovica_za_10_minuti_na_3d_bio_printer", "text": "Изследователи от Нюкасълския университет са създали новаторска техника за \"печат\" на роговици, съобщи Engadget. За целта е нужен прост 3D биопринтер, но специално \"мастило\". То е комбинация от здрави роговични стволови клетки, комбинирани с колаген и полизахарида алгинат.  Отпечатаха силиконово сърце на 3D принтер (ВИДЕО) Учените сканират очите на пациента, за да създадат оптимален модел, зареждат \"биомастилото\" и само 10 минути по-късно имат готова роговица. Роговицата играе ключова роля във фокусирането, както и в предпазването на очите от мръсотия и бактерии. Но освен това е и в най-горния слой на окото, затова често страда и при наранявания, и при болести. А донорите за трансплантации винаги не достигат. Новото изобретение би могло да премахне напълно нуждата от тях и да спаси зрението на милиони по света. Разбира се, ще са нужни поне няколко години, докато изобретението влезе в медицинската практика. Но това е пореден от редица успехи на триизмерния печат в медицината.", "date": "2018.05.30", "title": "Учени печатат роговица за 10 минути на 3D био-принтер"}
{"url": "http://clubz.bg/68496-sydyt_prezidentyt_ne_moje_da_reshava_za_uvolnenieto_na_koveshi", "text": "Има институционален конфликт между румънския правосъден министър Тудорел Тоадер и президента Клаус Йоханис, заради отказа му да отстрани от длъжност Лаура Кьовеши, реши румънският Конституционен съд. Президентът на Румъния отказа да уволни  антикорупционер №1 На 22 февруари министърът на правосъдието Тудорел Тоадер поиска отстраняване на шефката на Националната дирекция за борба с корупцията (НДБЛ) Лаура Кьовеши, припомня румънската медия \"Бизнес ривю\". Той я обвини в авторитарно поведение, намеса в корупционни дела, отказ да се яви на изслушване в парламента, че се е месила в разследванията, водени от нейни подчинени и че е критикувала проектозакони за правосъдието в интервюта за международни медии. По думите му, тези критики са засегнали по един необратим начин имиджа на Румъния. По-късно Висшият съвет на магистратурата издаде отрицателно консултативно становище по искането на министъра, а президентът Клаус Йоханис заяви, че мотивите му не са убедителни и отказа да отстрани от длъжност Кьовеши. По закон, след предложението на министъра, прокурорската секция на Висшия съвет на магистратурата (ВСМ) трябва да излезе със становище, което обаче е само консултативно. Решението за отстраняване на главния прокурор на НДБК се взема от президента на страната. Лаура Кьовеши: Най-трудната ви битка ще бъде с манталитета Лаура Кьовеши: Най-трудната ви битка ще бъде с манталитета", "date": "2018.05.30", "title": "Съдът: Президентът не може да решава за уволнението на Кьовеши"}
{"url": "http://clubz.bg/68490-kremyl_obvineniqta_na_kiev_za_ubijstvoto_na_babchenko_sa_vryh_na_cinizma", "text": "Кремъл решително осъжда убийството в Киев на руския журналист Аркадий Бабченко и разчита на \"истинско, а не показно разследване\", заяви прессекретарят на руския президент Дмитрий Песков, цитиран от ТАСС. Москва и Киев се обвиняват взаимно за Бабченко Журналистът, известен като заклет противник и критик на Кремъл, бе убит вчера в дома си в Киев. Главната версия на украинските власти е, че той е ликвидиран заради дейността си. Песков нарече \"връх на цинизма\" и \"русофобски празни приказки\" обвиненията на Киев, че Русия е замесена в убийството на Бабченко.  По-рано украинският премиер Володимир Гройсман заяви, че убийството е организирано от Кремъл. Журналистът Аркадий Бабченко убит в Киев Той публикува мнението си в своя профил във фейсбук: Подозрения към Москва изказа и украинският външен министър Павло Климкин пред Съвета за сигурност на ООН в Ню Йорк. По-рано на същото заседание в Ню Йорк руският постоянен представил в ООН Василий Небензя пък не изключи възможността Украйна да обвини страната му за убийството на журналиста. Най-добрият начин да се почетат паметта и работата на убития вчера в Киев руски журналист Аркадий Бабченко е предприемането на бързо и прозрачно разследване и отговорните за това престъпление да бъдат изправени пред съда. Това се посочва в изявление на говорител на Европейската служба за външно действие. Журналистът Аркадий Бабченко убит в Киев", "date": "2018.05.30", "title": "Кремъл: Обвиненията на Киев за убийството на Бабченко са \"връх на цинизма\""}
{"url": "http://clubz.bg/68479-soros_pravi_kampaniq_za_referendum_kontra_brekzit", "text": "Милиардерът Джордж Сорос обяви, че след няколко дни ще започне кампания за втори референдум за излизането на Великобритания от Европейския съюз, пише в. \"Индипендънт\". Според Сорос изгледите за продължителния развод на Великобритания с ЕС може да съдействат за убеждаването на британците, че членството в общността е в техен интерес. Има информация, че финансистът е дал около 500 000 британски лири на организацията \"Най доброто за Великобритания\" (\"Best for Britain\"), създадена миналата година от противничката на Брекзит Джина Милър. Очаква се групата да публикува програмата за своята кампания на 8 юни, призовавайки за втори референдум, посочва британското издание. \"Най-доброто за Великобритания\" се бореше и помогна за извоюването на съдържателно парламентарно гласуване, което включва възможността въобще да не се напуска. Това би било добре за Великобритания, но също така би направило голяма услуга на Европа, като отмени Брекзит и не създаде трудна за запълване дупка в европейския бюджет\", каза той.", "date": "2018.05.30", "title": "Сорос прави кампания за референдум \"контра-брекзит\""}
{"url": "http://clubz.bg/68465-mladite_ne_iskat_deca_a_dohodi", "text": "Младежите у нас не планират да създават многодетни семейства, ако изобщо планират да произвеждат наследници. Това става ясно от проучване на \"Галъп интернешънъл\", посветено на Деня на детето 1 юни. Данните са от най-новото изследване сред младите хора у нас като част от проект на фондация \"Фридрих Еберт\" за цяла Централна и Източна Европа. Изнесената днес статистика е част от поредица научни публикации, която предстои да бъде оповестена.  Изследването е проведено сред 1016 души в периода февруари–март 2018 г. и е представително за хората на възраст между 14 и 29 години. Според резултатите младите хора у нас масово си представят, че ако изградят семейство, то броят на децата в него ще бъде ограничен до две. 59 на сто са посочили тази цифра. 12% си представят едно дете, 10% - три, а едва 2 на сто искат да имат четири или повече наследници. При тийнейджърите у нас делът на онези, които още не знаят колко деца биха искали да имат в живота си, е една пета, а при тези между 20 и 29 години – около една десета. Така средният брой деца, които биха желали да имат в живота си младите хора у нас, е 2. Преди 4 години при   на \"Галъп интернешънъл\" резултатът е бил сходен - 2.02. Доходите, а с тях и образованието, населеното място и т.н. – както собствените, така и на родителите – се потвърждават като важни фактори за желания от младите хора брой деца. Младите с по-благоприятна житейска перспектива като че ли не поставят децата толкова високо в предпочитанията си. И тук няма съществена разлика спрямо предходни години, отчитат още социолозите. \"Явно е, че през последните няколко години – в които все по-активно се говори за демографските проблеми у нас – не е настъпила съществена промяна в представите, плановете и мечтите на хората в основната детеродна възраст. Този тип процеси, разбира се, са много бавни и след няколко години следва да бъде направено още едно замерване\", посочват в заключение.", "date": "2018.05.30", "title": "Младите не искат деца, а доходи"}
{"url": "http://clubz.bg/68483-vinagi_s_es_a_pyk_v_rusiq_s_edno_naum", "text": "Говорители и на ГЕРБ, и на БСП използват свободно въпросната фраза като аргументация за действията на нашата дипломация по отношение на Москва. Консенсусът невинаги е хубаво нещо - когато има широко съгласие по подвеждаща цел, нещата са по-скоро тревожни. Какъв е проблемът ли? Засега той е интелектуален - демонстрация на грешна оценка и непознаване както на историята, така и на съвременната ситуация. Дори да приемем безрезервно твърдението на историци, че Борис III наистина е казал \"Винаги с Германия и... (попарвайки доволната усмивка на Рибентроп) никога против Русия\", това е изречение, което просто не е отговаряло на истината - както тогава, така и през предходните и последващите десетилетия. През 1942 година България е била част от пакт (военен съюз), който вече е бил в жестока война с Русия. Фактът, че не сме пратили войски на Източния фронт и сме запазили дипломатически канали за комуникация, не означава, че не сме били против Русия. Положението е било точно обратното: подпомагали сме воюващите срещу нея по логистични, стопански и политически начини. И когато СССР идва до нашата граница, бързо “поправя” формалната липса на обявена война. Бойко Борисов моли Москва за газово кранче от Турция Второ и по-важно: дори Борис III да е смятал, че това е неговият девиз, следването му не е довело до много позитиви за страната. Третото българско царство е унищожено, голяма част от интелигенцията - също, а България губи суверенитет, ставайки съветски сателит за 45 години. При тези резултати да се обявява точно този “девиз” за съвременен пример е просто абсурдно. Ако тази фраза продължи да възкръсва отново и отново, Бойко Борисов ще може да се похвали с нова диплома - този път от университета \"Борис III” (след успешното завършване на конкурентните ВУЗ-ове “Живков” и “Сакскобургготски”). С това политическите висши учебни заведения на модерна България ще започнат да се изчерпват и премиерът ще трябва да се насочи към Магнаурската школа за следдипломна специализация. Но да оставим историята настрана. Медийното търкаляне на проблематичната фраза демонстрира и дълбоко неразбиране на същността на ЕС. Това не е обединение под диктат на великите сили - Германия, Франция, Русия, САЩ или някой друг, та ние да трябва да “балансираме” между техните ултиматуми. Борис III не е имал богат избор и е вземал решения с германски или с руски войски на границата. В такава ситуация лавирането, компромисите и лисичите хитрости са били наложителни, макар в крайна сметка да не са довели до кой знае какво. Борисов благодари на шефа на \"Лукойл\" за срещата с Медведев За разлика от положението в онези години ЕС е доброволна форма на интеграция на Европа. Никой не е насилван да влиза в Съюза (напротив, обикновено има съпротива срещу нови страни членки). И никой не е задължаван да остане в Общността, както показва \"Брекзит\". Затова е крайно време да се спре с инсинуациите, че някой ни извива ръцете за нещо - например да не си дружим с Русия или да не си уважаваме националната култура и история. Когато обаче си заявил суверенно, че искаш да си член на ЕС, че искаш да си партньор на останалите 27 страни членки, имаш задължение да се държиш като такъв. И когато има обща политика на ЕС, тя е и твоя политика, а не “външен диктат”. Любителите на фразата на Борис III ще кажат, че точно днес тя може най-накрая да се изпълни, защото Русия и Германия „се сближават” - Меркел и Макрон бяха на гости в Русия и обсъдиха икономически проекти. Социологът Андрей Райчев дори видя потенциал за нова ос - Париж, Берлин, Москва, Пекин, която щяла да бъде кошмар за САЩ. По сходна логика (или липса на такава) Швейк е бил убеден, че Турция стои зад убийството на ерцхерцог Фердинанд в Сараево, което става повод за Първата световна война. Подобни разсъждения също демонстрират нежелание да се гледа сериозно на ЕС като политически проект. Вместо това ЕС се представя като конспирация на големите държави Германия и Франция, които прокарват своите си интереси за сметка на малките. Създава се впечатление, че сме загубили нещо без особена полза в замяна. Елементарен баланс би показал, че подобна загуба за България няма - позитивите от еврочленството са безспорни. И въпреки че нямаме загуба, “сближаването” на Германия с Русия се представя като обещание за големи бъдещи печалби. За начало обаче това “сближаване” е силно надценено: ЕС не е променил позициите си по нито един ключов геополитически въпрос - Украйна, Сирия, “Скрипал” или Иран. Истината е, че ЕС иска запазване на иранската ядрена сделка и затова води разговори с Москва. Също така текат преговори по икономически проекти. Но нищо от това не води до стратегическо преориентиране на Европа към Русия, както се инсинуира. НАТО и САЩ продължават да бъдат основен гарант на европейската сигурност и това няма да се промени в близко бъдеще. А е така, защото въпреки различията този стратегически съюз е изгоден както за ЕС, така и за САЩ. Да, хубаво би било Европа да включи и Русия. Проблемите пред тази перспектива са само два (освен че Русия не е проявила желание за членство в ЕС). Първо, за съжаление режимът на Путин не е демокрация и не отговаря на базовите критерии за евроинтеграция. И второ, анексията и влизането с войски на територия на друга държава е нарушение на императивна норма на международното право (jus cogens), което не може да бъде санирано. Докато тези два проблема не се отстранят, трайно “сближаване” между ЕС и Русия трудно може да има. Но мирното съжителство трябва да е гарантирано. И не са изключени съвместни действия като това по иранската ядрена сделка. Шумът около “сближаването” има за цел да убеди хората, че водата се е размътила и ние ще уловим в нея много руска риба. Президентът Радев отиде с надежда да хване поне кит, но се върна с празни мрежи и обещания за бъдещ богат улов. Борисов също отива с голям рибарски екип от министри, които основно ще ловят газови риби от подводни тръби. Спор няма, добре би било турската газова тръба да мине и през България на път към Европа. Това ще носи доход от транзитни такси в размер на стотина милиона евро годишно, след като изплатим съоръжението. Но ако цената за тази тръба е да построим и АЕЦ “Белене”, сметката може да излезе солена, а китът може да се окаже цаца или дори пираня, която да опоска публичните ни финанси. Някой би се замислил защо се вдига толкова шум около тези проекти, сякаш от тях зависи просперитетът на България в бъдеще. На фона на скромните и спорни печалби от руския “малък шлем” Европейската комисия предложи България да получи безвъзмездно 8 милиарда евро в периода 2021-2028 година, което е с 10% повече от получаваното досега. Затова, вместо да залага на фразата на цар Борис III, Борисов би могъл да обмисли свой оригинален девиз. Например този: “Винаги с ЕС, а пък в Русия с едно наум.” Борисов благодари на шефа на \"Лукойл\" за срещата с Медведев", "date": "2018.05.30", "title": "Винаги с ЕС, а пък в Русия с едно наум"}
{"url": "http://clubz.bg/68484-nightwish_kym_bylgarskite_fenove_shte_byde_brilqntno", "text": "Хедлайнерите на “Варна Мега Рок” – Nightwish публикуваха специално обръщение към българските фенове. Вижте го: Холандската певица Флоор и гайдарят Трой се майтапят, че са Анджелина Джоли и Брад Пит.   Първото издание на рок фестивала в морската столица предстои на 18 и 19 август. Вчера в ефира на Z-Rock дойде Цонко Цонев-Кметъла, който заедно с община Варна е организатор на музикалното събитие. Той съобщи, че заради огромния интерес за пръв път в продажба се пускат и 3000 еднодневни билета. Пропуските ще бъдат за ден по избор на цена от 60 лв. Билетите ще бъдат пуснати търговската мрежа от 1 до 11 юни. Глен Хюз ще бъде хедлайнер на 18 август и ще изпълни 90-минутен сет от музика на Deep Purple с Б.Т.Р., а \"Камелот\" ще владеят сцената преди тях. Nightwish ще са хедлайнер на втората вечер на фестивала – 19 август. \"Апокалиптика\" ще излязат на сцената преди тях. Родните групи, които ще се включат във фестивала, са Кросфайър, Кикимора, Бендида и Конкурент.", "date": "2018.05.30", "title": "Nightwish към българските фенове: Ще бъде брилянтно!"}
{"url": "http://clubz.bg/68480-mareshki_harchite_pari_za_lyskavi_igrachki_karakachanov_pij_si_hapchetata", "text": "Критиката му е към политиката на въоръжаване на министъра на отбраната Красимир Каракачанов, който вече прекара два от три проекта за модернизация на армията. Според Марешки, това са излишни харчове, които трябва да се пренасочат за образование, здравеопазване и национална сигурност. Той още вчера поиска спиране на сделката за нови изтребители за 3,3 млрд. лв. и мораториум върху въоръжаването. И посочи, че ВМРО и \"Обединените патриоти\" са посочили като свои основни приоритети увеличението на пенсиите и разполагане на полицаи във всяко едно населено място, но първото е свършено ограничено, а второто - въобще не е. \"Патриотите\" явно отстъпват от предизборните си обещания, смята той. Техните депутати в парламента не пощадиха лидера на \"Воля\". Но и самият Каракачанов не пропусна да отговори на Марешки, коментирайки пред журналисти:", "date": "2018.05.30", "title": "Марешки: Харчите пари за лъскави играчки, Каракачанов: Пий си хапчетата"}
{"url": "http://clubz.bg/68477-joncheva_veche_shte_snima_klona_samo_ot_300_m_nie_syshto", "text": "Със своя заповед вътрешният министър Валентин Радев обособява \"стратегическа зона за сигурност\" до 300 метра от т. нар. временно възпрепятстващо съоръжение (ВВС) по границата. Тя е в резултат на постановлението на Министерския съвет, с което от 23 октомври 2017 г. оградата бе включена в списъка на  До 1000 лв. глоба, ако снимаш оградата по границата с Турция Това създава и специален ред за приближаване до съоръжението - на по-малко от 300 м, изключителен режим на разрешаване от ГД \"Гранична полиция\", както и куп забрани: извършване на различни действия, внасяне и изнасяне на предмети и вещи,  на ВВС и прилежащия път и др. Вътрешният министър: Всеки български гражданин може да снима оградата - с разрешение За всичко друго гражданите ще трябва да подават заявки до ГДГП. Ето и цялото съобщение на МВР едно към едно: С Постановление № 236 от 20.10.2017 г. Министерският съвет на Република България приема допълнение на ПМС № 181 от 2009 г, с което изграденото временно възпрепятстващо съоръжение (ВВС) по българо-турската граница е включено в  Със заповед на министъра на вътрешните работи по протежение на ВВС е обособена     от съоръжението. За осъществяване на законоустановени дейности зад него на места са изградени пешеходни или автомобилни портали. В тази връзка ГДГП създава необходимата организация за осъществяване на пропускателния режим и реда за пребиваване в стратегическата зона на ВВС. Посещенията и пребиваването на лица, както и осъществяването на всякакви дейности до ВВС и в стратегическата зона, се съгласуват с директора на Главна дирекция „Гранична полиция\" или с директора на Регионална дирекция „Гранична полиция\" - Елхово. При необходимост лицата, които ще пребивават в стратегическата зона, се придружават от служители на ГДГП. На лица, пребиваващи до ВВС и в стратегическата зона, се забранява следното: - Извършване на действия, които биха довели до нарушаване на нормалното функциониране на ВВС, изградените портали, водостоци и прилежащия към съоръжението път; - Внасяне и изнасяне на предмети и вещи, които биха довели до затруднения и невъзможност за функциониране и нарушаване целостта на ВВС; - Фотографиране и заснемане на елементи на ВВС и прилежащия път; - Извършване на умишлени действия, които могат да се определят от смесените гранични комисии като гранични инциденти, съгласно Спогодбата между България и Турция  от 1967 г. - Извършване на закононарушения съгласно действащата нормативна уредба. В съответствие със Закона за МВР, служителите на ГДГП осъществяват административно-наказателна дейност при констатиране на нарушения на определения ред за достъп до стратегическата зона и ВВС, като обект от значение за националната сигурност. При необходимост от пребиваване в обособената стратегическа зона или в близост до изграденото ВВС, както и за преминаване през обособените пешеходни/автомобилни портали по протежение на възпрепятстващото съоръжение, гражданите трябва да подадат заявка в ГДГП, РДГП Елхово или съответните гранични полицейски управления на регионалната дирекция – ГПУ Свиленград, ГПУ Елхово, ГПУ Болярово, ГПУ Средец и ГПУ Малко Търново. Информация може да се поиска и от кметовете на населените места, намиращи се в близост до българо-турската държавна граница, с които е уточнен редът за подаване на заявки за преминаване през порталите на ВВС. Вътрешният министър: Всеки български гражданин може да снима оградата - с разрешение", "date": "2018.05.30", "title": "Йончева вече ще снима кльона само от 300 м. Ние също"}
{"url": "http://clubz.bg/68493-na_praga_na_svetovnoto_po_futbol_bnt_osvobodi_metodi_manchenko", "text": "На прага на световното първенство по футбол, коeто стартира на 14 юни, БНТ се раздели с Методи Манченко. Манченко дълги години ръководи спортната секция на обществената телевизия като главен продуцент.  Новината съобщиха официално от БНТ на сайта си. Отиват си общо шестима души, считано от утре, 31 май. - главен продуцент на продуцентски център \"Спорт\" към дирекция \"Информация\",   - финансов директор,   - главен счетоводител,   - началник на отдел \"Управление на собствеността\",   - началник на отдел \"Обществени поръчки\" и   - началник на отдел \"Маркетинг и продажби\" в дирекция \"Маркетинг и комуникации\". Роберт Ковачев: Да те уволнят от БНТ вече е комплимент Че Методи Манченко ще бъде освободен от поста в БНТ се заговори малко след като новото ръководство на телевизията, начело с генералния директор Константин Каменаров, встъпи в длъжност. Кошлуков маха продуцентка на \"Денят започва с култура\" В началото на месеца Управителният съвет взе решение да освободи дългогодишния главен продуцент  , както и ръководителят на производствен център \"Реализация-Информация\"  . Покрай протестите на журналистите от \"Денят започва с култура\" за оказван им натиск от новия програмен директор Емил Кошлуков, същият на практика освободи продуцентката на предаването  . Кошлуков подписа заповед, в която променя екипа на \"Денят...\" - на два екипа с един продуцент, Петрова липсваше. Самият Кошлуков пък е на мястото на която също си тръгна от телевизията при смяната на ръководството й. Шефката на БНТ 2 и БНТ Свят   също вече не е кадър на обществената медия. Кошлуков маха продуцентка на \"Денят започва с култура\"", "date": "2018.05.30", "title": "На прага на световното по футбол: БНТ освободи Методи Манченко"}
{"url": "http://clubz.bg/68482-poklonenieto_pred_svetlin_rusev_snimki", "text": "Националната галерия \"Квадрат 500\" беше мястото, в което творци, политици, граждани се сбогуваха с художника Светлин Русев. Той почина в събота, малко преди да навърши 85 г., от инфаркт. Точно в централното фоайе на \"Квадрата\" преди 3 години Светлин Русев представи лично на първите гости подредената от него галерия. Мъртвият не ни е враг Поклонението беше сбогуване с една силна и изключително влиятелна личност в родното изкуство, оценките за която са съвсем нееднозначни.  \"Светлин Русев дължи възхода си до голяма степен на Людмила Живкова – той е един от приближените ѝ интелектуалци. Твърдеше, че бил недолюбван от баща ѝ, по думите му дори се е осмелявал да му противоречи в опит да защити паметника на Валентин Старчев „1300 години България“. Тогава Тодор Живков го срязал пред тогавашната върхушка, а от стреса Русев загубил съзнание. Дали е така – може би все още има живи свидетели на този случай, за да го потвърдят. Но надали след това е останал дълго в немилост, защото живописецът се превръща в една от най-влиятелните фигури в социалистическия арт мениджмънт и единственият от старите влъхви на онзи строй, който продължи да упражнява власт в културата и след идването на демокрацията. Няма съмнение, че той е един от архитектите на идеята да бъдат обединени Националната галерия и Галерията за чуждестранно изкуство в \"Квадрат 500\". Затова и сам се заема с комбинацията на двете колекции. Този факт предизвика бурни реакции в родното арт общество – десетки са непримиримите с ролята на Светлин Русев в българското изкуство в миналото, както и с влиянието на академика в най-важните съвременни арт процеси у нас. Но немалко от възраженията бяха и чисто естетически. Теодор Ушев хладнокръвно за Светлин Русев Русев обясни, че е редил галерията на смислов, стилистичен и сюжетен принцип. Някои от критиците му обаче твърдяха, че \"Квадратът\" не създава усещането за музей. Че художникът е композирал картините без концепция и твърде свободно – сякаш ги е редил по стените в дома си, затова е почувствал в реда на нещата да добави и нещо от своята лична колекция. Други посочваха, че в галерията няма творби на художници, създавани след 1989 г. Всъщност, такива има, но не са много – между тях все пак са рисунките на Христо Явашев с неговото алтер его Кристо. Трети откриваха политически контекст около културното събитие – за тях \"Квадратът\" е въплъщение на стара идея на Людмила Живкова за обединение на двете сгради в единен музей – и днес той бил нещо като паметник на      Теодор Ушев хладнокръвно за Светлин Русев", "date": "2018.05.30", "title": "Поклонението пред Светлин Русев (СНИМКИ)"}
{"url": "http://clubz.bg/68494-borisov_moskva_i_ankara_sa_syglasni_turski_potok_da_stiga_do_nas", "text": "Второто разклонение на „Турски поток“ ще стигне до България и по него към страната ще текат 15 милиарда кубически метра природен газ от Русия. Това заяви българският премиер Бойко Борисов в Кремъл след разговори с руския президент Владимир Путин. Борисов е на двудневно работно посещентие в Русия. Владимир Путин е добре дошъл в България, когато намери време, заяви още Борисов на съвместната пресконференция с руския президент. Борисов благодари на шефа на \"Лукойл\" за срещата с Медведев А на пресконференцията каза това, което най-много интересуваше всички: Путин допълни, че развитието на сътрудничеството с България в сферата на транзита на руски природен газ ще допринесе за гарантирането на европейската енергийна сигурност. И припомни, че Русия е надежден доставчик на енергийни ресурси за България, като гарантира 100 процента от потребностите й от природен газ. И продължи: Путин обаче заяви, че двамата с Борисов не са обсъждали случая с отровения във Великобритания бивш руски агент Сергей Скрипал. Той си говорил с руския президент още през март. Путин увери, че Москва е готова да запази транзита на газ през Украйна. Директна тръба обаче в момента не е възможна. Путин не пропусна да ни припомни \"Южен поток\". Руският лидер на няколко пъти обвини в миналото страната ни за спирането на този проект под натиска на Еврокомисията. Путин коментира и откриването на Южния газов коридор, по който от Азербайджан ще тече газ към Европа: Борисов отвърна, че ние със собствени пари можем и продължаваме да си разширяваме газопреносната система. И това е прекрасна възможност пазарът да се насити - който докара най-евтин газ, от него ще взимаме. На което Путин отговори:   Путин изтъкна, че 300 000 руски граждани имат недвижими имоти по българското Черноморие. Тези хора са инвестирали у нас 5 милиарда долара. На разговора с Борисов Путин припомни, че съвсем наскоро двете страни са чествали Дните на славянската писменост и култура, а също така 140 г. от освобождението на България от османско робство. Руският президент изтъкна, че това е обединяващ фактор за България и Русия. Борисов на свой ред заяви, че за него са важни въпросите на двустранното сътрудничество в икономиката, развитието на инфраструктурата, борбата с тероризма, сътрудничество в сферата на културата и туризма. Българският премиер пожела на руския лидер успех на световното първенство по футбол и отбеляза, че по време на шампионата  . Бойко Борисов също изрази благодарност към домакина си: Той добави: След това българският премиер изтъкна, че Русия винаги е имала влияние в този регион. Борисов запозна Путин с приоритетите по време на българското председателство на Съвета на ЕС и по-конкретно с изграждането на проекти за инфраструктурна, транспортна и дигитална свързаност в региона, съобщиха от пресцентъра на Министерския съвет в София. Двамата обсъдиха и възможностите за разширяване на сътрудничеството в сферата на сигурността както на европейско, така и на междудържавно ниво. Борисов изтъкна, че усилията трябва да бъдат насочени основно към превенция на тероризма - чрез борба с радикализацията и с насилствения екстремизъм. На срещата между Путин и Борисов от българската делегация присъстваха вицепремиерът Томислав Дончев и министърката на енергетиката Теменужка Петков, а от руска страна - външнополитическият помощник на президента Юрий Ушаков, министърът на промишлеността и търговията Денис Мантуров и зам.-министърът на външните работи Александър Грушко.", "date": "2018.05.30", "title": "Борисов: Москва и Анкара са съгласни \"Турски поток\" да стига до нас"}
{"url": "http://clubz.bg/68467-kakvi_sa_cennostite_na_bylgarite_prez_2018_g", "text": "53 на сто от българите дават \"категорично добра оценка\" на демокрацията. През 2008 г. техният дял е бил едва 26 на сто, т. е. положителната оценка към тази ценност в период на 10 години се е увеличила два пъти. Само с 2 на сто за 10 години обаче са намалели хората, които искат силна ръка. 60 на сто продължават да мечтаят за лидера, който ще реши всичките проблеми. Същевременно нараства усещането за гордост от това да си български гражданин - едва 16 на сто от анкетираните не споделят това мнение. Това показват данните от Петата вълна на европейското изследване на ценностите, което отчита промените в нагласите в период от 10 години. То се извършва всяко десетилетие, за да се видят как се променят ценностните оценки на европейците. Проучването се извършва в България за четвърти път. То е осъществено от \"Алфа рисърч\" сред 1560 души в периода между 11 ноември 2017 г. и 9 януари 2018 г. Партньор в поручването от българска страна е Нов български университет. Европейското изследване обхваща 47 страни, днес бяха представени данните за България, както и коментирани от политолози, социолози, култоролози, икономисти, антрополози.  Демокрацията остава харесвана, но нерационализирана ценност, отчитат анализаторите.  \"Българите разбират все по-добре какво представлява демокрацията\", отчете политологът Даниел Смилов. \"От друга страна обаче, доверието в ключови демократични институции продължава да бъде на ниско ниво, няма голяма положителна промяна спрямо 2008 г. \", допълва той. \"С изключение на негативното отношение към съдебната система и отчасти към парламента, българският гражданин е променил своето отношение към институциите в две основни измерения. Първо, за десет години той умерено е повишил доверието си към публичните институции, второ - неговите мнения са се преместили отчетливо от по-крайните положителни или негативни оценки към по-умерените възможности за оценка\", смята Огнян Минчев. Освен това остават силните тежнения за експериментиране със силния водач или експертност. Спрямо 2008 г. изглежда, че центристите са се стопили, преминали са повечето вдясно или вляво. За 80 на сто от българите законите трябва да се спазват, но съдебната система не може да гарантира това и затова и доверието в нея остава много ниско. Най-антиевропейските партии според разбиранията на техните електорати са БСП и ДПС, привържениците им не приемат европейската си идентичност - резлутатите са под средните проценти за близост до Европа. Според коментара на Румяна Коларова данните показват - парадоксално, че \"Обединени патриоти\" се оказват с най-космополитен електорат - това е отговорът за \"чувство за близост до света\". Сериозен спад има в желанието на родителите да се внуши на децата алтруизмът като ценности - има 20 на сто спад спрямо 2008 г.  Въображението също отстъпва като качество, което българите искат да имат техните наследници.Нарастват показателите на патриархалните добродетели - трудолюбие, постоянство, отговорност. \"Губят се дистантните абстрактни връзки\", смята още Кьосев.", "date": "2018.05.30", "title": "Какви са ценностите на българите през 2018 г."}
{"url": "http://clubz.bg/68469-tesla_na_avtopilot_blysna_parkirana_patrulka_v_sasht", "text": "Седан на Tesla, включен на \"Автопилот\", е блъснал паркирана кола на полицията в Лагуна Бийч, САЩ, съобщи TechCrunch. Tesla отново с рекордна загуба - $709 милиона Пострадали няма, но полицейският началник Джим Кота обяви пред Лос Анджелис Таймс, че тяхната патрулка е \"тотализирана\". Преди година е имало друг инцидент на същото място, в който Tesla се е сблъскала с камион. \"Автопилотът\" на Tesla е комплект от съвременни умни системи, като предупреждение за сблъсък, автоматична спешна спирачка и други, но те не са предвидени да поемат контрол над возилото - не става дума за самоуправляваемост. Това изтъква и говорителят на компанията на Мъск: Този месец имаше катастрофа на Tesla с \"Автопилот\" в Юта, фатален инцидент в Калифорния преди два месеца и във Флорида през 2016 г. Според критиците на компанията функцията трябва да се изключи, докато компанията успее да я направи по-безопасна, тъй като дава фалшиво усещане за сигурност на шофьорите.", "date": "2018.05.30", "title": "Tesla на \"автопилот\" блъсна паркирана патрулка в САЩ"}
{"url": "http://clubz.bg/68474-nobelyt_za_literatura_moje_da_se_otloji_s_oshte_edna_godina", "text": "Нобеловата награда за литература няма да бъде дадена тази година, но това може би ще стане и през 2019-а, ако Шведската академия не си върне доверието на обществото дотогава, казва изпълнителният директор на Нобеловата фондация. Изказването му идва няколко седмици след като заради сексскандал бе обявена нулева година за отличието, пише „Гардиън“. Без Нобел по литература тази година. Заради... сексскандал Шведската академия обяви на 4 май, че няма да даде \"Нобел\" за литература през 2018 година. Решението е следствие от обвинения в сексуален тормоз срещу съпруга на днес вече бившия член на институцията Катарина Фростенсон. Начинът, по който Академията разгледа обвиненията срещу фотографа Жан-Клод Арно, доведе до няколко безпрецедентни оставки – предвид, че членството в Академията е до живот. Сега институцията има едва 10 членове, а за избирането на нови са нужни поне 12. Заради сътресенията от Шведската академия оповестиха, че тази година наградата няма да бъде присъдена, но през 2019 г. това ще бъде компенсирано с излъчването на двама лауреати. Решението се ползва с одобрението на Нобеловата фондация, отговорна за спазването на завещанието на Алфред Нобел, но Ларс Хайкенстен, изпълнителен директор на фондацията, изрази съмнение, че Академията ще успее да изглади проблемите си в толкова кратък срок. Хайкенстен дава да се разбере, че Академията трябва да се реформира, за да не остане и 2019-а без Нобелов лауреат за литература.", "date": "2018.05.30", "title": "Нобелът за литература може да се отложи с още една година "}
{"url": "http://clubz.bg/68468-shte_ima_li_pravitelstvo_v_italiq", "text": "Появили \"нови възможности\" за съставяне на правителство, въз основа на резултатите от парламентарните избори на 4 март. Това каза номинираният за министър-председател на Италия Карло Котарели, цитиран от  Асошиейтед прес. Той се срещна днес с президента Серджо Матарела, който му даде в началото на седмицата мандат за съставяне на служебно правителство. Няма информация какво е било решено на срещата. Според италиански медии бившият икономист от Международния валутен фонд, известен като Господин Ножица, не е успял да си осигури подкрепа в парламента. , ако служебното правителство не получи подкрепа от депутатите, предрекоха местни медии, цитирани от Би Би Си. Г-н Ножица ще прави новото италианско правителство Според анализатори евентуални предсрочни избори могат да засилят позициите на евроскептичните движение “Пет звезди“ и “Лига“, които формираха коалиция и правителство, което обаче не бе одобрено от президента Матарела. През миналата седмица той  След това номинираният за премиер Джузепе Конте върна мандата на Матарела и се отказа от усилията да състави правителство. 53-годишният юрист и новодошъл в политиката Конте бе предложен за премиер от крайнодясната партия “Лига“ и антисистемното движение \"Пет звезди\", които се опитваха да съставят управляваща коалиция. Еврото се срива заради кризата в Италия Лидерите на “Лига“ и движение “Пет звезди“ Матео Салвини и Луиджи ди Майо поискаха импийчмънт на Матарела. Той от своя страна възложи на Карло Котарели да сформира новото италианско правителство. Целта беше да се състави временен кабинет, който да управлява до предсрочните избори, които се очакваше да са през есента или в началото на 2019 г. Повечето партии обаче обявиха, че  , ако не бъде съставено коалиционно правителство. Движение “Пет звезди“ и “Лига“ заявиха, че ще използват парламентарното си мнозинство, за да саботират съставянето на служебно правителство, оглавено от Котарели. На изборите коалицията на Лигата с формацията на Берлускони \"Форца Италия\" и една по-малка партия спечели 37 процента от гласовете, докато движение \"Пет звезди\" получи 32 процента. Салвини предупреди Берлускони, че коалицията ще се разпадне, ако \"Форца Италия\" гласува в подкрепа на Котарели. Еврото се срива заради кризата в Италия", "date": "2018.05.30", "title": "Ще има ли правителство в Италия?"}
{"url": "http://clubz.bg/68472-borisov_blagodari_na_shefa_na_lukojl_za_sreshtata_s_medvedev", "text": "Министър-председателят Бойко Борисов благодари на шефа на \"Лукойл\" Вагит Алекперов за възможността да се срещне с руския си колега Дмитрий Медведев. Тези думи на Борисов цитира ТАСС. Думите му бяха в отговор на казаното от Медведев, че времето е хубаво и предразполага към диалог. Борисов: Москва и Анкара са съгласни \"Турски поток\" да стига до нас Двамата премиери обсъдиха на среща в Москва задълбочаването на търговско-икономическото сътрудничество, както и в сферата на енергетиката, туризма и транспорта.  Дмитрий Медведев подчерта, че през последните години партньорството между двете страни се активизира. Българският премиер посочи, че приоритетните теми в отношенията между България и Русия остават борбата с тероризма и сигурността, икономиката, туризмът и енергетиката. Разчитам на срещата с Путин да си поговорим и за Сирия, обяви Борисов, цитиран от \"Фокус\". Премиерът Бойко Борисов кацна сутринта в Москва.  Бойко Борисов моли Москва за газово кранче от Турция От 14:00 часа е срещата на Борисов с Владимир Путин, за която руският президент съобщи още преди седмица. А българският Министерски съвет потвърди чак вчера. Съобщението гласи: Тази сутрин Борисов бе \"изпратен\" от представители на \"Демократична България\", които го нарекоха \"васал на Путин\". \"Демократична България\" на изпращане: Борисов - васал на Путин В разговорите от руска страна участваха министрите на търговията Денис Мантуров, на енергетиката Александър Новак, на икономическото развитие Максим Орешкин, зам.-министърът на външните работи Александър Грушко, Вагит Алекперов и други. Борисов е бил в Русия досега само два пъти - веднъж като главен секретар на МВР и веднъж като кмет на София по покана на тогавашния кмет на Москва Лужков. Последното му посещение е в края на далечната вече 2005 г. Посещението на Борисов съвпада с предприетите от третия му кабинет стъпки към рестарт на проекта за АЕЦ \"Белене\", който първият кабинет на Борисов спря през 2012 г.     Бойко Борисов моли Москва за газово кранче от Турция \"Демократична България\" на изпращане: Борисов - васал на Путин", "date": "2018.05.30", "title": "Борисов благодари на шефа на \"Лукойл\" за срещата с Медведев"}
{"url": "http://clubz.bg/68464-ninova_kym_gerb_ne_kazvajte_che_bsp_lyje_edinstveniqt_priznat_lyjec_e_borisov", "text": "Това заяви лидерката на БСП Корнелия Нинова след остра размяна на реплики между депутати в парламента днес. Тя визира победата на говорителката на БСП Елена Йончева на първа инстанция срещу Борисов за непозволено увреждане.  Елена Йончева е осъдила ГЕРБ и Бойко Борисов Зам.-председателят Емил Христов спря изказването на Нинова и обяви, че тя е нарушила правилата, тъй като \"няма решение на съда с такова определение\". БСП първи влязоха в атака по време на първото заседание за седмицата, като на трибуната с декларация по темата за изборите в Галиче излезе Крум Зарков. БСП: Ценко Чоков е звънял и е управлявал изборите в Галиче от затвора И отбеляза, че много от новите избиратели за регистрирани на адреси в полуразрушени и изоставени сгради. А група хора гласували през задния вход на секцията, през \"ВИП терминал\". Зарков спомена и вота в село Беден, където основен работодател плашел хората, че ще затвори ключов завод, ако не гласуват за ГЕРБ. БСП обвини ГЕРБ във фалшификации на вота в Галиче Излезе да му отговори ГЕРБ-ерът Тома Биков, който натърти за пореден път, че БСП винаги губи избори и затова критикува изборния процес. И заяви, че БСП са регистрирали в последните 28 частични местни вота, в 4 общини и 22 кметства, ГЕРБ са регистрирали 24 кандидати, БСП - 13, ДПС - 17. Според него разликите в Галиче са малки, защото избирателите са малко. Освен това е логично, когато на трето място е коалиционният партньор на ГЕРБ, на втори тур срещу БСП те да получат по-голямата част от тези гласове. Тогава и Нинова излезе с припомнянето си за Борисов. БСП: Ценко Чоков е звънял и е управлявал изборите в Галиче от затвора БСП обвини ГЕРБ във фалшификации на вота в Галиче", "date": "2018.05.30", "title": "Нинова към ГЕРБ: Не казвайте, че БСП лъже, единственият признат лъжец е Борисов"}
{"url": "http://clubz.bg/68471-radev_bil_gotov_da_vyrne_bylgariq_kym_zdraviq_razum_spored_lavrov", "text": "Това заяви в Минск руският външен министър Сергей Лавров, съобщиха от дипломатическото ведомство в Москва. Вчера той се срещнал със слушатели и професорско-преподавателския състав на Академията за управление при президента на Беларус. Радев поиска „Български поток“ за руски газ през Черно море В стенограмата, публикувана в сайта на руското външно министерство, българският президент е изписан като Р. Г. Радев. Пълното му име е Румен Георгиев Радев. Лавров смята също така, че въпросите за сигурността на Европа не могат да бъдат решавани без Русия. И това признал съвсем наскоро председателят на Еврокомисията Жан-Клод Юнкер. Румен Радев бе на работно посещение в Русия миналата седмица. Той се срещна с руския лидер Владимир Путин в Сочи и обсъди с него редица въпроси, предимно в енергийната сфера. Радев: Съживяването на АЕЦ \"Белене\" предполага и руско участие Ден преди визитата Радев заяви в интервю за в. „Комерсант“, че  „България има нужда от преки доставки на руски газ през Черно море“. И предложи проектът да бъде наречен „Български поток“. На срещата си с руския премиер Дмитрий Медведев българският президент заяви, че планираното съживяване на АЕЦ \"Белене\" включва и руско участие. А когато се видя с Путин, го покани да дойде в България още тази година. И заяви: Днес на посещение в Русия пристигна премиерът Бойко Борисов. Миналата седмица Путин заяви, че го очаква в Москва. Радев: Съживяването на АЕЦ \"Белене\" предполага и руско участие", "date": "2018.05.30", "title": "Радев бил готов да върне България към здравия разум. Според Лавров"}
{"url": "http://clubz.bg/68459-demokratichna_bylgariq_na_izprashtane_borisov_vasal_na_putin", "text": "Представители на \"Демократична България\" организираха флашмоб за изпращането на премиера Бойко Борисов към летище София, откъдето той излетя за Москва. Днес в 14 часа в Кремъл е насрочена срещата му с президента на Русия Владимир Путин.  Демонстрантите са изчакали да премине кортежът на Борисов, показват разпространените от тях снимки. Сред протестиращите е и съпредседателят на \"Демократична България\" и лидер на ДСБ Атанас Атанасов.      \"Демократична България\" се обяви против решението на правителството да възобнови АЕЦ \"Белене\" и организира протест пред Министерския съвет. Протестът против \"Белене\" извика \"Оставка\". Защитата - лично от Първанов с АБВ Демократите определиха поведението на президента Румен Радев в Русия като \"лакейско\".      ", "date": "2018.05.30", "title": "\"Демократична България\" на изпращане: Борисов - васал на Путин"}
{"url": "http://clubz.bg/68466-policiqta_v_ispaniq_arestuva_bil_braudyr_i_vednaga_go_osvobodi", "text": "Бизнесменът Бил Браудър беше освободен, след като рано сутринта испанската полиция го арестува в Мадрид. Това съобщи самият той в профила си в туитър, след като публикува снимка и от задната седалка на полицейски автомобил. От месеци Браудър се издирва с червена бюлетина на Интерпол по искане на Русия. Браудър, който е британски гражданин, е освободен след като генералният секретар на Интерпол е предупредил испанската полиция, че червената бюлетина, издадена от Москва, може да е политически мотивирана. Това е шестият път, когато Кремъл издава червена бюлетина за ареста на бизнесмена. Браудър пусна в туитър копие от заповедта за арест, издадена от испанското вътрешно министерство. По-късно той разкри и повода за посещението си в Испания - да свидетелства пред прокурора Хосе Гринда, който води дела срещу руската мафия в Испания. Той съобщи, че след като е освободен, срещата все пак ще се състои и той ще предостави на прокуратурата документи за парите, откраднати от неговите фирми с данъчна измама, разкрита от адвоката Сергей Магнитски. Част от тях са отишли при руски граждани в Испания, твърди той. През декември 2017 г. съдът в Москва осъди задочно Бил Браудър на 9 години пребиваване в трудова колония. Основателят на британския инвестиционен фонд \"Хермитидж кепитъл\" е признат за виновен в умишлен фалит и укриване на данъци в размер на над 3 милиарда рубли (43 милиона евро). Британският външен министър Борис Джонсън приветства освобождаването на Браудър от полицията в Испания и призова Русия да потърси отговорност на виновните за смъртта на Магнитски. Уилям \"Бил\" Браудър е най-големият чуждестранен инвеститор в Русия до 2005 г., когато фондът му \"Хермитидж кепитъл\" е определен като \"заплаха за националната сигурност\", а самият Браудър е задържан на летище \"Шерметиево\" и депортиран във Великобритания. До 2007 г. бизнесменът вече е изтеглил капитала си от Русия. Тогава обаче той научава, че главният офис на фирмата му е бил обискиран и са иззети множество документи и всички печати. Няколко месеца по-късно три от фирмите, притежавани от инвестиционния му фонд, са обвинени в укриване на данъци. Адвокатът Сергей Магнитски, който поема случая, открива, че документите, конфискувани от офиса на \"Хермитидж кепитъл\", са използвани, за да бъдат прехвърлени руските компании на Браудър на името на престъпник, обвинен в убийство. Изтеглени са обратно вече платени данъци на стойност 230 милиона долара. Двамата съобщават на властите. Вместо да преследват виновниците, те обвиняват Браудър в данъчни измами и му забраняват да влиза в Русия. Сергей Магнитски е хвърлен в затвора. От него се иска да оттегли показанията си. Адвокатът живее при нечовешки условия, но отказва да свидетелства. В резултат на жестокото отношение към него в затвора здравето му се влошава. Адвокатите на Магнитски подават молби за спешно лечение до всички нива на руската съдебна система, но нито една не е уважена. Той умира на 16 ноември 2009 г. на 37-годишна възраст. Според докладите на съдебните лекари причината за смъртта му е остра сърдечна недостатъчност и токсичен шок, предизвикани от нелекуван панкреатит. Според разследване на независими експерти, проведено по-късно, адвокатът е пребит с гумени палки. Европейски „Закон Магнитски“? Мисията (не)възможна Бил Браудър иска виновниците за смъртта на адвоката и негов близък приятел да бъдат наказани. Той разказва историята на Сергей на американските сенатори Бенджамин Кардин и Джон Маккейн, които внасят законопроекта \"Магнитски\" в Камарата на представителите. Актът е приет и от двете камари на Конгреса. Тогавашният президент Барак Обама го подписва и на 14 декември 2012 г. и той официално влиза в сила. Четири години след като \"Законът Магнитски\" влиза в сила, американският Конгрес приема неговата глобална версия, която позволява нарушители на човешки права или замесени в корупционни схеми от целия свят да бъдат санкционирани.  Той дава правомощия на американския президент да отнема визи и да блокира активи на територията на САЩ. Санкциониран може да бъде всеки, който е свързан с \"извънсъдебни екзекуции, мъчения или други сериозни нарушения на международно признатите човешки права\", както и държавни служители, \"съпричастни към актове на корупция\". В черния списък по глобалния \"Закон Магнитски\" са включени голямата дъщеря на покойния вече узбекски президент Ислам Каримов – Гулнара, и синът на руския главен прокурор Юрий Чайка – Артьом, чеченския лидер Рамзан Кадиров и др. Българският банкер Цветан Василев също подаде молба за третиране по глобалния \"Закон Магнитски\". Според адвоката му Джоузеф Огъстин случаят вече се разглежда от държавния департамент. Примерът на САЩ бе последван от Канада, Литва и Естония, а холандските депутати поискаха правителството на страната да предложи приемане на аналогичен закон на ниво Европейски съюз. Според Браудър, \"Законът Магнитски\" е ключът за разплитането на руската намеса в изборите в САЩ. В своите показания пред сенаторите миналата година той заяви, че руският президент е свързан с мащабната данъчна измама, разкрита от Магнитски. Разкритията на \"Досиетата Панама\" за офшорните сметки на музиканта Сергей Ролдугин, който е близък приятел на Владимир Путин, свързват тези пари с президента и той би могъл да стане обект на санкции по \"Закона Магнитски\", твърди още Браудър.", "date": "2018.05.30", "title": "Полицията в Испания арестува Бил Браудър. И веднага го освободи"}
{"url": "http://clubz.bg/68460-toj_e_na_114_godini_i_iska_da_spre_pusheneto", "text": "Фреди Блум прекарва по-голяма част от живота си като работник във ферма и строител. На 8 май навърши 114 години, което го прави най-възрастния жив човек в света, разказва Би Би Си. И въпреки че се е отказал от алкохола преди много години, Фреди е запален пушач. Кандидатстваме в Гинес с 900-гигапикселовата снимка на Черноморието (ПАНОРАМА) Първото нещо, което прави впечатление при срещата със столетника, е това колко здрав изглежда, разказва кореспондентът на Би Би Си. Висок и добре сложен мъж, той ходи без чужда помощ и с изключение на проблемите му със слуха, не страда от други заболявания. Въпреки че все още не е вписан в Книгата на рекордите на Гинес, Фреди е най-възрастният жив човек в света. Досега постижението се държеше от Вайълет Мос-Браун от Ямайка, която обаче почина през септември миналата година на 117-годишна възраст. Фреди няма специална тайна за поддържане на дълголетието си. \"Не се пенсионирайте\" и други съвети от японския лекар по дълголетие, който доживя 105 г. Когато става ясно, че той е най-възрастният човек в света, Фреди веднага получава статута на местна звезда. Местни и национални управници го посещават в скромния му дом в Кейптаун. Идват и много обикновени хора като него и съпругата му Жанета. Усещането е прекрасно, когато знаеш, че хората се интересуват, казва той. И разказва за рождения си ден, когато получава много торти и сладкиши от хора, които не познава. \"Не се пенсионирайте\" и други съвети от японския лекар по дълголетие, който доживя 105 г.", "date": "2018.05.30", "title": "Той е на 114 години и иска да спре пушенето"}
{"url": "http://clubz.bg/68463-bojko_borisov_moli_moskva_za_gazovo_kranche_ot_turciq", "text": "Газовата тема доминира посещението на премиера Бойко Борисов в Русия освен историческото й значение за развитието на двустранните отношения, както биха казали други летописци. И дали и с какви количества руски газ ще се пълни газовият хъб \"Балкан\" е въпрос на далечно бъдеще, но не и най-острият. Откъде България ще получава газ, след като \"Газпром\" разтрогне договорите за доставка и транзит с Украйна и спре Трансбалканският газопровод, по който сега Румъния и България получават руско синьо гориво и го транзитират към Турция и Гърция? И още по-важният  въпрос - как ще компенсира липсата на приходи от транзита на газ, когато това се случи - същият въпрос стои и пред Румъния.  В началото на март руската държавна компания \"Газпром\" депозира в Стокхолмския арбитраж искането си за разтрогване на договорите за доставка и транзит на синьо гориво за Украйна, които иначе изтичаха догодина. В момента, в който арбитражът се произнесе, Трансбалканският газопровод спира. Той е едно от трите действащи към момента трасета - заедно с тръбите на \"Северен поток\" и през Беларус, чрез които Русия доставя газ в Европа.  Доставчикът на тръбите за газовата връзка с Гърция - ясен през юни За българската консумация на природен газ, която е около 2.5 милиарда куб. м годишно, най-много от които консумира столичната топлофикация, вариантите да бъдат удовлетворени не са много и се наричат интерконектори. Но най-важният - този с Гърция, още не е започнат да се строи, макар подготовката за доставки на тръби и други процедури да се движи. Радев поиска „Български поток“ за руски газ през Черно море В посещението, предхождащо премиерското - това на президента Румен Радев, той обяви \"стратегическата необходимост на България от директни доставки на газ (през Черно море)\". За подобен проект, също както и за \"Южен поток\", липсва най-важното - гаранции от Европейската комисия. Да се надяваме, че България си е научила урока и едва ли ще тръгне отново да договаря едностранно проект, за който постфактум да търси Брюксел.  Подобни консултации не е имало с Европейската комисия, а според някои анализатори България очаква приключването на \"Северен поток 2\", за да ги поиска. Но пробив в тази посока е почти невъзможен.  Най-вероятно Борисов, министърът на енергетиката Теменужка Петкова и шефът на \"Булгартрансгаз\" Владимир Малинов ще се опитат да \"закривят\" стопираната сега втора тръба на \"Турски поток\" към българска територия. В момента тя почти е стигнала турското крайбрежие и е спряна. Нейният капацитет, както и на първата, е около 16 млрд. куб. м. За спирането й си има причина - нарича се Южен газов коридор, конкурент на \"Турски поток\", огромна газова инфраструктура за $40 милиарда, благодарение на която през 2020 г. в Европа влиза азерският газ. Засега ще стига до Турция.  \"Не е зле Путин да поиска от Борисов обезщетение за \"Южен поток\" В Азербайджан вчера бе дадено началото на експлоатацията на първата част от Южния газов коридор. България е част от проекта заедно с Азербайджан, Грузия, Турция, Гърция, Албания и Италия. Още три страни - Босна и Херцеговина, Хърватия и Черна гора, планират да се присъединят към него. Капацитетът на първия участък е 16 млрд. куб. м, от които 6 млрд. куб. м годишно ще остават в Турция, а 10 млрд. куб. м ще са за Югоизточна Европа. Част от този газ чрез интерконектор с Турция би трябвало да пълни газовия хъб \"Балкан\", който все още е химера. Проектът за хъба се чака през септември, а самата му реализация не се вижда. Фактът, че в делегацията е шефът на \"Булгартрансгаз\", а не на \"Булгаргаз\", означава, че едва ли цените на газа ще са тема - а българските са особено високи, сравнени с тези в стара Европа, както и транзитните такси - едни от най-ниските получава именно България - $1.7 за пренос на 1000 куб. м на 100 км. Но с това като че ли сме свикнали - България никога не е успявала да отстоява интересите си в преговорите по тези теми с \"Газпром\".  Въпреки че точно сега имаме не просто подкрепата, а извоюваната от Европейската комисия победа над \"Газпром\" за целта. След приключилото 6-годишно антимонолно разследване на ЕК срещу руската компания Брюксел задължи \"Газпром\" да продава газ на конкурентни цени в страните от Централна и Източна Европа, както и да не иска от България обезщетение за спирането на проекта \"Южен поток\". „Газпром“ се разбра с ЕС – няма да плаща глоби \"Газпром“ трябва да премахне всички ограничения, които налага на клиентите си за препродажбата на газ през граница. В изявлението от миналата седмица Комисията също така заяви, че отчита и интереса на страни като България, които нямат интерконекторни връзки, за да си позволят диверсифициране на газовите доставки. Радев поиска „Български поток“ за руски газ през Черно море \"Не е зле Путин да поиска от Борисов обезщетение за \"Южен поток\" „Газпром“ се разбра с ЕС – няма да плаща глоби", "date": "2018.05.30", "title": "Бойко Борисов моли Москва за газово кранче от Турция"}
{"url": "http://clubz.bg/68461-vtechneniqt_priroden_gaz_razpalva_balkanite%C2%A0", "text": "Не бяха изминали и шест месеца от деня, когато ЕС обяви през декември 2017 година, че възнамерява да финансира строителството на терминал за втечнен природен газ (LNG) на хърватския остров Крък със 101,4 милиона евро, за да допринесе за енергийната сигурност на Централната и Югоизточна Европа, когато руският гигант Газпром съобщи, че възнамерява да финансира със 70 милиона евро строителството на завод за втечнен природен газ в Зворник, Босна и Херцеговина.  Това е малък пример за ожесточената конкуренция за контрола върху газовите потоци на Балканите. Същевременно усилията на САЩ да изнасят втечнен газ за Европа са в пълен ход. В някои документи ЕС подкрепя възможността за изграждане на съоръжения за втечнен природен газ в Гърция, както и в Хърватия, България и Полша. Европейските институции обаче отбелязват проблема, че мрежата от енергийни интерконектори в страните от Югоизточна Европа в момента е незавършена. Поради това особено силно внимание се отделя на завършването, например, на интерконектора между Гърция и България (IGB). Макар Гърция, Хърватия и България да имат амбиицията да станат врата към Полша и Литва за американския втечнен природен газ в Югоизточна Европа, Вашингтон открито изразява \"пълна и абсолютна подкрепа\" за работата си по плаващата платформа за съхранение и регазификация (FSRU) и терминала на хърватския остров Крък.  София пък планира да работи с Катар за изграждане на инфраструктура за втечнен природен газ или за компресиран природен газ (CNG) с участието на държавни компании оператори от двете страни, за да внася катарски газ. Превръщането на хърватския остров Крък в терминал за втечнен природен газ обаче предизвика разнопосочни реакции, основно сред част от местните жители. Те изразиха дълбоко безпокойство от изграждането на нова промишлена зона в залива Кварнер. Това ще доведе до разрушаване на морската екологична система и изваждане на района от туристическата карта на острова с население 19 000 души, който през лятото привлича до 190 000 туристи, основно от Германия.  За работата на газовия завод е необходимо да се използва хлор и поради тази причина организации и граждани се оплакват, че заливът Кварнер ще се превърне в плувен басейн. И се заричат да се мобилизират, ако държавата не се разгледа отново въпроса.  Във всеки случай въпросът, който човек може да си зададе, е дали Хърватия има нужда от този терминал, тъй като американският втечнен природен газ може да закъснее. В такъв случай, с какво ще се пълнят дотогава хранилищата?  В изявление LNG Croatia, държавната компания, която управлява проекта, съобщи, че е в процедура за нов търг с крайна дата за подаване на офертите 8 юни за изграждане на плаваща платформа за съхранение и регазификация. Посочва се, че по този начин се отменя предишният търг заради необходимостта да се направи преоценка на проекта. Местни медии съобщават, че на първата фаза на процедурата се наблюдава ограничен интерес.  Първоначалният капацитет на съоръжението за втечнен природен газ бе 2,6 милиарда кубични метра газ годишно, като се планираше експлоатацията на започне през 2020 година.  Проектът за внос на втечнен природен газ на остров Крък ще бъде разработен на два етапа. Първата фаза включва разполагане на плаваща платформа за съхранение и регазификация, а втората фаза предвижда строителство на наземни съоръжения за внос на втечнен природен газ, посочва LNG Croatia.", "date": "2018.05.30", "title": "Втечненият природен газ разпалва Балканите "}
{"url": "http://clubz.bg/68449-dnes_ne_pytuvajte_do_gyrciq_stachka", "text": "Обща стачка, придружена с демонстрации срещу мерките за икономии в Гърция, ще предизвика днес нарушения в графика на транспорта, особено на въздушния транспорт, съобщава АФП. Стачката се организира на фона на предстоящото връщане на страната през август на финансовите пазари след приключване на третата спасителна програма със заеми от ЕС и МВФ, предоставени в замяна на строги мерки за икономии, безпрецедентни в еврозоната. Този епилог на кризата, започнала през 2010 г., обаче само частично ще разхлаби строгите изисквания за икономии, тъй като след приключване на програмата страната ще остане под засилено наблюдение. Под лозунга   синдикатите, включително двата главни синдиката на Гърция Общата конфедерация на труда /ГСЕЕ/ и Федерацията на държавните служители /АДЕДИ/, възнамеряват да протестират срещу предвиденото прилагане през 2019 г. и 2020 г. на нови съкращения на пенсиите и нови увеличения на данъци. Предвидени са синдикални шествия по обяд в Атина и в големите градове. Синдикатът на журналистите също се присъединява към стачката, в резултат на което гърците ще бъдат лишени от информационни бюлетини по телевизията и радиото, а новинарските сайтове ще работят със забавено темпо.", "date": "2018.05.30", "title": "Днес не пътувайте до Гърция: СТАЧКА"}
{"url": "http://clubz.bg/68452-sasht_nqma_da_otmenqt_sankciite_dokato_rusiq_ne_se_iztegli_ot_donbas", "text": "Санкциите срещу Русия, наложени от САЩ, ще бъдат запазени, докато руските сили не бъдат изтеглени от Донбас и докато контролът над Крим не бъде върнат на Киев, заяви посланичката на САЩ в Съвета за сигурност на ООН Ники Хейли, предаде ТАСС. Тя говори снощи на заседание на Съвета за сигурност на световната организация, посветено на ситуацията в Украйна. По думите й САЩ в тясно сътрудничество с Франция, Германия и Украйна работят за мерки, които да върнат мира в Украйна. Но Русия се отказа от реално сътрудничество и нашите мерки бяха застопорени, обясни Ники Хейли. Русия се управлява от \"режима на Путин\", смята Ники Хейли Представителката на САЩ отново изтъкна позицията на Вашингтон, че провъзгласените незаконни републики в Донбас продължават да се подчиняват на руските военни, които ги снабдяват с оръжие. Там са разположени хиляди танкове, бронирани машини и артилерия, посочи тя. Москва е нарушила примирието в Донбас, като е разрешила да се заплашват и дори да се стреля по международните наблюдатели и техните автомобили или дронове, допълни посланичката. Украинският външен министър Павло Климкин заяви, че четиригодишният въоръжен конфликт между украинските сили и сепаратистките бунтовници в Изтока е бил \"измислен от Кремъл, за да бъдат наказани украинците за стремежа им към свобода, демокрация и европейско бъдеще\". Посланикът на Русия Василий Небензя отвърна, че някои украинци не желаят уреждане на конфликта. \"Това, което в действителност искате, е източник на нестабилност до границите на Русия\", каза той и влезе в конфронтация с представителите на Холандия, Полша, САЩ и други страни членки, предаде БТА.", "date": "2018.05.30", "title": "САЩ няма да отменят санкциите, докато Русия не се изтегли от Донбас"}
{"url": "http://clubz.bg/68451-disident_kym_zapada_zamrazete_parite_na_putin_shte_go_zaboli", "text": "Предлагаме ви акцентите от споделеното от Леонид Волков. Абсолютно. Ако се иска Путин да го заболи, то тогава трябва да бъдат открити парите му и те да бъдат замразени. Русия изнася огромна корупция. Стотици милиарди долари бяха откраднати от икономиката и изнесени зад граница. Вложени са в градски вили във Великобритания, имения на Лазурния бряг или в мезонети в Маями. Честно казано, години наред Европа и Америка демонстрираха толерантност и никога не попитаха как се е натрупало подобно състояние. Сега настъпва краят на тази толерантност. Това много ще усложни живота на Путин. Последните санкции на САЩ, наложини срещу олигарси като Олег Дерипаска оказаха голямо въздействие. В паника са онези олигарски, чиито имена все още не са включени в списъка от санкции. Вътре в режима се появяват големи търкания и това е добре. Да, естествено, че имуществото му трябва да се замрази. Путин не гледа на олигарсите си като на самостоятелни бизнесмени. Той гледа на имуществото им като на свое. Ако не се внимава, тези токсични пари ще отровят и Европа. Да. В Русия мразят олигарсите. Никой няма нищо против, когато финансово ги хванат за гушите. Твърди се, че Дерипаска е попитал Путин дали ще му компенсира загубите. Трудно ще е на Путин да убеди народа да помогне на Дерипаска да излезе от тинята с пари на руските данъкоплатци. Попитан не се ли страхува от арест, Волков отговаря: Волков уточнява, че задържани опозиционери обикновено не попадат в нормален следствен арест, а в специални помещения, които не са предназначени за продължителен арест. Той вече на два пъти е бил там за по 30 дни. В арест е бил и по време на тазгодишните президенски избори в Русия. Точно там е провел успешна кампания – разказал на съкилийниците си за призива на Навални изборите да бъдат бойкотирани. В резултат във вота взели участие едва 20 на сто от арестантите, като нито един не е дал гласа си за Путин. Волков посочва и още подробности от настроенията в Русия: “Работя с Алексей Навални от седем години. Увеличаваме политическия си натиск и се опитваме да нанесем вреда на режима там, където можем”, допълва Волков. Попитан какво мисли за намесата на Русия във вътрешните работи на други държави, отговорът е:", "date": "2018.05.30", "title": "Дисидент към Запада: Замразете парите на Путин, ще го заболи"}
{"url": "http://clubz.bg/68473-lyubovta_mejdu_bsp_i_gerb_procyftq_vyrhu_plaja_v_kavarna", "text": "Багери копаят на плажа в Каварна. Според сигнал на бившия кмет и настоящ общински съветник Цонко Цонев това е поръчка на общината за „облагородяване“ въпреки нарушението на закона. Според него с общински пари се прави дъждовна канализация на близкия мегахотел, кацнал досами плажа. Цонев каза, че това е „хотелът на един господин, казва се Цуцко“. Багери и басейн на плажа в Каварна? Може само с една глоба С прякора Цуцко е известен Валентин Николов, бивш съветник и дясна ръка в бизнеса на Живко Мартинов-Суджука, бивш депутат от ГЕРБ. Цонев редовно обвинява Николов, че се ползва с невиждани протекции от кметицата, нищо че тя е избрана от БСП. Настоящият кмет Нина Ставрева отрече всички твърдения на Цонев. Обектът е на 2 февруари тази година, каза тя. Кметицата обясни, че са пределно наясно, че  При започването на дейностите обаче се появили форсмажорни обстоятелства, които нямало как общината да предвиди и това наложило стартирането да стане чак на 8 май, стана ясно от думите ѝ. Клуб Z напомня, че Законът за устройство на Черноморското крайбрежие изрично гласи: Председателят на общинския съвет Красимир Кръстев също призна, че  Според него причината да се стигне дотук е бавната работа на администрацията. Докладната за строителството била входирана 24 часа преди сесията на ОС на... 16 май. В репортажа бе \"изтъпанен\" и Мемиш Мустафов - общински съветник, който гласувал \"за\". И който малко обърка правата линия - че не правели услуга на бизнесмена - като четейки от листче, заяви: \"Този обект наистина е от изключителна обществена значимост - той трябва да бъде довършен\", заяви кметицата. Макар и изправена пред багерите, стърчащите железа и бетона на плажа, Ставрева каза, че Цонев правел само \"внушения и манипулации\" и тя не ги приема.  От Министерството на туризма съобщиха за бТВ, че започват проверка, резултатите се очакват най-късно утре.", "date": "2018.05.30", "title": "Любовта между БСП и ГЕРБ процъфтя върху плажа в Каварна"}
{"url": "http://clubz.bg/68457-ne_e_zle_putin_da_poiska_ot_borisov_obezshtetenie_za_yujen_potok", "text": "Сериозно разклатените отношения между Москва и София може да получат нов тласък, прогнозира руският в. \"Независимая газета\" по повод предстоящата днес среща между президента Владимир Путин и българския премиер Бойко Борисов. Под заглавие \"София иска да се реабилитира в очите на Москва\" изданието припомня думите на българския държавен глава Румен Радев, посетил неотдавна Руската федерация, че през последните седмици българското правителство е излязло от летаргията по отношение на Русия. Борисов води петима министри в Москва Това сочи по-специално отказът на София да експулсира руски дипломати заради \"случая Скрипал\". Причината е недостигът на доказателства, че Русия е замесена в отравянето на шпионина, отбелязва всекидневникът. Според него обаче \"дълги години\" преди това София едва ли не е изпреварвала антируските инициативи на Запада и се е проявила като \"ненадежден партньор\", проваляйки \"три твърде важни проекта, които са били съвместни с Русия - петролопровода \"Бургас-Александруполис\", АЕЦ \"Белене\" и газопровода \"Южен поток\", отбелязва изданието. То припомня и случаите на оскверняване на паметници на руски и съветски войници в страната. Бойко Борисов моли Москва за газово кранче от Турция И ето че просветва нов обрат в двустранните отношения - Путин съзря във визитата на Радев \"добър сигнал за възобновяване на пълноформатните руско-български отношения\" след над десетгодишно прекъсване, се казва в статията на \"Независимая газета\". Българският президент обаче има доста слабо влияние върху вземането на ключови икономически решения, напомня вестникът. Преговорите на Радев в Русия по-скоро сондираха позицията на Москва за евентуално подновяване на сътрудничеството в енергетиката в навечерието на посещението на премиера Борисов - държавник \"с далеч по-голяма тежест\", отбелязва вестникът. Източник от българската делегация обяснил, че рязката промяна в позициите на София и Брюксел се дължи до голяма степен на опасения по повод непредсказуемото поведение на Турция. От верен стратегически съюзник на Запада и преден пост на НАТО Турция се превърна в \"шантажист на ЕС\" във връзка с миграционната криза и стана едва ли не парий според критериите на САЩ. И е напълно вероятно в отговор на евентуални западни санкции Анкара да блокира доставките на газ в Европа от Русия през \"Турски поток\". Затова според източника е било решено, че южната тръба към Европа е по-добре да мине през България, която при това мечтае да стане нов газов хъб, пише всекидневникът. \"Независимая газета\" обаче препоръчва на руските власти да действат прагматично и да настояват пред българското правителство и ЕС за \"железни\" гаранции, че строежът на газопровода няма да бъде спрян. Изданието припомня в тази насока изявление на руския външен министър Сергей Лавров от януари, че газопроводът \"Турски поток\" може да бъде продължен към страните от ЕС само ако Москва получи от Европейската комисия \"железни\" гаранции, че те няма да изиграят същия номер, както стана с \"Южен поток\" спрямо България. Не е зле впрочем руските власти да повдигнат темата за обезщетения заради провала на неосъществения \"Южен поток\", допълва руският вестник. Бойко Борисов моли Москва за газово кранче от Турция", "date": "2018.05.30", "title": "\"Не е зле Путин да поиска от Борисов обезщетение за \"Южен поток\""}
{"url": "http://clubz.bg/68450-hristiqnite_v_evropa_sa_po_golemi_rasisti_ot_ateistite", "text": "Тенденциите към отхвърляне на мултикултурализма са очевидни в западноевропейските общества, добавят те. Анкетата е проведена по телефона с участие на 24 600 души от 15 страни.  Една от констатациите е, че етническите европейци като цяло \"имат различни възгледи по това дали ислямът е съвместим с културата и ценностите на тяхната страна\". Папа Франциск: Страхът от бежанци е грях, ако поражда враждебност  Сред нерелигиозните британци този процент е доста по-нисък - 30 на сто.   Този процент при непрактикуващите християни е 52, в сравнение с 43 процента при хората без религиозна принадлежност, пише Асошиейтед прес.  36 на сто от тях например (най-много от всички западноевропейски страни) смятат, че \"евреите винаги преувеличават колко много са страдали\", срещу само 11 на сто от шведите, които мислят така.  Като цяло обаче антимюсюлманските настроения превишават антисемитските във всяка от страните, където е проведена анкетата.  Виктор Орбан: Мигрантите не са бежанци, а мюсюлмански нашественици Една четвърт от запитаните италианци - независимо дали са християни или нерелигиозни - казват, че не биха приели евреин за член на тяхното семейство. Във Великобритания този процент е 23, в Австрия - 21, а в Германия - 29.  За сравнение, 43 на сто от италианците, 36 на сто от британците, 34 на сто от австрийците и 33 на сто от германците не биха приели мюсюлманин за член на семейството.  Един от горещо дебатираните въпроси в някои страни на Европа е дали на жените мюсюлманки трябва да бъде забранено да носят скриващи облекла, като бурки. Повечето от анкетираните са подкрепили минимум някаква форма на ограничение за носене на религиозно облекло, като една значителна част - между 24 и 30 на сто, биха искали на мюсюлманките изобщо на бъде забранено носенето на каквото и да е религиозно облекло, отбелязва Асошиейтед прес.  Виктор Орбан: Мигрантите не са бежанци, а мюсюлмански нашественици", "date": "2018.05.30", "title": "Християните в Европа са по-големи расисти от атеистите"}
{"url": "http://clubz.bg/68453-evropejskata_komisiq_uvelichava_parite_za_bylgariq_sled_2020_g", "text": "Икономиката на ЕС се възстановява, но са необходими допълнителни инвестиции за преодоляване на запазващите се различия в страните членки и между тях. Бъдещата политика на сближаване, която разполага с бюджет от 373 млрд. евро за поети задължения за периода 2021-2027 г., има достатъчен инвестиционен капацитет, за да помогне за преодоляване на тези различия, съобщи Европейската комисия. Ще продължи насочването на ресурсите към регионите, които трябва да положат най-много усилия, за да се изравнят с останалата част на ЕС. Същевременно политиката на сближаване ще продължи да играе ролята на силна и пряка връзка между ЕС и неговите региони и градове. Предвидените средства за България са с повече от милиард евро повече в сравнение със сегашния програмен период - 10 081 635 710 евро вместо досегашните 8 929 511 492 евро. иновации, подкрепа за малките предприятия, цифрови технологии и модернизиране на промишлеността. Освен това ще бъдат предоставени средства за прехода към нисковъглеродна кръгова икономика и борбата с изменението на климата.  За да се намалят неравенствата и да се помогне на регионите с ниски доходи и слаб растеж да наваксат изоставането си, БВП на глава от населението остава водещият критерий при разпределянето на средствата. Въвеждат се и нови критерии, за да се отчетат по-добре реалностите по места — младежка безработица, ниско равнище на образование, изменение на климата и приемане и интегриране на мигранти. за да има по-малко административни формалности и по-облекчени процедури за контрол на предприятията и предприемачите, които се възползват от финансиране от ЕС , за да се създаде благоприятна среда за растежа и предприятията в Европа. Ето средствата за всички държави в ЕС:  ", "date": "2018.05.30", "title": "Европейската комисия увеличава парите за България след 2020 г."}
{"url": "http://clubz.bg/68470-zam_predsedatelqt_na_sos_goreneto_na_rdf_dori_shte_pomogne_za_chistiq_vyzduh", "text": "Този проект стартира през 2011 г. Тогава беше задвижена цялата процедура по избор на консултант, който да разработи проект за оползотворяване на RDF горивото, произведено в бъдещия завод за механично биологично третиране на отпадъци. Той беше построен в землището на гара Яна и въведен в експлоатация през 2015 г. Така че през целия този период се е дискутирало и има поредица от решения на Столичния общински съвет, когато се е коментирала технологията. Ако трябва да се върна още по-назад – имаше междуведмствена група, в която бяха включени представители на различни министерства, на Столичната община, на различни политически сили, които наблюдаваха подготовката на този проект и избора на технология. \"Да, България\" организира обсъждане за горенето на боклук насред София Информацията е била предоставена на общинските съветници, на сайта на СО и в момента има над 80 страници, който съдържат основните параметри на работа на завода. Има и специално създаден сайт за проекта - https://sofiawastemanagement.eu/. Докладът по ОВОС също е публичен и може да се намери на сайта на общината. Колегите, които повдигаха този въпрос и казаха, че не са имали възможност да се запознаят, просто не са искали да прочетат. В действителност информацията е много, хиляди страници, които трябва да се изчетат и да се анализират. Разбира се, трябва да има кампания и хората да бъдат запознавани с всички плюсове и минуси на един такъв проект. Тази процедура тече от години. Само ще кажа, че назад във времето имаше няколко посещения в заводи с подобна технология, в които бяха включени и граждани от районите, които се намират в близост до бъдещата инсталация. Един от примерите е Виена, където близо до центъра на града функционира такава инсталация, която беше реконструирана през 2015 г. Но вече е време за вземане на решение за финасиране на проекта. Да. И там въздухът е чист. Анализите на датската компания консултант за нашия проект - „Рамбол“, показват, че общото намаляване на фините прахови частици ще е с близо 10% (9,6 на сто, б.р.) или 6,2т/г. в сравнение със сега действащите инсталации на тази площадка. Такава инсталация от тази година работи и в Копенхаген. Може би разминаването идва от смесването на двете понятия. Ползването на RDF гориво ще икономиса 10% от природния газ на „Топлофикация София\". Т.е. инсталацията няма да изгаря природен газ, а това алтернативно гориво. Колегите, които твърдят, че нивата на ФПЧ ще се увеличат, сумират емисиите от всички инсталации на „Топлофикация“. Не си дават сметка, че консумираният природен газ ще бъде с 65 милиона куб. м годишно по-малко. Няма да се гори, няма да бъдат използвани тези инсталации и оттам идва намаляването на ФПЧ и не само. По отношение на околната среда изграждането на тази инсталация ще доведе до по-ниски емисии и на въглеродни оксиди с 87,2т/годишно и азотни оксиди с 46,4 т/годишно. БСП предупреди: нов заем за изгаряне на отпадъци - и столичното парно фалира Според изчисленията толкова ще са спестяванията от изгарянето на алтернативното гориво. Точната сума зависи от цената на природния газ, която е доста динамична величина. Но всъщност е трудноразбираемо и никой не може сега да каже как това ще се отрази върху крайната цена на топлинната и на електрическата енергия след 3-4 години. Това е период, в който проектът трябва да бъде одобрен, да стартира, да се изпълни. Вероятно ще има промени и в цените на природния газ. Но естествено че икономията на средства за природен газ ще доведе до това цената на топлинната енергия да се задържа на по-ниски нива. Да вземем заем, за да горим това? (ВИДЕО НА ЖИВО) Много е важно това, че се диверсифицират горивата, които използва „Топлофикация“. В момента тя е на 100% зависима от природния газ. Тази крачка към разнообразяване на горивата с около 10% ще позволи на „Топлофикация“ по-достоверно да прогнозира и планира цените до потребителя. Ако кажем, че всичко това ще доведе до намаляване на цените за крайния потребител с конкретна стойност, няма да сме съвсем коректни, защото в крайна сметка цената е сбор от различни компоненти и се определя от Комисията за енергийно и водно регулиране. Ако мислим за екологията, трябва да видим какви са алтернативите. Единият вариант е този отпреди десетина години – всичко отива в депо. В Западна Европа отдавна се използва това, че отпадъкът има ресурси. Трябва предварително да се отдели всичко, което може да се използва повторно или да се рециклира. Тази политика следваме и ние. С изграждането на завода за третиране разделянето на отпадъците продължава и след събирането от домовете. В  момента рециклирането е на нива, с които смятаме, че до 2020 г. ще изпълним целите от 50%. Допреди няколко години 100% от отпадъка се депонираше, а в момента до депо отиват едва 16 на сто. С такса смет се организира целият процес на управление, оползотворяване и обезвреждане на отпадъците. Това, че има енергиен ресурс, който не може да се рециклира, но може да се използва  в „Топлофикация“ за производство и на топлинна, и на електроенергия, носи икономическа полза за софиянци най-малкото защото Столичната община е принципал на дружеството, а над 400 000 домакинства са негови клиенти. Най-важното тук е, че се затваря целият процес по оползотворяване на отпадъците, т.е. говорим за кръгова икономика при спазване на най-високи екологични норми. Такива са и изискванията на европейските директиви. Направен е преглед на технологиите, които се използват, и масово наложени за РДФ са скаровото изгаряне и изгаряне в кипящ слой. И двете са анализирани в докладите, като тази със скарово изгаряне е с по-ниски вредни емисии и съответно с по-малки остатъчни продукти. Разгледани са още газификация и пиролиза, но в момента няма информация за такава действаща инсталация за РДФ. Европейската комисия, за да финансира такъв проект, изисква той да използва технология, която е тествана и утвърдена в практиката. Вероятно има нови технологии, за които още не знаем, но те трябва първо да бъдат приложении, да се докажат, като ефикасност и след това ЕК да финансира изграждането им. Пет партии до Фандъкова: Спрете заема от 67 млн. евро на Столичната община Пиролиза и газификация масово се използват за горенето на биомаса и за въглища, но не и за горенето на RDF гориво. Това е  част от всеки такъв производствен процес. Т.нар. дънна пепел отново е  ресурс. Тя е около 30 000 тона годишно и ще бъде транспортирана до депото във \"Враждебна\". След допълнителна обработка може да се използва като инертни материали в строителството. Т..нар. летяща пепел представлява по същество опасен отпадък. Предвидено е да се транспортира в депа за такива отпадъци в Германия – там се депонират опасни отпадъци и от други страни в  Европа. Общо разходите за транспорт и депониране са изчислени на 280 евро на тон при около 8000 тона годишно. Има и друг вариант – България да създаде такова депо за опасни отпадъци, което ще понижи цената. Има разисквания в Европейската комисия държавите да изграждат собствени  депа. Но въпрос на преценка и анализи е кога и къде би могло да се изгради  у нас. Засега оставаме на варианта транспортиране до Германия. Тази идея също е разгледана като сценарий от консултантите, но показва доста сериозно покачване на инвестиционните разходи. Площадката се намира на 21 км от най-близката мрежа на „Топлофикация“ и самата връзка се оценява на 19,6 млн. евро първоначална инвестиция. Заедно с изкупуването на терените за тази връзка тази сума нараства на 22,5 млн. евро. Към това се добавят оперативни разходи – 3,9 млн. евро на година и загуби от преноса по топлинната мрежа – около 2,1 млн. Т.е. това оскъпява доста повече проекта, а всъщност, ако говорим за вредни емисии, те се предават по въздушен път и изнасянето на инсталацията на 21 км от София няма да промени съществено концентрациите им в атмосферата. Да, България: Пишете на Фандъкова за горенето на отпадъци насред София Има процедура, по която се свиква референдум – събира се подписка, внася се предложение и т.н. Така че сега не сме в тази хипотеза. Когато имаме такова предложение, тогава да го коментираме. Иначе има и нулев план, който също сме разглеждали – т.е. ситуацията да остане такава, каквато е в момента. Тогава това RDF гориво се транспортира до циментовите заводи и там се изгаря, което струва между 5 и 10 млн. лева  на година. Вместо общината и софиянци да печелят от отпадъците, от това, че се оползотворяват и от тях се произвеждат електро- и топлоенергия и се икономисват между 12 и 18 млн. евро, те ще трябва да плащат по 10 милиона за изгарянето им в циментовите заводи. Което не съответства на европейските директиви за енергийна ефективност, където специално се стимулира комбинираният тип производство на високоефективна енергия – топлинна и електрическа. За нас чистотата на въздуха също е много важна и неслучайно предприехме много непопулярни мерки в тази посока. Но изграждането на тази инсталация ще доведе до много по-ниски нива на вредни емисии в атмосферата, отколкото е при сега съществуващата инсталация. БСП предупреди: нов заем за изгаряне на отпадъци - и столичното парно фалира Да вземем заем, за да горим това? (ВИДЕО НА ЖИВО) Пет партии до Фандъкова: Спрете заема от 67 млн. евро на Столичната община Да, България: Пишете на Фандъкова за горенето на отпадъци насред София", "date": "2018.05.30", "title": "Зам.-председателят на СОС: Горенето на RDF дори ще помогне за чистия въздух"}
{"url": "http://clubz.bg/68454-myrtviqt_ne_ni_e_vrag", "text": "Представете си, че Харви Уайнстийн умре… Да припомним два факта за него. 1. Той е един от най-успешните американски и световни продуценти и филмите му са донесли няколко награди „Оскар“. 2. Отрича да е правил някога секс без взаимно съгласие, но над 80 жени го обвиняват в недопустими сексуални посегателства, а някои дори и в изнасилване. И ако утре Уайнстийн умре, дали ще се намери поне един сайт, вестник, списание или тв емисия, която ще съобщи факт 1, заливайки читатели и зрители с несъмнените му постижения в света на кино, но поради добро възпитание и от уважение към смъртта му ще премълчи факт 2? Теодор Ушев хладнокръвно за Светлин Русев Както е казал поетът, „мъртвият не ни е вече враг“, така и мъртвият Харви няма да притесни повече нито една жена. Смъртта му обаче няма как да бъде извинение за извършените през живота му свинщини, а доброто възпитание не може да бъде оправдание за премълчаването на истината. Смъртта на Светлин Русев предизвика елейни вълни в медиите и социалните мрежи, но се появиха и критични мнения за починалия художник. Няма нищо по-нормално за човек, който никога не е бил еднозначна фигура – нито като общественик, нито като администратор в културата, нито дори като художник. И ако до 1990-а Русев може да е получавал предимно хвалби, постове и димитровски награди, през последните почти 30 години критиките срещу ролята му в българския културен живот не бяха малко. Смъртта му няма как да стане повод изведнъж да изгрее целият в бяло и споровете да приключат. Напротив, смъртта е добър повод за равносметка. Пред „За мъртвите само добро или нищо“ избираме „За мъртвите или нищо, или само истината“. И няма как да е „нищо“, защото мълчанието не е решение, особено във времена на универсална измама. \" \"", "date": "2018.05.30", "title": "Мъртвият не ни е враг"}
{"url": "http://clubz.bg/68456-moskva_i_kiev_se_obvinqvat_vzaimno_za_babchenko", "text": "Русия и Украйна си размениха взаимни обвинения за убийството на Аркадий Бабченко. Журналистът, известен като заклет противник и критик на Кремъл, бе убит вчера в дома си в Киев. Главната версия на украинските власти е, че той е ликвидиран заради дейността си. Журналистът Аркадий Бабченко убит в Киев Късно вчера руското Министерство на външните работи разпространи в  си коментар по повод убийството. От московското МвнР изказват съболезнования на близките на Бабченко. От Съвета по правата на човека (СПЧ) при руския президент пък настояват Киев да позволи достъпа на руски и украински правозащитници до материалите по делото за убийството. И заявяват, че са възмутени от случилото се. Бабченко убит на втория си рожден ден Убийството на Аркадий Бабченко е организирано от Русия, която не му е простила възгледите. Така смята украинският премиер Володимир Гройсман, предаде Нюз.ру. Той публикува мнението си в своя профил във фейсбук, като прикачи към него скрийншот от последния постинг на журналиста. Часове преди да бъде убит, Бабченко припомня как на същата дата преди 4 години е оцелял, след като не е бил качен в хеликоптер, който след това е бил свален от сепаратисти в Донбас.     Подозрения към Москва изказа и украинският външен министър Павло Климкин. Той говори пред Съвета за сигурност на ООН в Ню Йорк. Министърът припомни, че Бабченко е бил принуден да напусне Русия поради заплахи. По-рано на същото заседание в Ню Йорк руският постоянен представил в ООН Василий Небензя не изключи възможността Украйна да обвини страната му за убийството на журналиста. В Украйна предстоят нови убийства на руски опозиционери. За това предупреди бившият депутат от руската Дума Иля Пономарьов, който от известно време насам живее в Украйна.     Бабченко убит на втория си рожден ден", "date": "2018.05.30", "title": "Москва и Киев се обвиняват взаимно за Бабченко"}
{"url": "http://clubz.bg/68458-ivo_bylgarina_plashtal_pochivkite_na_policai_ot_madrid", "text": "Българският мафиот Ремзи Рафи, известен като Иво Българина, плащал щедро пътуванията на двама мадридски полицаи в чужбина, пише днес испанският всекидневник „Ел Мундо“. Вчера той публикува статия под заглавие „Полицаи в Мадрид работят за български мафиот“. От нея става ясно, че повече от година Звеното за борба със специализираната и силова престъпност към Националната полиция на Испания разследва заподозрени в корупция общински пазители полицаи. Смята се, че те са в сговор с един от клановете в Мадрид, контролиращ живота в баровете. Най-малко двама агенти работят незаконно за групировка, свързана с българската мафия. Полицаи в Мадрид работят за български мафиот Единият от полицаите почивал в Тайланд, а другият – във Флорида. И в двата случая почивките били платени от фирмата 38 Pulsaciones. Тя управлява заведението бар The Host в испанската столица, което принадлежи на Иво Българина. „Ел Мундо“ писа вчера, че двамата разследвани полицаи работили незаконно като портиери в този бар и спрели най-малко пет проверки за редовността и спазването на правилата за безопасност в заведението. В замяна те получавали пари, а сега се оказва, че били награждавани с пътувания. Разследваните са споменати само с инициали - Х. М. М. и Х. Р. При пътуванията си пазителите на реда винаги били придружавани от човек от бандата на Иво. Задачата им била да плащат всички разходи на „наградените с почивка“ полицаи.", "date": "2018.05.30", "title": "Иво Българина плащал почивките на полицаи от Мадрид"}
{"url": "http://clubz.bg/68478-i_vse_pak_prof_plochev_se_otteglq_ot_nzok", "text": "Управителят на Националната здравноосигурителна каса (НЗОК) проф. Камен Плочев вероятно вече няма да заема поста. Той е изпратил писмо до надзорния съвет на касата, в което се мотивира, че заради здравословни причини не може да продължи да изпълнява задълженията си. Следващата стъпка е надзорът, който се оглавява от зам.-министърката на здравеопазването Жени Начева, да установи дали наистина здравословното състояние на Плочев не му позволява да изпълнява длъжността си за повече от три месеца. След това трябва документите да пристигнат в Народното събрание, което да прекрати правомощията му и да се пристъпи към процедура по избор на нов управител на НЗОК. Развитието на случая с проф. Плочев не е изненадващо. Още през зимата министрите на финансите Владислав Горанов и на здравеопазването Кирил Ананиев поискаха оставката му. Тогава професорът изпрати писмо до Народното събрание, в което настояваше да се намери решение за изплащане на задълженията на касата към лечебни заведения в страни от ЕС за лечение на българи. Здравният министър \"уволнява\" шефа на НЗОК. Заплашвали Плочев с репресии Оказа се, че между данните на НЗОК и тези на здравното и финансовото министерство има драстично разминаване за размера на просрочените задължения към чужди болници. Управителят на касата съобщи числото   Това е просрочената сума, а  Шефката на надзора на касата Начева твърдеше, че просрочията са за едва . към края на януари 2018 г. Имаше и изслушване в Народното събрание на проф. Плочев, за да даде обяснения защо пише до депутатите (които са го избрали), \"прескачайки\" надзора на касата. В крайна сметка се оказа, че данните на професора са коректните данни за задълженията. Потвърди го впоследствие и самата Начева. И все пак - НЗОК дължи 271 млн. лв за лечение в чужбина Новата версия на Министерството на здравеопазването за разминаванията в числата бе   Според нея проблемът е възникнал през 2015-2016 г. От думите ѝ се разбра, че е предвидено през тази година касата да изплати 73 млн. лева от просрочените 133 млн. лв. Още докато течеше сагата през февруари, проф. Плочев излезе в болнични заради кардиолочен проблем. Въпреки това отказа да подаде оставка под натиск, за какъвто се заговори още преди да се \"разплете\" историята със задълженията на касата за лечение в чужбина. Самият Плочев бе категоричен, че не е извършил нищо нередно. И сега евентуалното му оттегляне не е точно оставка. Проф. Плочев бе избран за управител на НЗОК в средата на 2017 г. Бе единственият предложен от ГЕРБ кандидат. Тоест явно проблемът не е възникнал по негово време, въпреки че именно неговата оставка иска властта. В по-голямата част от посочения от Начева период начело на касата бе Глинка Комитов, който изненадващо подаде оставка без ясни мотиви през миналата година. Любопитно е, че в немалка част от времето, за което става дума - при втория кабинет на Бойко Борисов, шеф на надзорния съвет на касата е Кирил Ананиев - тогава зам.-министър на финансите, а сега здравен министър. В края на второто управление на Борисов - през октомври 2016-а, Ананиев е сменен в надзора на НЗОК от зам.-министъра на здравеопазването при Петър Москов - Ваньо Шарков. Причините за рокадата - разногласия между Москов и Ананиев, става ясно от медийни публикации от това време. Как да се ориентираме в скандала със здравната каса При изслушването в здравната комисия на Плочев още през февруари се разбра, че самият Ананиев няма как да не е знаел за задълженията на НЗОК към здравни фондове в страни от ЕС, защото в качеството си на шеф на надзора е участвал в срещи, свързани с искове за плащане и разработване на схема за разсрочване на задълженията, например към Германия, към чиято здравна система има най-много неразплатени пари. В парламента днес Нигяр Джафер от ДПС обясни, че по нейна информация преди два дни проф. Плочев е поискал удължаване на болничния си. Срокът от 3 месеца, в които управителят на НЗОК може да отсъства заради здравословни причини, е изтекъл преди дни, твърдят депутати.  И все пак - НЗОК дължи 271 млн. лв за лечение в чужбина Как да се ориентираме в скандала със здравната каса", "date": "2018.05.30", "title": "И все пак: проф. Плочев се оттегля от НЗОК"}
{"url": "http://clubz.bg/68448-babchenko_ubit_na_vtoriq_si_rojden_den", "text": "Руският журналист Аркадий Бабченко е убит на датата, която смята за свой втори рожден ден. Това става ясно от последния му постинг в профила му във фейсбук. Той е пуснат около обяд на 29 май. Журналистът Аркадий Бабченко убит в Киев Бабченко бе застрелян вчера с три куршума в апартамента си в Киев и почина на път за болницата. Главата версия, по която работят властите, е, че той е ликвидиран, защото е отявлен противник на властта в Русия. На 29 май 2014 г. Бабченко се спасил по чудо. Това станало, след като украинският генерал Сергей Кулчицки отказал да го качи на хеликоптер, с който украинската армия извършвала антитерористична операция. Бойната машина била свалена от сепаратисти край град Славянк в Донбас. Москва и Киев се обвиняват взаимно за Бабченко Ето какво гласи последният постинг на Бабченко, придружен със снимка на хеликоптера:     Москва и Киев се обвиняват взаимно за Бабченко", "date": "2018.05.30", "title": "Бабченко убит на втория си рожден ден"}
