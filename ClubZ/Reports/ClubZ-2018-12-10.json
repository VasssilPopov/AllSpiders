{"url": "http://clubz.bg/76959-proverka_ivancheva_i_petrova_sa_vyrnati_v_aresta_v_narushenie_na_zakona", "text": "Специализираният апелативен наказателен съд е върнал в нарушение на закона в ареста бившата кметица на столичния район \"Младост\" Десислава Иванчева и заместничката ѝ Биляна Петрова. Това става ясно от проверката на тримата върховни съдии по делото \"Иванчева\". Съобщение за резултата от проверката, проведена в периода 29 ноември - 5 декември, е публикувано в сайта на   днес. Публикуван е и   на съдиите Галина Захарова – заместник-председател на ВКС и ръководител на Наказателната колегия, и членове: Капка Костова – председател на Първо наказателно отделение, Галина Тонева – съдия във Второ наказателно отделение. Иванчева - вън, Иванчева - пак вътре... Не я освободиха  На 16 ноември първоинстанционният Специализиран наказателен съд пусна под домашен арест Иванчева и Петрова, позовавайки се на медицинската експертиза за двете жени. Прокуратурата обаче незабавно поиска връщането им в ареста пред Апелативния специализиран наказателен съд. Втората инстанция моментално направи точно това, спирайки изпълнението на акта на първата инстанция. Според Върховния касационен съд обаче това решение на втората инстанция е в нарушение на Наказателно-процесуалния кодекс (НПК) - трябвало е да бъде даден 7-дневен срок двете подсъдими да направят възражение срещу протеста на прокуратурата. Заради писмото със съвети към съда - искат отвод на всички прокурори по \"Иванчева\" Има обаче и второ констатирано нарушение на Апелативния специализиран наказателен съд. Заседанието за отмяна на домашния арест е проведено в нарушение на Правилника за администрацията в съдилищата, приет с решение на Висшия съдебен съвет, твърдят съдиите от ВКС. Иванчева и Петрова са върнати в ареста без апелативният съд да разполага с пълния протокол от заседанието на първата инстанция, която ги е пуснала под домашен арест. Нещо повече - решението за пускането на двете подсъдими под домашен арест е било отменено още преди да е подписано от съдебните заседатели. Това на практика значи, изобщо не е бил налице  Окончателно: Десислава Иванчева и заместничката ѝ остават в ареста На 6 декември апелативният спецсъд потвърди решението си за ареста на Иванчева и Петрова в редовно заседание, проведено по процесуалните правила. Въпреки това в периода 16 ноември - 6 декември двете подсъдими са оставени в ареста на база на съдебен акт, издаден извън правилата, какъвто е актът на Апелативния съд за спиране на изпълнението на първата инстанция за промяна на мярката за неотклонение на домашен арест. Заради писмото със съвети към съда - искат отвод на всички прокурори по \"Иванчева\" Окончателно: Десислава Иванчева и заместничката ѝ остават в ареста", "date": "2018.12.10", "title": "Проверка: Иванчева и Петрова са върнати в ареста в нарушение на закона"}
{"url": "http://clubz.bg/76956-ako_gerb_imashe_prezident_na_enp_shteshe_da_proglushi_i_lunata", "text": "\"Надежда\" БСП да капитализира успехите на Сергей Станишев в България за предстоящите през май догодина европейски избори изрази самият лидер на Партията на европейските социалисти (ПЕС) днес.  Станишев гостува в предаването \"Още от деня\" по БНТ часове преди Европейският парламент да гласува доклада му за приемането на България и Румъния в Шенген. Неизбежно обаче трябваше да коментира отказа на лидерката на българската левица Корнелия Нинова да вземе участие в конгреса на европейските социалисти на 7 и 8 декември. На него Станишев бе избран за президент на ПЕС за трети път, бяха утвърдени различни резолюции, с които ПЕС сложи началото на предизборната европейска кампания - за евродепутати и за нов председател на Европейската комисия. А Нинова отказа с мотива, че БСП в България е против Истанбулската конвенция (на която ПЕС е ревностен защитник) и против политиката на \"партията майка\" ПЕС по отношение на миграцията. Нинова бойкотира конгреса на ПЕС и пожела здраве на Станишев Големият въпрос, на който Корнелия Нинова отказва към момента да отговори, е и дали Станишев отново ще бъде водач на листата на БСП за Европарламента. На въпрос обиден ли сте на Корнелия Нинова, Станишев отговори уклончиво, но все пак достатъчно ясно, за да се разбере, че между него и лидерът на българските социалисти нещата не са изгладени. ПЕС преизбра Станишев с 84 на сто И изброи две опасности, пред които е изправена Европа националистите и Европейската народна партия (ЕНП): След което Станишев разви тезата за социална Европа и облагане с данък на големите транснационални компании като Google, Amazon, Facebook. \"Те са по-силни от всяка отделна държава\", констатира лидерът на европейските социалисти. България в Шенген само по въздуха - юридически е възможно Очаквано той се обяви против половинчатото приемане на България в Шенген. Както е известно, от няколко седмици има податки, че през май догодина - точно в навечерието на вота за ЕП, ще бъдем приети, но само по въздух. А по-късно - неясно кога - и по вода и суша.  ПЕС преизбра Станишев с 84 на сто България в Шенген само по въздуха - юридически е възможно", "date": "2018.12.10", "title": "\"Ако ГЕРБ имаше президент на ЕНП, щеше да проглуши и Луната\""}
{"url": "http://clubz.bg/76945-bylgarite_po_svobodni_ot_ungarcite_i_gyrcite", "text": "Дефицитите в свободата в България се дължат на проблемите, свързани с върховенството на закона, съдебната система както и с големите публични разходи. Това са изводите от оповестения Индекс на човешката свобода. Според него България е на 41-во място от 162 държави, като след нея в ЕС са само Унгария и Гърция. Индексът се изготвя от Института Катон и се представя в България от Института за пазарна икономика. Индексът измерва широкото понятие за свобода, включващо индивидуалните, гражданските и икономическите свободи. Методологията включва събиране на данни от редица световни организации (например МВФ, СБ, СТО), експертни въпросници, информация от други индекси (като този за Правене на бизнес и за Глобална конкурентоспособност). Индексът се формира от 83 отделни показателя, групирани в 12 категории, измерени по скалата от 0 до 10 точки. Данните от тазгодишното издание са за 2016 г. - последната година, за която има сравними данни за всички включени държави. Изданието от 2018 г. обхваща 162 държави. С най-висок резултат е Нова Зеландия (8,89 т.), следвана от Швейцария (8,79 т.) и Хонконг (8,78 т.). С най-ниски резултати пък са Сирия (3,77 т.), Венецуела (4,20 т.) и Йемен (4,25 т.). Спрямо миналогодишното издание човешката свобода се е подобрила в 63 държави, намаляла е в 87 държави, а в 9 е останала непроменена. Това се изразява в намаление на световния резултат с 0,01 точки. Индексът ясно показва, че икономическата и индивидуалната свобода са ясно свързани - където се зачита икономическата свобода, се зачита и индивидуалната и обратно. По-високата свобода има и правопропорционална връзка с доходите на човек от населението - най-свободната ¼ от държавите имат над три пъти по-висок брутен вътрешен продукт на човек в сравнение с най-несвободната ¼ от държавите. Изследването доказва и че свободата води до зачитане на правата на жените и по-висока степен на демокрация. В тазгодишното издание на индекса България получава 7,78 т. и се нарежда на 41-во място (от 162 държави). Сред държавите в Европейския съюз по-нисък резултат имат само Унгария и Гърция. Спрямо изданието от миналата година резултатът на страната намалява с 0,04 т. без промяна на позицията ѝ в класацията. Общото представяне на България в тазгодишния индекс е обусловено от оценката на страната в 12-те включени категории:  - това е една от най-проблемните за България категории не само в настоящия индекс, но и в други международни изследвания. Основният проблем е в наказателното право (4,1 т.), но и всички индикатори, включени в тази категория, са на изключително ниско ниво, още повече за европейска държава.  - силна категория за България, а високата оценка идва от относителната липса на терористични атаки, както и от сравнителната сигурност на жените в обществото.  - България получава максималния резултат заради свободното движение на хората във и извън страната.  – в тази категория като основни проблеми са изтъкнати правните и регулаторни ограничения на изповядването на различните религии (5,8 т.), както и на формирането на религиозни организации (7,5 т.).  - най-ниската оценка тук е за формирането и работата на политическите партии (7,5 т.), а възможността за създаване на асоциации, професионални организации и др. под. е оценена с максималната оценка.  - като слабости са посочени политическият натиск и контрол на медиите (5,8).  - високият резултат в тази категория е обусловен от правата на родителите и липсата на ограничения по отношение на разводите.  - България получава ниски резултати заради високите разходи на правителството (5,7 т.) и значителните трансфери и субсидии (5,8 т.). Най-добри в тази категория пък са резултатите по отношение на данъчното бреме (8,5 т.) и държавните компании (8,0 т.).  - най-слабата категория за България. За независимостта на съда страната получава едва 3,3 т., а доверието в полицията е оценено с 4,3 точки.  - сравнително високият резултат е обусловен от свободата за притежаване на чуждестранна валута и дефлацията в страната през разглеждания период (2016 г.).  - ниските мита за търговия вследствие на членството на България в Европейския съюз повишават оценката на страната. Относително високи, обаче, остават регулаторните ограничения пред търговията.  - докато липсата на тежко регулиране на кредитния пазар се оценява високо (9,6 т.), бюрократичните ограничения продължават да задушават бизнеса (6,2 т.) и пазара на труда (7,0 т.). Резултатът на България в Индекса на човешката свобода като цяло не се променя през годините. Спрямо данните за 2008 г. - първата, за която има такива - оценката на страната е с 0,07 т. по-висока. Най-слабите резултати - тези, свързани със съдебната система - дори се влошават през годините. Както показва изследването, това води до ограничаване на свободите и доходите в страната.", "date": "2018.12.10", "title": "Българите - по-свободни от унгарците и гърците"}
{"url": "http://clubz.bg/76957-akvareli_vejdi_rashidov_volen_siderov", "text": "Вежди Рашидов с изложба в новата галерия на лидера на \"Атака\" Волен Сидеров. Това бе едно от културните събития в понеделник вечер в София.  Скулпторът и бивш министър на културата, а сега депутат от ГЕРБ представя колекция от \"малки акварели\" в галерията, собственост на коалиционния партньор във властта и председател на народните представители от \"Обединени патриоти\". Картините са малки, а за събитието имаше и музика на живо.  Това е втората галерия на Сидеров, който от неотдавна се отдаде и на това занимание, извън политиката и депутатстването. Тя се намира ва ул. \"Раковски\" в столицата.   ", "date": "2018.12.10", "title": "Акварели, Вежди Рашидов, Волен Сидеров..."}
{"url": "http://clubz.bg/76953-vsichki_obichat_jyltite_jiletki", "text": "От Доналд Тръмп до Реджеп Тайип Ердоган, като се премине през мненията в социалните мрежи, кризата с \"жълтите жилетки\" във Франция интересува мнозина в чужбина, дори прекалено, според френските власти. Правителството даже заговори за \"намеса\". Това се казва в статия на \"Франс прес\", цитирана от БТА. Защото американският президент изглежда изпитваше злорадо удоволствие да раздухва искрите на бунтовете във Франция, заявявайки в Туитър, че събота е била \"много тъжен ден и много тъжна нощ в Париж\", след като френската столица стана арена на сблъсъци. Френският президент се позиционира на международната шахматна дъска като един от лидерите на \"прогресивния\" лагер, пред възхода на нелибералните лидери. Те изпитват особено задоволство, коментирайки проблемите му с \"жълтите жилетки\" А американския теоретик на популистката вълна Стив Банън заяви, че \"Париж гори\" и че \"жълтите жилетки на Франция са точно същия вид хора, които избраха Доналд Тръмп. . . които гласуваха за Брекзита\". Френската министърка на здравеопазването Анес Бюзен отправи не особено дипломатични критики срещу \"чуждата намеса\" във френските вътрешни работи по телевизия Ел Се И. Но освен публичните коментари, френските власти се опасяват и от потенциални намеси в кризата чрез социалните мрежи. Френското контраразузнаване - организация, контролирана от премиера - координира извършваните проверки, обясни пред АФП източник, запознат със случая. Френските служби следят за случаи на манипулация на информацията, но е прекалено рано да се произнесат по твърденията на британския всекидневник \"Таймс\", който уверява, че стотици фалшиви акаунти, поддържани от Русия, се опитват да засилят безредиците на \"жълтите жилетки\", посочи друг източник, близък до случая. Това е тема, изискваща трудно и сложно разследване, уточни в същото време той. Според в. \"Таймс\", който цитира анализи на компанията за киберсигурност Ню Нолидж (New Knowledge), около 200 акаунта в Туитър разпространяват снимки и видеозаписи на лица, ранени тежко от полицията, предполагаеми \"жълти жилетки\". Тези снимки обаче са от събития, които нямат нищо общо с демонстрациите, провеждани във Франция от няколко седмици. Агенция Блумбърг цитира изследване на Съюза за опазване на демокрацията, свързан с американския мозъчен тръст Германски фонд Маршал. \"giletsjaunes\" (\"жълти жилетки\" на френски - бел. ред.) са водещите думи на хаштагове в 600 акаунта в Туитър, които според тази организация работят за популяризиране на руските позиции, според Блумбърг. Обикновено те се посвещават на теми от САЩ, но от поне седмица коментират предимно френските протести - \"доста силна индикация, че има интерес към засилване на конфликта\", смята Брет Скофер, анализатор на цитираната от Блумбърг организация.", "date": "2018.12.10", "title": "Всички обичат \"жълтите жилетки\""}
{"url": "http://clubz.bg/76952-rasistki_skandal_trese_anglijskiq_futbol", "text": "Втори ден расистки скандал \"цапа\" лъскавия имидж на Висшата лига на Англия. В неделя Рахим Стърлинг, национал и звезда на \"Манчестър Сити\", се оплака в социална мрежа, че запалянко на \"Челси\" се обърнал към него с расистка обида, докато вземал топката зад аутлинията в мача между двата отбора в събота привечер. Лондончани спечелиха с 2:0 и така свалиха шампионите от върха, но футболните анализи на един от мачовете на сезона досега бързо отстъпиха пред вечната тема за расизма в спорта. \"Челси\" би и свали \"Манчестър Сити\" от върха във Висшата лига Най-напред \"Челси\" сезира полицията, която пък вчера е разпитала Стърлинг в дома му край Манчестър. Изказват се популярни анализатори и знаменитости. Днес лондонските \"сини\" обявиха, че са установили самоличността на човека, за когото предполагаемо Стърлинг твърди, че го е атакувал словесно на расова основа. Името му е дадено на разследващите органи. На много снимки се вижда мъж на средна възраст със синьо яке и очила. При въпросната ситуация, когато нападателят взема топката, за да изпълнят гостите корнер, той е бил обиждан и от други привърженици на \"Челси\" на трибуната \"Матю Хардинг\", но само един от тях е прекрачил границата. Така поне твърди 24-годишният футболист в показанията си. Клубът обявява, че ако се докаже вина въпросният зрител ще получи доживотна забрана да посещава мачовете на любимия си отбор. И добавя, че прави собствено разследване на случая, като ще наеме специалисти по четене по устните, ако няма аудио доказателство. Полицията е изискала от телевизия ВТ Sport аудио и видеозаписи от скандалния момент. Зад вратите има микрофони, въпросът е дали са уловили репликата. В. \"Дейли Мейл\" твърди, че друг запалянко - Нейтън Люис, който стоял близо до заподозрения, казал на клуба, че се почувствал   заради използвания език към Стърлинг. В сутрешния блок на телевизия ITV (\"Добро утро, Британия\") тъмнокожият мъж добавя, че не е чул расистката реплика, но това не значи, че не е била изречена - отдава го на шума край себе и пороя от красъци към футболиста. Той признава, че е останал безучастен, но се стъписал от омразния език, излял се върху английски национал, който с нищо не е провокирал публиката. Освен за конкретната случка Рахим Стърлинг твърди, че в английския футбол продължава да цари расово неравенство и агресивно поведение, които, според него, се подклаждат от медиите. Той съзира различно отношение към тъмнокожите играчи. От всички в английския футбол, на които се чува мнението, най-остро на инцидента със Стърлинг реагира Рио Фърдинанд - бившият капитан и национал на \"Трите лъва\", а също така звезда на клубове като \"Уест Хем\", \"Лийдс\" и \"Манчестър Юнайтед\", а сега тв анализатор. Той визира казус №1 на американския спорт от последните две години. През 2016 г. нашумелият Колин Каперник започна да коленичи по време на химна преди началото на всеки мач в професионалната лига на САЩ по американски футбол (НФЛ) като акт на несъгласие с расовите проблеми отвъд океана. Това стана практика през миналата година, когато в полемиката се намесиха президентът Доналд Тръмп, собствениците на клубове, телевизиите, рекламодателите, кабелните оператори... Твърди се, че заради масовите протести много хора престанали да гледат НФЛ, така паднали тв рейтингите и ударът бил почувстван от всички по веригата. Как Nike превърна скандална реклама в печеливш бизнес (ВИДЕО) По-рано тази есен Каперник беше включен в рекламна кампания на Nike и това предизвика диаметрално противоположни реакции към един от водещите производители на спортни стоки. Бившият куотърбек съди лигата с обвинението, че нито един клуб умишлено не иска да го привлече вече втори сезон, тъй като ще продължи да коленичи, а това не се приема. В САЩ горят екипи на Nike заради реклама със спорна звезда (СНИМКИ) Самият Фърдинанд развали приятелските си отношения с бившия си съотборник в английския национален тим Джон Тери, който през 2011 г. изрече обидна расистка дума към неговия по-малък  брат Антон в мач на \"Челси\" срещу \"Куинс Парк Рейнджърс\". Остър пост в Туитър написа и Йън Райт, един от големите голмайстори на \"Арсенал\" и Англия от близкото минало. Райти осъди \"Челси\" и запалянкото. Към двамата се присъедини и Гари Линекер. Последваха официални изявления от \"Челси\", Футболната асоциация и лондонската полиция, в които се осъжда расизмът се заявява, че случаят скоро ще бъде разплетен. Как Nike превърна скандална реклама в печеливш бизнес (ВИДЕО) В САЩ горят екипи на Nike заради реклама със спорна звезда (СНИМКИ)", "date": "2018.12.10", "title": "Расистки скандал тресе английския футбол"}
{"url": "http://clubz.bg/76942-bryuksel_dade_zelena_svetlina_za_ogranichavaneto_na_tyrkaneto_na_taloncheta", "text": "Предизвикалите широка дискусия изменения в Закона за хазарта, с които се ограничава разпространението на моментните лотарийни изгри, по-познати като \"талончета за търкане\", пак е на дневен ред. След като правителството прати спорния проект на тогава вицепремиерa, сега депутат - Валери Симеонов в забвение като го даде за нотификация от Европейската комисия, сега става ясно, че ЕК е дала зелена светлина за приемането му. Това означава, че проектът трябва да влезе в парламентарните комисии и в пленарна зала за гласуване. Законът за хазарта на Симеонов - удавен в евродирективите Това става ясно от отговор на Министерството на икономиката на запитване на  . Както е известно тази пролет депутати на Симеонов от НФСБ (а не той в качеството му на член на Министерския съвет тогава) внесоха изменения в Закона за хазарта, с които най-общо продажбата на лотарийните игри да бъде ограничена до специални места за целта, а не както е сега - във всеки магазин за хранителни стоки, във вестникарските павилиони, пощенските клонове и пр. Предвидено бе и ограничаване на рекламата на хазарт. Формално коалиционният партньор на \"Обединени патриоти\" - ГЕРБ, подкрепи измененията. Последва сериозен отпор от страна на големите работодателски организации, спортните клубове и телевизиите, голям приход за които е именно рекламата на тези хазартни игри. И изведнъж голямата управляваща партия реши, че текстовете трябва да бъдат изпратени за нотификация в Европейската комисия с мотива, че можело да противоречат на общото европейско право и трябвало  .  Радан Кънев: Да видим дали Бойко ще клекне пред наглото хазартно лоби Така през юни бе решено Министерство на икономиката (под давлението на Министерство на финансите) да изпрати измененията за нотификация. По регламент Министерството на икономиката е ведомството, което изпраща спорните текстове за нотификация. Това е станало през юли, а срокът за даване на мнения по проекта е изтекъл още на 15 октомври, става ясно от отговора на ведомството на Емил Караниколов. Оттогава досега обаче движение по проекта в парламента няма. Чак на 9 ноември Министерство на финансите е уведомило председателката на бюджетната комисия в парламента Менда Стоянова (ГЕРБ), че процедурата по нотификацията е приключила. Комисията на Стоянова е водещата по тези законови изменения и именно там трябва да бъдат разпределени сега. Пред Mediapool Стоянова е заявила, че сега научава за това, но е дала заявка, че след Нова година законопроектът ще е обект на разглеждане от депутатите. Самият Валери Симеонов коментира, че ще продължи да настоява измененията в Закона за хазарта да бъдат приети сега, след като мина процедурата по обсъждане и приемане на бюджета за 2019 година няма никаква пречка за това. Едрият бизнес и големите медии в защита на статуквото в хазарта Предстои обаче да видим дали дадената на думи подкрепа и от ГЕРБ, и от БСП ще бъде притворена в реалност при гласуването в зала. Засега неясна остава позицията на ДПС. При всички положения обаче се чака нов сериозен отпор срещу предложенията. През август \"Медиа клуб\" оповести, че за първите шест месеца на 2018 г. \"Национална лотария\", компанията, в която собственост има Васил Божков, е най-големият рекламодател в България. Хазартът вече рекламира повече от мобилните оператори Само за телевизионна реклама \"Национална лотария\" е похарчила почти 13 милиона евро само за шест месеца. За цялата 2017 г. сумата бе близо 23 милиона евро. Фирмата с талончетата, чиито телевизионни програми са водени от популярния актьор Захари Бахаров, дава за реклама повече, отколкото петте първенци в категорията \"Финанси\" - \"Кредисимо\", Първа инвестиционна банка, Банка ДСК, Банка Пиреус и Уникредит Булбанк.  Рекламният бюджет на \"Национална лотария\" доближава общия рекламен бюджет на трите мобилни оператора - А1, \"Теленор\" и \"Виваком\". Радан Кънев: Да видим дали Бойко ще клекне пред наглото хазартно лоби Едрият бизнес и големите медии в защита на статуквото в хазарта Хазартът вече рекламира повече от мобилните оператори", "date": "2018.12.10", "title": "Брюксел даде зелена светлина за ограничаването на \"търкането на талончета\""}
{"url": "http://clubz.bg/76955-zaharieva_skopie_da_spazva_podpisaniq_s_nas_dogovor", "text": "Това заяви днес пред български журналисти в Брюксел външната министърка Екатерина Захариева. Тя участва в Съвета „Външни работи“ и бе помолена да коментира изявленията на вицепремиера и министър на отбраната Красимир Каракачанов през последните дни за Македония. Той каза пред Нова тв, че в Скопие могат да гледат ЕС и НАТО през крив макарон, ако „не престанат с шизофренията“. На Съвета са били обсъждани и Западните Балкани. България е потвърдила позицията си, че подкрепя започването на преговори за членство с Македония и Албания през 2019 г. Каракачанов vs Македония: В Скопие се самозабравят Каракачанов: Македонският език може да спре пътя на страната към НАТО и ЕС Захариева изтъкна, че изричното искане на България, ако се вземе решение Македония да започне преговори с ЕС, е по отношение на добросъседството. Никоя от европейските държави не иска да вземе нашите проблеми вътре в ЕС. И затова не трябва да остават нерешени въпроси. Нелепо и опасно: демаршът на Каракачанов срещу Македония Според нея българският национален интерес предполага Македония да започне преговори за членство и в ЕС, и в НАТО. Но трябва да видим малко повече резултати. Каракачанов: Македонският език може да спре пътя на страната към НАТО и ЕС Нелепо и опасно: демаршът на Каракачанов срещу Македония", "date": "2018.12.10", "title": "Захариева: Скопие да спазва подписания с нас договор"}
{"url": "http://clubz.bg/76936-nelepo_i_opasno_demarshyt_na_karakachanov_sreshtu_makedoniq", "text": "Когато един министър на отбраната започне да се меси във външната политика, това само по себе си вече е тревожно и не говори никак добре за съответната държава. Българският министър на отбраната Красимир Каракачанов отново се опитва да навреди на българо-македонските отношения, които тъкмо се бяха поуспокоили благодарение на усилията на Бойко Борисов и на новия македонски премиер Зоран Заев. Във функцията си на вицепремиер Каракачанов предупреди, че България може да наложи вето върху кандидатурата на Македония за ЕС, ако към Договора за добросъседство не бъдел подписан анекс, че до 1944 година двете страни имали обща история. Каракачанов vs Македония: В Скопие се самозабравят Това настояване е нелепо, защото един политически договор не може да се произнася по подобни въпроси. А и конкретният договор между двете страни изрично предвижда, че историческата тема ще се обсъжда от събрани заедно специалисти. Но демаршът на Каракачанов е не само нелеп - той е и политически много опасен, защото отново разклаща стабилността в региона и налива вода в мелницата на всички онези, които искат размирни Балкани и разединен Европейски съюз. Тъй че се пита: Защо бившият агент на ДС и сегашен министър на отбраната, който иначе е добре образован и начетен човек, върши нещо толкова глупаво и опасно? За това има две възможни обяснения - кое от кое по-неприятни. Зоран Заев:  За нас е ясно, че имаме българи в Македония В момента коалицията, чийто представител в правителството е самият Каракачанов, се цепи по шевовете поради вътрешните си противоречия. А какво по-лесно от това да възпалиш една и без това болна външнополитическа тема и така успешно да отклониш вниманието от конфликтите в своята коалиция? Този номер е добре познат, за последно от него се възползва един британски премиер на име Камерън, който с референдума за излизане на Великобритания от ЕС искаше да спаси собствената си партия от разцепление. Е, спаси я - и докара страната си до невиждан конфуз, до морална, а скоро и до икономическа криза. Дали Красимир Каракачанов се е замислил над този пресен пример? Второто обяснение на вицепремиерския призив е свързано не с вътрешната политика в България, а с една добре известна геополитическа конфронтация. Сегашната политическа власт в Русия се опитва с всички средства да запази влиянието си на Балканите и да не допусне разширяване на ЕС и НАТО в този регион. След като беше постигнат исторически пробив в отношенията между Гърция и Македония, който никак не е по вкуса на Кремъл, сега тамошните политически проектанти навярно търсят други съюзници. И нищо чудно да са ги намерили в средите на една българска националистическа коалиция, в която прокремълският елемент е видим с просто око. Скопие пита Каракачанов: Враждебност или приятелство? А може би тези две обяснения са едновременни верни? Защото едното не пречи на другото. И не го изключва. Пита се само: Къде в този момент е българският премиер Бойко Борисов? И защо не постави своя министър на мястото му? Зоран Заев:  За нас е ясно, че имаме българи в Македония Скопие пита Каракачанов: Враждебност или приятелство?", "date": "2018.12.10", "title": "Нелепо и опасно: демаршът на Каракачанов срещу Македония"}
{"url": "http://clubz.bg/76954-majkite_na_deca_s_uvrejdaniq_chovek_na_godinata_2018", "text": "Майките на деца с увреждания получиха приза \"Човек на годината\" за 2018 г.  Те са сред осемте личности и организации със значим принос и активност в защитата на правата на човека, животните и опазването на околната среда. Усилията на група родители на лица с увреждания и съмишленици за цялостна промяна в начина, по който държавата откликва на специфичните нужди на хората с увреждания, датират от почти десет години. През 2018 г. активните родители организираха мрежа от протестни палаткови лагери в много български градове под мотото „Системата ни убива“, участваха в работни групи, срещи и дискусии с отговорни институции, за да се даде шанс за достоен живот и адекватни възможности за хората с увреждания и техните семейства. В резултат на усилията им, законовите промени, които трябва да поставят началото на дълго исканата промяна, бяха приети от Народното събрание. Дейността им продължава със създаването на Гражданска инициатива под името “Системата ни убива всички” и активност за реформа в системата на ТЕЛК., припомниха от БХК. Български фонд за жените и клуб „Не си сам/а“ бяха отличени с подгласна награда за систематичните си усилия в борбата срещу насилието и стереотипите, основани на пола. Интернет порталът Loveguide получи приза „Вдъхновение на годината“ за застъпничеството си за правата на децата и младежите в България. Фондацията „Дивите животни“ и организацията за защита на животните „Четири лапи“ спечелиха наградата „Застъпници на годината“ за спасяването на лъвчетата Масуд и Терез, родени в разградския зоопарк, както и за продължаващите грижи за останалите в зоопарка животни. Отличието „Журналист на годината“ отиде при Димитър Стоянов (Биволъ) за усилията му за утвърждаване свободата на словото и разобличаване на неправомерни действия на органите на реда. Призът \"Активисти на годината\" журито присъди на Младежка ЛГБТ организация “Действие”, фондация “Ресурсен център – Билитис” и фондация GLAS за съвместната им работа по отварянето на Rainbow Hub – първият общностен ЛГБТИ център в България, както и за инициирането на онлайн петиция за признаване на еднополовите бракове, събрала вече 5000 гласа. Андриан Христов, директор на училището в с. Иваново край Харманли, получи отличието в категория “Постоянство и храброст” за успешната и продължаваща интеграция на деца-бежанци и усилията за защита на правото им на образование. В категория „Доблест на годината“ наградата спечели Национална гражданска инициатива 7000 за кампанията за отмяна на запрещението и въвеждането на подкрепеното вземане на решение, запазващо достойнството и правата на хората с интелектуални затруднения и психично-здравни проблеми.  ", "date": "2018.12.10", "title": "Майките на деца с увреждания - \"Човек на годината\" 2018"}
{"url": "http://clubz.bg/76946-fakt_tereza_mej_otloji_glasuvaneto_na_brekzit_v_parlamenta", "text": "Британската министър-председателка Тереза Мей отложи гласуването в долната камара на британския парламент на постигнатата от нея сделка за \"Брекзит\", което беше насрочено за утре, съобщиха Ройтерс и Франс прес. Това може да хвърли във въздуха постгнатото с 18-месечни мъчителни преговори споразумение за развода с Европейския съюз и да отвори пътя за различни сценарии: \"Брекзит\" без споразумение, нов референдум за британското членство в съюза или предоговаряне на сделката в последния момент, коментира Ройтерс. Тя добави, че правителството й ще започне планиране за \"Брекзит\" без сделка. Против постигнатото от Мей споразумение предварително се бяха обявили опозиционните лейбъристи, част от консервативните депутати на Мей и северноирландската Демократична юнионистка партия (ДЮП), която крепи правителственото мнозинство в парламента. Мей може да направи последен опит да предоговори сделката на среща на върха на ЕС в Брюксел, насрочена за 13 и 14 декември, предаде \"Скай нюз\". Говорителка на Европейската комисия обаче каза днес, че за ЕС на 27-те постигнатото дотук споразумение е единствено възможното и окончателното и не подлежи на промяна. Председателят на Европейския съвет Доналд Туск съобщи, че ще включи в дневния ред на заседанието на европейските държавни и правителствени ръководители точка, посветена на напускането на Великобритания, предаде БТА. Той уточни, че тази точка ще бъде обсъдена в четвъртък. Мей е свикала конферентен разговор със старшите си министри днес, за да обдсъди какво да прави с компромисното споразумение, което позволява на Обединеното кралство да напусне ЕС, оставайки обаче временно в неговата орбита, съобщи Ройтерс. В същото време се очакваше министърът за \"Брекзит\" Стивън Баркли да направи изявление в парламента по-късно днес във връзка с решение на Съда на ЕС, че Обединеното кралство може едностранно да се откаже да напуска ЕС. Лондон може да отмени \"Брекзит\" и да остане в ЕС", "date": "2018.12.10", "title": "Факт: Тереза Мей отложи гласуването на \"Брекзит\" в парламента"}
{"url": "http://clubz.bg/76951-i_studenata_voda_poskypva", "text": "След тоuа и парното - задават се по-високи цени и на водата. Поскъпване на ВиК услугите в страната се предвижда от 1 януари 2019 г., показва доклад на Комисията за енергийно и водно регулиране (КЕВР)q който ще бъде подложен за обществено обсъждане на 17 декември, съобщава БТА. В София цената на водата ще поскъпне с 23,1 стотинки за кубик, като е предложено от Нова година столичани да плащат по 2,585 лв. за куб. м. с ДДС, показват изчисленията на КЕВР. Мартин Димитров: Чакат ни скъпо парно, нови протести и предсрочни избори Най-голямо увеличение на цената на ВиК услугите се предвижда в Бургас - с 26,8 стотинки за куб. метър. Така цената от 2,729 лв. за кубик ще стане 2,997 лв. Във Варна повишението ще е с 12,3 стотинки - до 3,907 лв. за кубик. Минимално - с 1,6 ст. на куб. метър, ще е повишението на ВиК услугите в Пловдив, където се предлага потребителите от 1 януари да плащат по 2,216 лева за куб. метър (при 2,200 лв. досега). Увеличение ще има и в Монтана и Враца. Там обаче предлаганата цена надхвърля социално поносимата, изтъкнаха от КЕВР. Затова в двата града се предвижда цената да достигне до социално поносимия праг, който съответно е 2,967 лв. за куб. м. в Монтана и 3,171 лв. за кубик във Враца. Единствено в Кърджали се предвижда намаление на цените на ВиК услугите с 3,5 стотинки на куб. метър. Там цената от 2,42 лв. на кубик ще стане 2,387 лв. Токът - с 2% по-скъп от днес, парното - средно със 7,3 на сто Определянето на цените от 1 януари 2019 г. е заложено в бизнес плановете на ВиК дружествата, уточниха от КЕВР. Освен тях, при определяне на новите цени, Комисията ще решава и спрямо годишната инфлация, както и дали ВиК дружествата са изпълнили предвидените разходи. Именно заради неизпълнени разходи цената на ВиК услугите в Кърджали се понижава. До края на месеца от КЕВР ще решат окончателно каква ще бъде цената на ВиК услугите от 1 януари 2019 г. Токът - с 2% по-скъп от днес, парното - средно със 7,3 на сто", "date": "2018.12.10", "title": "И студената вода поскъпва"}
{"url": "http://clubz.bg/76948-ronaldo_moje_bi_lipsvam_na_mesi", "text": "Кристиано Роналдо даде интервю с интересни изказвания пред италианския в. \"Гадзета дело Спорт\". Португалецът направи фини \"пасове\" към предишния си клуб \"Реал\" (Мадрид) и към големия си съперник Лионел Меси. На въпрос липсва ли му аржентинецът и прякото съперничество с него в една страна и първенство, стрелецът на \"Ювентус\" отговаря така: Тук Роналдо е запитан да сравни \"Реал\" с \"Ювентус\" и Ла Лига с \"калчото\". Кристиано Роналдо вече опровергава скептиците, че няма да му лесно в Италия - той има 11 гола в 19 мача за Юве.", "date": "2018.12.10", "title": "Роналдо: Може би липсвам на Меси"}
{"url": "http://clubz.bg/76947-voennoto_ministerstvo_udarno_harchi_spestqvaniq_za_remonti_i_nova_tehnika", "text": "Военното министерство ще похарчи 20 млн. лв. в края на 2018 г. за ремонти на военна техника, покупка на нови и рециклирани автобуси и обновяване на военните кубове и почивни станции на министерството. Средствата са спестени от икономии и на заседание на Съвета по отбрана през ноември вече е решено как ще бъдат разпределени. Това става известно в отговор на депутатски въпрос към военният министър Красимир Каракачанов.  Най-много средства – малко над 11 млн. лв.,  и мерник TПДК-1 за танк Т-72. Изпълнител на обществената поръчка е „Терем Холдинг“ ЕАД.  Втората най-голяма поръчка е за доставката на нови и рециклирани автобуси.   с различен брой места, а за достачвик е определа фирма „Авто инженеринг холдинг груп“ ЕООД.  Компанията често печели конкурси и обществени поръчки на държавните институции. През 2010 г. Софийският градски съд оправда бившия зам.-вътрешен министър Раиф Мустафа и управителя на фирма „Авто Инженеринг“ Росен Маринов по обвинение за подкуп. Прокуратурата беше повдигнала обвинение заради това, че със съдействието на Мустафа бизнесменът е предложил 50 хил. лв. подкуп на бившия шеф на Изпълнителната агенция по рибарство и аквакултури Марин Димитров да сключи с фирмата му договор за доставка на катери. Четири години по-късно компанията спечели поръчка на Главна дирекция \"Пожарна безопасност и защита на населението\" за пожарни за 24 млн. лв. С част от спестените пари министерството на отбраната ще  . Отделени са 1,5 млн. лв. и в ход са обществени поръчки, посочва военният министър Красимир Каракачанов.  По договор с френската компания „Еърбъс Хеликоптерс“ ще бъдат заделени малко над 690 хил. лв. за поддръжката на вертолетите „Пантер“. А за поддръжка на двигатели „Ариел“ (за вертолет „Пантер“) ще бъде сключен договор с германската компания „ Safran Helicopters” на стойност 89,7 хил. лв. ", "date": "2018.12.10", "title": "Военното министерство ударно харчи спестявания за ремонти и нова техника"}
{"url": "http://clubz.bg/76944-sled_luda_nosht_v_buenos_ajres_desetki_arestuvani_i_raneni_policai_snimki", "text": "Най-малко двадесет души са арестувани, а трима полицаи са ранени след нощни схватки със запалянковци на \"Ривър Плейт\" в Буенос Айрес. Десетки хиляди фенове на \"милионерите\" цяла нощ празнуваха спечелената в Мадрид \"Копа Либертадорес\" във втория финал срещу вечния съперник \"Бока Хуниорс\" - 3:1 (5:3 общ резултат). Обрат, драма и титла за \"Ривър Плейт\" на \"Бернабеу\" (СНИМКИ) Срещата се игра на \"Сантяго Бернабеу\" в испанската столица от съображения за сигурност. Ответният мач трябваше да е на 24 ноември на стадион \"Монументал\", но два пъти бе отложен, а после и преместен заради изпочупените стъкла на автобуса на \"Бока\" и пострадали от това футболисти.  В Мадрид всичко бе спокойно. Местната полиция направи показно как да се справи с винаги готовите за ексцесии аржентински фенове, като ги отдели едни от други и опази реда. И там имаше купон, но той не може да се сравни с лудата радост (и мъка от другата страна) в Буенос Айрес. Минути след последния съдийски сигнал почитателите на \"Ривър\" излязоха на улиците. Много от тях се насочиха към клубния стадион, а други изпълниха пространството край мемориала \"Обелиск\"   - една от забележителностите на града. Всичко беше мирно до един момент, казва неназован полицейски източник пред в. \"Ла Насион\". Запалянковци започнаха на трошат витрини, да нападат коли и патрулиращи полицаи около \"Обелиск\", както и край площад \"Република\". Униформените отвърнаха, използваха сълзотворен газ и сила, за да озаптят вилнеещите. Все пак сериозни инциденти и големи поражения няма. Полицията остава на крак, тъй като в следващите часове \"Ривър\" ще се завърне в Буенос Айрес. Феновете му готвят посрещане на летището, ще има и парад на открит автобус. Така напрежението остава. \"Милионерите\" спечелиха \"Копа Либертадорес\" за четвърти път. Този трофей със сигурност е най-ценният, тъй като бе спечелен срещу \"Бока Хуниорс\". Двата големи съперника за първи път в историята на турнира играха един срещу друг на финал, което го превърна в може би най-голямото събитие в клубния футбол за годината. Мафиотско отмъщение стои зад проваления финал в Буенос Айрес Миналата нощ - за щастие на местните сили на реда, нямаше сблъсъци между запалянковци, просто почитателите на \"Бока\" останаха по домовете си. А напълно обяснимо в много от възгласите на победителите имаше директни обиди и закачки. Когато властта опитва да уреди мач безплатно по телевизията Аржентинският президент Маурисио Макри, който е бивш бос на \"Бока\", написа следното в туитър: Мафиотско отмъщение стои зад проваления финал в Буенос Айрес Когато властта опитва да уреди мач безплатно по телевизията", "date": "2018.12.10", "title": "След луда нощ в Буенос Айрес - десетки арестувани и ранени полицаи (СНИМКИ)"}
{"url": "http://clubz.bg/76930-rusiq_ima_nov_rekordor_po_serijni_ubijstva", "text": "Бивш руски полицай, който вече е осъден на доживотен затвор за убийствата на 22 жени, беше признат за виновен днес в още 56 такива убийства, предаде Франс прес. Районният съд в Иркутск, Сибир, призна Михаил Попков за виновен, че е убил 56 жени между 1992 и 2007 година.  С всичко 78 убийства той бие рекорда на другите двама най-известни серийни убийци в Русия. Освен това той е признат за виновен в изнасилване на 10 от жертвите си. Днес той получи втора доживотна присъда. Първата Попков получи през 2015 година за 22 убийства. След това си призна, че е извършил още 59, но полицията не можа да докаже три от тях. Той е убивал жертвите си, след като ги канел на нощна разходка, понякога с полицейски автомобил, в извънработно време близо до град Ангарск. Като полицай Попков е участвал в разследванията на някои от извършените от него убийства и е успявал да прикрие доказателства, разкриха негови колеги. Той е бил накрая арестуван във Владивосток през 2012 година, след мащабно разследване, включващо ДНК анализи на жители, гумите на чиито коли са съответствали на следите оставени на местопрестъпрленията. Сред другите големи руски серийни убийци Андрей Чикатило беше екзекутиран през 1994 година за убийството на  53 непълнолетни и деца през съветско време. През 2007 година Александър Пичукин бчеше осъден на доживотен затвор за убийството на 48 души в Москва.", "date": "2018.12.10", "title": "Русия има нов рекордьор по серийни убийства"}
{"url": "http://clubz.bg/76943-nad_150_strani_odobriha_globalniq_pakt_za_migraciqta", "text": "Глобалният пакт на ООН за миграцията беше одобрен официално днес на междуправителствената конференция в Маракеш, Мароко, с участието на около 150 страни, предаде Франс прес, цитирана от БТА. Генералният секретар на ООН Антониу Гутериш призова  за миграцията. В реч при откриването на дебатите той порица множеството лъжи за документа, предизвикал критиките на националистите и на поддръжниците на затварянето на границите. Споразумението цели да засили международното сътрудничество с цел \"сигурна, редовна и законна\" миграция. Предстои то да бъде одобрено от Общото събрание на ООН на 19 декември.  Над 100 държави обсъждат Пакта за миграция на ООН. България я няма Очакваше се конференцията в Маракеш да бъде чисто формален етап в този процес, но предвид страстите, които предизвика пактът, петнайсетина държави обявиха, че се оттеглят или замразяват своето решение, отбелязва Франс прес. Близо 160 от 193-те страни членки на ООН присъстват в Маракеш. Стотина са представени на равнище държавни или правителствени ръководители или министри. Сред тях е и германският канцлер Ангела Меркел. Официален списък на участниците няма. Пактът за миграция на ООН разклати кабинета в Белгия Глобалният пакт за миграцията е необвързващ. Той съдържа принципи - защита на правата на човека, на децата, признаване на националния суверенитет - и излиза с предложения в помощ на страните, които се сблъскват с миграцията. Те включват обмен на опит и информация, както и интегриране на мигрантите. Пактът забранява произволното задържане на мигранти и разрешава арестите само в краен случай, посочва Франс прес.  Защитниците на правата на човека смятат текста за недостатъчен, особено по отношение на достъпа на мигрантите до хуманитарна помощ и основни услуги. Според противниците обаче пактът насърчава неконтролираните миграционни потоци.  Пактът за миграция на ООН разклати кабинета в Белгия", "date": "2018.12.10", "title": "Над 150 страни одобриха глобалния пакт за миграцията"}
{"url": "http://clubz.bg/76941-slayer_na_11_yuli_na_yug_ot_letishte_sofiq", "text": "Американските траш метъл титани Slayer ще свирят в София на 11 юли 2019 г. Шоуто е част от прощалното Final World Tour, обявиха организаторите EventEase. Китаристът на \"Слеър\" с тениска против американски чалгаджии През януари 2018 г. бандата обяви, че ще се оттегли от сцената след мащабно прощално световно турне. Легендарните музиканти и огромният им екип пристигат с внушителна продукция, впечатляващ сценичен декор, светлинно шоу и съпътстващи екстри, като обещават звук, който да не покаже милост и към най-взискателните и грамотни по темата експерти, пише в страницата на  . Последният концерт на Slayer в България ще се проведе в парка на Летище София. Входът ще бъде изграден в непосредствена близост до изхода/входа на метростанцията, спирката на автобуси с номера 84 и 184, както и паркинга на Терминал 2, а вратите за всички фенове ще отворят Този пич куфее на \"Слеър\" по време на урагана Матю (ВИДЕО) Билети   (без включена такса за издаване) може да намерите само и единствено в магазин \"Яко\" (ул. Граф Игнатиев 43) до края на месец декември.  (без включени банкови, картови и посреднически такси за издаване) директно и само от:    В продажба са пуснати и ограничен брой  които ще дават право на феновете да влязат 30 минути преди официалното отваряне на вратите и да заемат първи местата непосредствено пред сцената, като за целта ще бъде създаден специално отделен вход. Този пич куфее на \"Слеър\" по време на урагана Матю (ВИДЕО)", "date": "2018.12.10", "title": "Slayer на 11 юли... На юг от Летище София"}
{"url": "http://clubz.bg/76949-noviqt_nachalnik_na_gru_e_igor_kostyukov", "text": "Новият началник на Главното разузнавателно управление на руския Генерален щаб на армията е вицеадмирал Игор Костюков, предаде Би Би Си, като се позова на руски медии. Той е първият шеф в историята на управлението, който е моряк. Костюков смени на поста Игор Коробов, който почина на 21 ноември. Той беше негов заместник и бе временно изпълняващ длъжността началник. Шеф на операциите в Сирия оглави ГРУ Вицеадмирал Костюков е бил първи заместник-началник на ГРУ. Той е изпълнявал длъжността началник и по време на боледуването на Коробов, припомня Би Би Си. Игор Костюков е в черния списък на САЩ, в който влизат хора, върху които има наложени санкции. За новия шеф няма много данни. Известно е, че е роден през 1961 година и е завършил Вонено-дипломатическата академия на Министерството на отбраната на Русия. След това е започнал работа в ГРУ. Участвал е и е ръководил няколко специални секретни операции в Сирия. През 2017 година със секретен указ е награден от президента Путин със званието \"Герой на Русия\". През декември 2016 година Вашингтон му налага санкции за преполагаемо участие в намесата на Русия в президентските избори в САЩ. На Московската конференция по международната сигурност, която бе в Москва през есента на тази година, Костюков отправи остра критика към САЩ. Той добавил, че за първи път САЩ в своята доктрина за националната сигурност открито обявяват Русия и Китай за геополитически съперници, което, подчертал вицеадмиралът, означава и врагове във военно време.", "date": "2018.12.10", "title": "Новият началник на ГРУ е Игор Костюков"}
{"url": "http://clubz.bg/76935-muzata_na_andryu_lojd_uebyr_shte_pee_v_bylgariq", "text": "Музата на Андрю Лойд Уебър, за която той създава някои от знаменитите си произведения като „Фантомът от операта“, ще пее в България. Сара Брайтман ще пристигне за концерт у нас на 20 октомври 2019 г. в зала 1 на НДК по покана на „София мюзик ентърпрайсис“. Гостуването ѝ в София е част от турнето ѝ Hymn: Sarah Brightman In Concert, започнало през тази година в Южна Америка. Световната обиколка на Брайтман включва повече от 125 концерта на пет континента. Певицата предупреждава почитателите си да „очакват неочакваното“. Световна слава Сара Брайтман постига след дебюта си на Броудей през 1988 г. в главната роля във „Фантомът от операта“. Албумът с музиката от спектакъла се продава в 40-милионен тираж. Другият голям връх в кариерата ѝ е дуетът с Андреа Бочели Time To Say Goodbye. Тя е единственият артист, оглавявал едновременно класацията на „Билборд“ и за класическа, и за денс музика, носител е на повече от 180 златни и платинени награди в повече от 40 държави. 58-годишната днес Брайтман издаде 15-ия си студиен албум Hymn на 9 ноември тази година. Това е първият ѝ студиен запис след Dreamchaser от 2013-а. Песента, дала заглавието на албума, е написана от английската прогресив рок банда „Баркли Джеймс Харвест“. Сред авторите на новите ѝ песни са американецът Ерик Уитъкър (Fly To Paradise), японската суперзвезда, музикант и композитор Йошики (Miracle) и немският диджей Паул Калбренър (Sky and Sand). В албума е включена и нова интерпретация на Time To Say Goodbye с нов текст, който самата тя е написала. Билетите за концерта на Сара Брайтман са на цени от 70 до 150 лв. Онлайн продажбата им започва на 11 декември, вторник, от 10 ч.     \" \"", "date": "2018.12.10", "title": "Музата на Андрю Лойд Уебър ще пее в България"}
{"url": "http://clubz.bg/76939-bylgarski_sydiq_shte_rykovodi_mach_ot_shampionskata_liga", "text": "Георги Кабаков ще ръководи мача от Шампионската лига \"Валенсия\" - \"Манчестър Юнайтед\" в сряда от 22 часа на стадион \"Местая\", съобщи БТА. Двубоят е без значение, тъй като от група Н \"Ювентус\" и \"Юнайтед\" вече се осигуриха участие на осминафиналите, а тимът на \"прилепите\" е твърдо трети, което му гарантира продължаване в Лига Европа. Въпреки това нарядът е престижен и идва във време, в което почти няма мач от българската Първа лига, след който да не се говори за съдийството. Асистенти на пловдивчанина ще бъдат Мартин Маргаритов и Диян Вълков. Четвърти арбитър е Станислав Тодоров, който е последният наш арбитър, реферирал в груповата фаза на Шампионската лига. Това стана преди шест години - на срещата между \"Динамо\" (Загреб) и \"Динамо\" (Киев). Този сезон наши съдии получиха няколко наряда в евротурнирите, най-вече през лятото в предварителните фази. Станислав Тодоров е считан за един от най-добрите български рефери, но изпраща трудна година, в която направи няколко грешки по родните терени и понесе наказания.", "date": "2018.12.10", "title": "Български съдия ще ръководи мач от Шампионската лига"}
{"url": "http://clubz.bg/76932-vsqka_prilika_s_nqkoi_partii_i_politici_e_napylno_sluchajna", "text": "Представете си, че Корнелия Нинова, Стефан Данаилов, Кирил Добрев, Бриго Аспарухов, Валери Жаблянов, Драгомир Стойнев, Калоян Паргов, Крум Зарков, Антон Кутев и още много членове на БСП напуснат днес партията. Всички те заминават за два месеца в чужбина на почивка; Връщат се в България; Регистрират нова партия; Кръщават я Европейци за Гражданско Българско Развитие (ЕГБР). Например; Започват да говорят как са десни консерватори; И ценят християнските ценности; Подават молба за членство в Европейската народна партия и обещават пълна подкрепа за гласуване на ръководството; Започват да вдигат данъците и да събират повече пари за централно разпределение; Уволняват специалистите в държавната администрация и назначават бивши полицаи или военни на тяхно място; Ако някой попита Нинова дали не я е срам от миналото й, тя отговаря: „Е, то, тогава, всички бяхме комунисти…“; По никакъв начин не говорят срещу Путин и Русия; Но с удоволствие коментират грешки в решенията на евро-институциите; Започват да говорят как комунизмът е най-жестокият режим на света; И как те са най-репресираните и най-големите борци против комунизма; Обещават огромно повишение на заплати и пенсии; Не правят реформи в обществените системи; Непрекъснато се оправдават с предишните, макар и много години да са минали; Държат арестантите в нечовешки условия, заради които най-вероятно страната ще бъде осъдена, защото арестите са препълнени и 10 години не могат един ремонт да направят; Живеят в огромни апартаменти, предоставени им от Кръстника, защото се страхуват от земетресения; Дават партийни препоръки за назначаване на държавни постове; Не чувстват и грам вина за блатото, в което потъва страната, а непрекъснато използват пропагандния модел да твърдят, че стабилността е най-важна и затова никой не трябва да говори срещу властта; Отказват да гласуват основни конвенции и декларации на ЕС, предназначени да бранят човешките права; От време на време лидерът им се обажда лично на главни редактори, за да ги пита дали им оказва натиск; И т.н. И като във всеки мисловен експеримент, идва основният въпрос: Ще им повярвате ли, че това е нова, демократична, дясна, реформирана, про-европейска партия? Усмихнат ден!", "date": "2018.12.10", "title": "Всяка прилика с някои партии и политици е напълно случайна"}
{"url": "http://clubz.bg/76937-spad_v_koraboremontniq_terem_zaradi_zagubata_na_ruskiq_pazar", "text": "Към настоящия момент \"ТЕРЕМ - КРЗ Флотски арсенал - Варна\" ЕООД развива своята дейност основно на гражданския пазар за кораборемонтни услуги (93% от обема на приходите) и в по-малка степен като изпълнение на поръчки за специална продукция към Министерството на отбраната, МВР и Военноморските сили. Това заявява министърът на отбраната Красимир Каракачанов в отговор на депутатско питане за дейността и финансово-икономическо състояние на ТЕРЕМ, съобщи БГНЕС. За деветмесечието на 2018 г. дружеството е реализирало приходи в размер на 9,2 млн. лв., което е с 4% по-малко спрямо същия период на предходната година, когато са били в размер на 9,6 млн. лв. Финансовият резултат за деветмесечието на 2018 г. е нетна загуба в размер на 500 хил. лева, а задълженията са в размер на 2,83 млн. лв. Шефът на \"Терем\": Подобрихме финансовите резултати с 8 милиона лева Значителен е спадът на приходите спрямо приходите за деветмесечията на предходните 2016 г. (33 млн. лв.) и 2015 г. (21 млн. лв.), като основен дял тогава са имали приходите от съвместната дейност на дружеството и ТЕРЕМ ЕАД с командването на Руския военен флот. Загубата на този стратегически за предприятието пазар се дължи основно на променената геополитическа обстановка в региона и на прекратените взаимоотношения с военното командване на Руската федерация. Тези обстоятелства в комбинация с последствията от икономическата криза, довела до значително съкращаване на търговските кораби от нисък и среден клас, са довели до крайно намаляване на обемите на производство на \"ТЕРЕМ - КРЗ Флотски арсенал - Варна\" ЕООД и са наложили цялостна промяна в стратегията за развитие на дъщерното дружество от предприятие с предмет на дейност предимно специална продукция към предприятие, ориентирано към гражданския пазар. Конкурентната среда, в която работи \"ТЕРЕМ - КРЗ Флотски арсенал - Варна\" ЕООД в момента, е силно агресивна и поради факта, че в района на Черно море съществуват немалко заводи със същия предмет на дейност, които разполагат със значително по-съвременни съоръжения и по-големи докове с капацитет за приемане на търговски плавателни съдове. Вицепремиерът Янев: 60 млн. лв. са изчезнали от \"Терем\" В предприятието тече процес на цялостна реорганизация на производствената и търговската дейност, като целта е освободените от военните руски кораби производствени мощности да бъдат заети с кораборемонт на търговски и граждански плавателни съдове. Средната численост на персонала е 556 души, като числеността съгласно информацията на управителя е намалена с около 20% спрямо предходната година основно за сметка на лица, заети в административната и поддържащата дейност в завода. За производствените звена дори и в момента се търсят и се назначават работници. Средната работна заплата в предприятието за деветмесечието на 2018 г. е 1085 лева и е нараснала с 6,58% спрямо същия период на 2017 г. Вицепремиерът Янев: 60 млн. лв. са изчезнали от \"Терем\"", "date": "2018.12.10", "title": "Спад в кораборемонтния ТЕРЕМ заради загубата на руския пазар"}
{"url": "http://clubz.bg/76940-es_zasega_nqma_da_nalaga_novi_sankcii_sreshtu_rusiq", "text": "ЕС няма да налага засега нови санкции срещу Русия, но смята да оказва по-голяма помощна Украйна Това стана ясно след днешното заседание на Съвета „Външни работи“ в Брюксел. М вего участва и украинският първи дипломат Павло Климкин. Той поиска от колегитеси срещу Москва да бъдат наложени още санкции заради кризата край Азовско море. Съюзът обаче е сериозно разделен по въпроса. От българска страна участва външтната министърка Екатерина Захариева. Тя се оплакала на Климкин, че български кораби са били спрени за 9 дни и половина, преди да влязат в Керченския проток, който се контролира изцяло от Русия след незаконното анексиране на Крим през 2014 г. Русия отблокира частично украинските пристанища в Азовско море Дипломат номер 1 на Киев поискал „друг вид санкции“, включващи руски пристанища и активи в района на Азовско море. Същевременно Климкин призовал за подкрепа за инфраструктурни проекти, които да свържат двете й най-големи азовски пристанища – Мариупл и Бердянск, с останалата частна страната. Часове преди днешната среща бе огласено   на Съвета на ЕС да добави 9 души към санкционния списък на лицата, подлежащи на ограничителни мерки, във връзка с действия, подкопаващи или застрашаващи териториалната цялост, суверенитета и независимостта на Украйна. Причина за мярката е участието им в непризнатите и обявени за незаконни от Съюза избори в самообявилите се Донецка и Луганска народна република (ДНР и ЛНР). Те се състояха на 11 ноември. Според ЕС тези „избори“ нарушават международното право, накърняват ангажиментите, поети по силата на Минските споразумения, и нарушават суверенитета и правото на Украйна. ЕС удължи санкциите срещу 155 души и 44 компании в Русия заради Украйна Мерките се изразяват в забрана за пътуване и замразяване на активи. Това означава, че тези лица не могат да влизат на територията на ЕС, както и че се замразяват всички намиращи се на територията на Съюза активи, които принадлежат на тези хора. Лица и образувания от ЕС не могат да им предоставят финансови средства. Така общият брой на лицата, включени в санкционния списък на ЕС заради руската агресия в Украйна, става 164. Наред с това в рамките на този режим на санкции ЕС наложи замразяване на активите на 44 образувания. Деветимата добавени в списъка не са известни на широката публика. Те са секретари или зам.-секретари на избирателните комисии в ДНР и ЛНР. Единият от тях се казва Владимир Висоцки. Той обаче няма нищо общо с покойния знаменит руски певец. ЕС удължи санкциите срещу 155 души и 44 компании в Русия заради Украйна", "date": "2018.12.10", "title": "ЕС засега няма да налага нови санкции срещу Русия"}
{"url": "http://clubz.bg/76922-franciq_razsledva_rusiq_za_namesa_v_protestite", "text": "Властите във Франция започнаха разследване за възможно участие и намеса на Русия в протестите на \"жълтите жилетки\", съобщава Нюз.ру. По данни от Съюза за защита на демокрацията около 600 акаунта в туитър, известни с пропагандните си възгледи ала Кремъл, са започнали да фокусират вниманието си върху Франция и да използват хаштага   - както е на френски \"жълтите жилетки\". Най-малко 55 пострадаха, близо 1000 са задържани във Франция днес (СНИМКИ) Акаунтите, които обичайно наблюдава Съюзът за защита на демокрацията, пускат обикновено новини от Великобритания и САЩ. Но през последните седмици текстовете в тях са били посветени основно на Франция. Блумбърг подчертава, че голяма част от материалите в туитър постъпват направо от държавните руски медии, включително \"Спутник\" и РТ, които активно отразяват протестите във Франция. Само че информацията на РТ за това, че по-голямата част от френските полицаи вече не поддържат Макрон, няма нищо общо с истината. Руските медии използват като източници на информацията представители на малки полицейски профсъюзи, които имат по-малко от 4 на сто представителност в полицейските профсъюзи във Франция. Например \"Спутник\" и РТ разпространиха и отразиха много широко в мрежите видео, на което полицаи свалят шлемовете си. И съобщиха, че това е в знак на солидарност с протестиращите. Това обаче не е вярно. Както отбелязва \"Блумбърг\" - това е било моментно - когато полицаи са разговаряли с протестиращи, след което отново са сложили шлемовете. След отправен от \"Блумбърг\" въпрос от \"Спутник\" започнали да съобщават, че това \"не е потвърдена с доказателства информация\". На 8 декември британският вестник \"Таймс\" информира, че в туитър са се появили стотици акаунти, които вероятно са свързани с Русия и които са започнали всеки ден да пускат по 1500 съобщения с призиви за участие в масовите протести във Франция. По данни на вестника акаунтите  Тръмп: Във Франция искат мен Москва отрича обвиненията. Заместник-шефът на Комисията по международните въпроси на Думата Алексей Чепа коментира, че разследването във Франция представлява продължение на тенденцията за всичко да бъде обвинявана Москва. А ръководителят на Комисията по международните въпроси на Съвета на федерациите Константин Косачьов отбеляза, че Париж играе по свирката на Лондон и Киев и оправдава всички собствени грешки с намеса от Русия. Тръмп: Във Франция искат мен", "date": "2018.12.10", "title": "Франция разследва Русия за намеса в протестите"}
{"url": "http://clubz.bg/76933-izklyuchvat_lyubovna_vryzka_zad_ubijstvoto_na_rejndjyrkata_ot_karlovo", "text": "Това каза тази сутрин пред Нова тв окръжният прокурор на Пловдив Румен Попов. Предстои внасяне в съда на искане за постоянно задържане под страна на 42-годишния Светослав Каменов. След като бе обявена няколко дни за изчезнала, тялото на Десислава Стоянова бе открито на 7 декември в къщата на Светослав Каменов в покрайнините на Сопот.  и. Веднага след това Светослав се скрил при родителите си в мездренското село Зверино. Самият той е бивш рейнджър с няколко задгранични мисии, освен това е един от оцелелите български войници при атентата в Кербала през 2003 г. Осъждан е 4 пъти. 11 години от атентата срещу базата ни в Кербала Смята се, че до убийството се стигнало, след като Десислава дала колата си на Светослав, за да я ремонтира. Той обаче опитал да продаде автомобила за скрап. Документите са били в убитата и поради това той не е успял да получи съответната сума от моргата. Когато Десислава отишла да си търси колата, намерила смъртта си. Извършен е допълнителен оглед и са намерени дрехите на жертвата. Румен Попов уточни, че Стоянова и Каменов са били приятели, но не са имали интимни взаимоотношения. ", "date": "2018.12.10", "title": "Изключват любовна връзка зад убийството на рейнджърката от Карлово"}
{"url": "http://clubz.bg/76928-leshnicite_sa_estestveni_multivitamini", "text": "Лешниците повишават нивата на микроелементите и витамините при възрастните хора, но за целта трябва да се изяжда голямо количество, съобщи ЮПИ. \n\tСъщото важи и за хората на средна възраст. Учени от Орегонския университет са работили с 32 доброволци на възраст над 55 години, които са яли по две чаши ядки в продължение на 16 седмици. Резултатите са показали повишаване на магнезия в кръвта и на витамин Е в урината. В същото време намалели захарта и \"лошият\" холестерол. \n\tМного хора имат недостиг на магнезий и витамин Е, особено възрастните. Освен тях лешниците съдържат полезни мазнини, мед и витамин B6. ", "date": "2018.12.10", "title": "Лешниците са естествени мултивитамини"}
{"url": "http://clubz.bg/76926-afis_spored_58_ot_grajdanite_korupciqta_raste_naj_silna_e_v_pravosydieto", "text": "Над половината от гражданите или 58% смятат, че корупцията у нас нараства, 11%, - че намалява, а 32% са на мнение, че промяна няма. Това показват данни от изследване на агенция \"Афис\", публикувано в сайта на агенцията. Изследването е направено в периода 30 ноември - 4 декември 2018 г., а извадката е 1010 граждани от цялата страна, интервюирани в домовете им.  Според данните едва  , докато  . Според 43% корупцията е най-силна именно в правосъдието. Следват митниците с 34%, здравеопазването с 24%, полицията с 19%, партиите със 17%, администрацията на министерствата със 17%, общинските администрации с 10%, държавните фирми с 8%, образованието с 4% и др..Само 17% от запитаните имат доверие на новосъздадената Комисия за противодействие на корупцията и за отнемане на незаконно придобитото имущество (КПКОНПИ), а на обратното мнение са 68%. По започналите през последните дни шумни дела срещу знакови фигури  Възприятието за задълбочаване на корупцията в обществото е свързано с политическа ориентация, но не може да се сведе до партийни пристрастия. Сред хората, които биха гласували за ГЕРБ, позитивното възприятие има само лек превес (26% отговарят, че тя нараства, а малко повече – 30% смятат, че намалява, докато 42% не виждат промяна; съотношението е 1 към 1,2). По друг начин погледнато, почти цялото (70%) позитивно мнение е капсулирано в електората на управляващите. А сред неангажираните политически избиратели оценката е дори по-негативна (60% смятат, че корупцията набира сила), отколкото средната за всички електорални групи. Тъй като голяма част от разкритията от изборите насам идват от депутати на БСП, очаквано потенциалният електорат на БСП е особено категоричен. Съотношението между двата отговора е 68% към 3% или 22 към 1). На въпроса  , само 3% отговарят, че тя е била изцяло полезна. Още 6% смятат, че е била предимно полезна. Противоположният полюс има много по-голяма тежест –   32% оценяват, че е била изцяло вредна и още 26% – предимно вредна. Диференцирана оценка според конкретния случай („понякога полезна, друг път – вредна“), дават 23% от хората. Сумарно, 9% я смятат за изцяло или предимно полезна, а шест пъти повече (58%) – за изцяло или предимно вредна. Очаквано, между въпроса за корупцията и този за приватизацията има статистическа връзка. Онези, които дават негативна оценка на приватизацията в много по-голяма степен мислят, че и корупцията нараства.", "date": "2018.12.10", "title": "\"Афис\": Според 58% от гражданите корупцията расте, най-силна е в правосъдието"}
{"url": "http://clubz.bg/76934-pismo_do_cacarov_nova_opasnost_ot_tejki_katastrofi_debne_kraj_svoge", "text": "За нова опасност от тежки пътнотранспортни произшествия по трагичния път край Своге, по който двадесет души загинаха, след като автобусът им се преобърна в дерето, предупреждават от Института за пътна безопасност (ИПБ). Оттам се обръщат към главния прокурор Сотир Цацаров с искане да бъде възстановена еластичната ограда в смъртоносния участък, тъй като липсата й е предпоставка за още трагични случаи.  От Института излязоха днес с отворено писмо до Цацаров, изпратено до редакционните пощи, тъй като досега кореспонденцията им с отговорните институции не е дала резултат. Повече от три месеца след трагедията край Своге, мантинелата не е възстановена, като според ИПБ оправданието за това е, че е възможно на място да се извършват още следствени действия. В същото време обаче участъкът бе преасфалтиран - въпреки същите тези следствени действия. Шефът на пътната агенция: Не сме проспали казуса \"Своге\" Ето какво пишат от Института до обвинител номер едно:", "date": "2018.12.10", "title": "Писмо до Цацаров: Нова опасност от тежки катастрофи дебне край Своге "}
{"url": "http://clubz.bg/76924-pak_protest_tozi_pyt_na_pchelarite", "text": "Нова група хора излиза пак на протест днес - и това са пчеларите. Представителите на бранша се събират днес пред Министерството на земеделието с настояване за \"адекватна подкрепа\". Според тях решението на държавата да ги подпомогне с 3,5 милиона лева по схемата \"Де минимис\" е крайно недостатъчно и \"нищожната сума\" няма да помогне особено за справяне с проблемите в сектора и измирането на пчелни семейства.   Първоначално държавата изобщо отказваше подкрепа, а след първия протест на пчеларите обяви въпросната помощ от 3,5 млн. лв.  Според Даниела Челебиева от Съюза на пчеларите в Шумен, цитирана от БНР обаче, протестите няма начин да не продължат: В открито писмо до земеделския министър Порожанов е обоснована детайлно исканата сума от 40 лв., съобщи още БНР.  Челебиева обясни, че от 2007 г. досега три пъти е намалял броят на пчелните стопанства, а изкупната цена се задържа на ниво от преди 2007 г. Другите искания на пчеларите са да се криминализира нерегламентираното пръскане с препарати на земеделските култури, което води до отравяне на пчелните семейства, да се създаде акредитирана лаборатория за изследване на смъртността на пчелите и да има строг контрол на нелегалния внос на забранени препарати, с които пръскат фермерите.   В България няма лаборатория, която да установява причините за отравяне на пчели, подчерта Челебиева пред БНР.  Недоволните настояват още България да има активна позиция по предложението в новата обща селскостопанска политика на Европа да се включи екосистемната услуга \"опрашване\", като за нея пчеларите да получават по 60 евро на всяко регистрирано пчелно семейство. Очаква се в протеста да се включат повече от 30 пчеларски сдружения от цялата страна.", "date": "2018.12.10", "title": "Пак протест: този път на пчеларите"}
{"url": "http://clubz.bg/76927-shvejcarskata_policiq_minava_na_elektromobili_tesla", "text": "Швейцария обяви, че полицията й ще използва електромобилите \"Тесла\" (Tesla) като патрулни коли от догодина, предаде ДПА, цитирана от БТА. Полицията представи новите бяло-синьо-жълти автомобили \"Тесла Екс 100 Ди\" (Tesla X 100D), които ще използва от пролетта. Стандартният модел ще бъде оборудван с радио и сини светлини.  Автомобилите струват по 140 000 швейцарски франка (124 000 евро) всеки, което е с 50 000 франка повече спрямо подобни дизелови автомобили, но намалените разходи за поддръжка и ползване означават, че като цяло са по-евтини, посочи полицейският началник Мартин Рот. \"Тесла\" може да измине разстояние от около 85 километра след едночасово зареждане с ток. Колите ще бъдат използвани за патрулиране и преследвания. \n\tПолицията в Базел ще разполага със 190 автомобила \"Тесла\". Полицейските сили на няколко страни вече използват електромобилите, включително в американските градове Денвър и Лос Анджелис, Онтарио в Канада, и Люксембург.", "date": "2018.12.10", "title": "Швейцарската полиция минава на електромобили Тесла"}
{"url": "http://clubz.bg/76917-vashington_post_horata_na_trymp_sa_kontaktuvali_s_pone_17_rusnaci", "text": "Най-малко 14 души – членове на семейството, бизнес-партньор и участници в предизборната кампания на президента на САЩ Доналд Тръмп – са поддържали контакти с поне 17 руснаци почти от самото начало на кампанията през 2015 година до встъпване в длъжност, пише  , като се позовава на последните междинни резултати от разследването на спецпрокурора на САЩ Робърт Мълър. Контактите с руската страна са били много повече отколкото се е смятало по-рано, подчертава вестникът. Сред руските връзки изданието причислява известните вече бивш сенатор  Прокурор Мълър държи в напрежение \"политическото блато\" във Вашингтон Същността на този нов епизод се отнася за ноември 2015 година. Тогава Майкъл Коен, който по онова време е юрист на Доналд Тръмп, е разговарял с руснак, представил се за „доверено лице“ и предложил за кампанията на Тръмп „политическа синергия“ и „синергия на ниво парламенти“. Става дума за среща между Тръмп и Путин, която би била „най-добра от възможните гаранции“ за проекта на Тръмп в Москва. Според вестника, новите подробности се отнасят за разговора на Коен с Клоков, за които по-рано само бе споменала и американската интернет новинарска медия Buzzfeed. Клоков определи тази информация като „бабини деветини“. Политиците, които са били питани от WP, смятат, че толкова много контакти с чужда държава е   за американска президентска кампания. Самият Тръмп още миналия понеделник написа в Туитър, че ", "date": "2018.12.10", "title": "\"Вашингтон пост\": Хората на Тръмп са контактували с поне 17 руснаци"}
{"url": "http://clubz.bg/76918-zabraveni_sydbi_germancite_ubiti_v_nrb", "text": "На 21 октомври 1982 година министърът на държавната сигурност на ГДР Ерих Милке награждава с ордени и медали „За заслуги към народа и родината“ и „Братя по оръжие“ 25 генерали и висши офицери на българската Държавна сигурност. В архивите на ЩАЗИ са запазени документи за многобройните съвместни операции и работни срещи с представители на ДС. Двете репресивни служби обсъждат най-вече как да бъдат възпрени онези предимно млади хора от ГДР, които се опитват да бягат през границите на НРБ. Ако не можело бегълците да бъдат спрени, арестувани и вкарани в затвора, стрелбата   била в реда на нещата. Педантично са били водени статистики за успешни и предотвратени бягства, които показват, че по българските граници се е действало безкомпромисно към  . В отделни случаи сред убитите е имало и западногермански граждани, които са помагали на бегълците. По онова време по българските граници няма минни полета, самострелящи устройства и електрически огради с високо напрежение, но това изобщо не значи, че тези граници са по-безопасни за бегълците, отколкото загражденията на ЩАЗИ по германо-германската полоса. Вместо с бетон и осакатяващи устройства южният край на Желязната завеса се охранява от многобройни гранични застави, сигнални инсталации и „бдителни“ местни жители, които редовно докладват за всеки подозрителен посетител на граничната зона. В книгата „Бягство от ГДР през „желязната завеса“ на България“, представена в София с подкрепата на фондация „Конрад Аденауер“, е публикувана най-подробната засега хронология на отделните случаи на бягство на източногерманци през българските граници. Обобщени са всички открити досега информации и аналитични доклади на ЩАЗИ и ДС за следенето, залавянията и убийствата на предимно млади хора от Източна Германия, които са използвали туристическите си пътувания до НРБ като възможност да напуснат социалистическия лагер - или поне да се срещнат със западногерманските си роднини. За мрачния дух на времето и за силните емоции най-добре говори едно писмо, цитирано в книгата. Млад източногерманец, вече избягал на Запад, пише до по-малката си сестра, заминала със същата цел за НРБ: Шефът на софийското бюро на фондация „Аденауер“ Торстен Гайслер припомня, че много млади българи възприемат като нещо съвсем естествено сегашната си свобода, свободните избори и правото свободно и на всеослушание да изразяват мнението си. Авторката Фанна Коларова се надява, че книгата пресъздава картината на едно кошмарно разделение: в български ресторант се хранят роднини от Западна и Източна Германия, но изобщо не могат да се измъкнат от контрола на послушващите ги доносници и щатни сътрудници на ЩАЗИ и ДС. Авторката припомня и за един източногермански младеж, убит край странджанското село Евренозово. Фанна Коларова смята, че срещите ѝ с местни хора край лобните места по българските граници говорят много за непрочетената докрай история за престъпленията на комунизма.", "date": "2018.12.10", "title": "Забравени съдби: германците, убити в НРБ"}
{"url": "http://clubz.bg/76929-problem_v_kat_ne_plashtajte_elektronno_globi_dnes", "text": "От КАТ съобщават за преустановена работа на част от електронните им услуги днес, както и за затруднено обслужване на гише. Възникнал е технически проблем при инсталиране на нова версия на автоматизираната информационна система. Това е причината през днешния ден да бъде спрян достъпът до Автоматизираната информационна система  и –  , издадени от Пътна полиция, пишат от МВР. В момента експерти работят по отстраняването на проблема. МВР поднася извинения за причиненото неудобство.  ", "date": "2018.12.10", "title": "Проблем в КАТ: не плащайте електронно глоби днес"}
{"url": "http://clubz.bg/76931-radev_na_hanuka_za_svetlinata_mraka_i_agresivniqt_nacionalizym", "text": "Това заяви президентът Румен Радев в Централната софийска синагога на отбелязването на Ханука. В церемонията участие взе и съпругата на държавния глава - Десислава. С участието в ритуала Радев продължава институционалната традиция българският държавен глава да уважи еврейската общност за празника. Президентът запали основната свещ от ритуалния свещник ханукия, която символизира чудото на светлината. Преди това представители на три поколения си предадоха свещ, като последният – малко момиче, я даде на Десислава Радева, а тя – на държавния глава, описват как е протекла церемонията с участието и на т.нар. първа дама от пресцентъра на \"Дондуков\" 2.  Държавният глава посочи, че живеем в тревожно историческо време, в което агресивният национализъм и ксенофобията все по-отчетливо надигат глас. Днес е наш ред да заявим ясно и отчетливо, че любовта към отечеството не означава омраза към другия, че тя не трябва да бъде агресивна и креслива, а мъдра и просветена, призова президентът. Президентът припомни идеала за по-справедлив свят на множеството смели българи, които в годините на Втората световна война са се изправили срещу хитлеро-фашизма. Германците все по-големи ксенофоби По думите му паметта за достойните е най-мощното оръжие срещу призраците на миналото.", "date": "2018.12.10", "title": "Радев на Ханука: за светлината, мрака и агресивният национализъм"}
{"url": "http://clubz.bg/76919-makron_s_obryshtenie_kym_naciqta_za_krizata_vyv_franciq", "text": "Френският президент Еманюел Макрон ще направи днес обръщение към сънародниците си в опит за излизане от кризата, породена от движението на \"жълтите жилетки\", съобщи БТА, цитирайки световните агенции. Държавният глава ще говори в 20 ч. местно време (19 ч. по Гринуич и 21 ч. българско време). Президентът ще представи конкретни и незабавни мерки, посочва френската министърка на труда Мюриел Пенико. Тя обаче отхвърли възможността сред мерките да е увеличаване на минималната работна заплата, а именно това е едно от исканията на \"жълтите жилетки\". Помогнете на Макрон, спасете Европа Преди обръщението към нацията Макрон ще се срещне с представители на синдикатите, на работодателите и на местните власти. Довечера ще е първата обществена проява на президента от 10 дни. Опозицията го обвинява, че се е \"барикадирал\" в двореца и се изолира от събитията. В събота за четвърти път \"жълтите жилетки\" организираха протести на национално ниво. Над 125 000 души излязоха по улиците на френските градове, за да поискат по-висок жизнен стандарт. Протестиращите освен това упрекват Макрон, че облагодетелства елитите и се опитва да модернизира френската икономика прекалено бързо. Най-малко 55 пострадаха, близо 1000 са задържани във Франция днес (СНИМКИ) За поредния протест във Франция бяха разположени близо 90 000 членове на силите на реда. Близо 1000 души, от които почти 100 непълнолетни, бяха задържани след протестите в събота в Париж. Повечето от арестуваните са мъже под 40 години, дошли в столицата от различни райони на страната, за да протестират. Повечето от тях бяха задържани заради носене на оръжие, като например ножове или предмети, които могат да причинят нараняване, примерно топки за петанк или сълзотворен газ. След съботните протести имаше и ранени - близо 100 души, ограбени магазини и запалени коли.  Френското правителство вече отстъпи пред първото искане на \"жълтите жилетки\"  - отказа се от вдигането на акцизите на горивата. Именно тази идея бе първият повод за протестите, но оттогава настояванията на протестите постоянно се обогатяват с нови и нови социални искания.   Най-малко 55 пострадаха, близо 1000 са задържани във Франция днес (СНИМКИ)", "date": "2018.12.10", "title": "Макрон с обръщение към нацията за кризата във Франция"}
{"url": "http://clubz.bg/76921-karakachanov_vs_makedoniq_v_skopie_se_samozabravqt", "text": "Напрежение в отношенията между България и Македония няма, но в Скопие се самозабравят, обяви вицепремиерът и лидер на ВМРО Красимир Каракачанов пред БНТ тази сутрин. Преди ден Каракачанов обяви, че преговорите на съседите ни за членство в ЕС и НАТО може да бъдат блокирани, ако премиерът Зоран Заев продължава да говори за признание на македонския език. В резултат външното министерство на Македония излезе с остра позиция срещу изказването. Скопие пита Каракачанов: Враждебност или приятелство? Според него тактиката на Скопие е да бави, да минава времето, без да приемат абсолютно нищо като корекция в своята пропаганда.  , попита риторично вицепремиерът. Каракачанов: Македонският език може да спре пътя на страната към НАТО и ЕС Той очаква през тази седмица, когато ще се събере общата комисия между България и Македония, която трябва да изчиства спорни въпроси в споразумението за добросъседство, да бъдат извадени автентичните документи, а не тези, писани от \"македонски\" професори от Югославия през 60-те години на миналия век. За отношенията в \"малката\" управляваща коалиция, от която ВМРО е част - \"Обединени патриоти\", вицепремиерът обяви, че в момента има затишие на напрежението, което е благотворно: По думите на Каракачанов има две основни теми, по които е трябвало по-активно да се работи през годината и част от управленските приоритети на \"патриотите\" - а именно доходите на гражданите и инвалидните пенсии - на онези хора, които са здрави, а срещу един рушвет са си извадили фалшиви решения за ТЕЛК. , обяви Каракачанов. Вицепремиерът заяви, че краят на мандата на кабинета \"Борисов 3\" ще дойде след 2 години и половина. Тоест - когато изтича 4-годишният мандат по конституция. Според Каракачанов към настоящия момент нужда от предсрочни избори няма. Каракачанов: Македонският език може да спре пътя на страната към НАТО и ЕС", "date": "2018.12.10", "title": "Каракачанов vs Македония: В Скопие се самозабравят"}
{"url": "http://clubz.bg/76914-obrat_drama_i_titla_za_rivyr_plejt_na_bernabeu_snimki", "text": "\"Ривър Плейт\" спечели \"Копа Либертадорес\" - най-престижният трофей на Южна Америка, след голям мач и голяма драма срещу вечния си съперник \"Бока Хуниорс\" на \"Сантяго Бернабеу\" в Мадрид - 3:1 (2:2 в първия двубой). Сблъсъкът, известен като Суперкласико и считан за най-ожесточения в клубния футбол, бе решен за малко повече от 120 минути. \"Ривър Плейт\" взе предимство в първия финал срещу \"Бока\" (СНИМКИ) Дарио Бенедето откри за \"Бока\" в 44-ата минута. В 68-ата Лукас Прато изравни. Тъй като в Латинска Америка головете на чужд терен не важат, се стигна до продължения. В 92-ата Бариос от тима на \"генуезците\" получи втори жълт и червен картон. \"Ривър Плейт\" и \"Бока Хуниорс\" все пак ще играят в Мадрид Това даде предимство на \"Ривър\", който и без това беше считан за фаворит от специалистите и букмейкърите. И го показа с \"по-футболните\" си действия, макар че проспа първото полувреме. В 109-ата минута Хуан Кинтеро направи обрата пълен със страхотен удар от границата на наказателното поле  Течеше добавеното време, когато Гонсало Мартинес се откъсна и на празна врата направи 3:1 - вратарят на \"Бока\" Естебан Андрада се бе включил в атака. \"Ривър Плейт\" и \"Бока Хуниорс\" няма да играят и днес (СНИМКИ) Това е четвърта \"Копа Либертадорес\" за един от двата най-велики аржентински клуба. \"Бока\" има пет отличия. Двубоят се игра в Мадрид по решение на южноамериканската конфедерация КОНМЕБОЛ, тъй като реваншът на стадиона на \"Ривър Плейт\" на два пъти бе отложен заради счупения автобус на \"Бока Хуниорс\" в деня на ответния сблъсък. И двата тима не искаха да играят в испанската столица, но в крайна сметка склониха. Те за първи път спориха на финал на \"Копа Либертадорес\", което придаде още по-голяма интрига, достигнала до истерия и истински фарс, тъй като се наложи втората среща да се играе на над 10 хиляди километра от Буенос Айрес. Мафиотско отмъщение стои зад проваления финал в Буенос Айрес И двата отбора започнаха срещата нервно и с много брак в действията. Противно на очакванията \"Бока Хуниорс\" беше отборът, който по-често имаше инициативата. Перес от \"Бока\" изтърва възможност да открие резултата след ъглов удар, но уцели вратаря на \"Ривър\" със силния си шут отблизо. В 30-ата минута пак той имаше шанса да стреля при рикошет от свободен удар, но топката се отби в негов съиграч и излезе в аут. Две отлични възможности за \"генуезците\", докато \"милионерите\" нямаха чисто голово положение. В 44-ата минута вратарят на \"Бока\" направи грешка, от която \"бело-червените\" не се възползваха и при светкавичната контра Бенедето остана сам срещу Армани и след два гафа на бранители с лекота откри за \"Хуниорс\". През второто полувреме \"Ривър Плейт\" взе топката и започна да атакува масирано. В 55-ата Прато се оказа сам срещу стража на своя съперник и го прехвърли, като последва сблъсък, но съдията не отсъди дузпа, след като се консултира устно с VAR  В 68-ата минута \"милионерите\" най-сетне си подадоха топката добре и за останалия на празна врата Лукас Прато не остана друго, освен да изравни резултата. Ел класико? Не, най-големият мач във футбола е Суперкласико За цялото второ полувреме \"Бока\" стигна само два свободни удара в атака, а \"Ривър\" заигра по-предпазливо, след като изравни. В продълженията пролича умора и в двата отбора, но много повече у \"генуезците\", на които започнаха да се схващат краката. Удар за тях бе и изгонването на Бариос.  Така в 109-ата колумбийският национал Хуан Кинтеро опъна мрежата, зад която седяха феновете на противника му. Вместо да затворят мача обаче, \"милионерите\" допуснаха \"синьо-жълтите\" в наказателното си поле. Още в следващата атака едва не стана автогол за 2:2. Междувременно \"Бока\" остана с девет души заради контузия на резервата и бивш играч на \"Реал\" (Мадрид) Фернандо Гаго при вече извършени смени. Пред \"Ривър\" се откриха огромни пространства за контри. Опасности обаче имаше и на отсрещната врата. В тези минути стражът Андрада почти неизменно играеше напред. В 120-ата минута Хара от \"Бока\" удари греда! Стигна се до корнер, а след изпълнението му и до контра, при която Мартинес остана сам и хвърли в бясна лудост всички фенове на \"Ривър Плейт\" по света. Това е може би най-голямата победа в клубната история на едните и съответно най-болезнената загуба за другите. \"Ривър Плейт\" ще брани честта на Южна Америка на Световното клубно първенство, което е след по-малко от десет дни в ОАЕ. Тимът започва направо на полуфинал и се очаква да спори за отличието срещу \"Реал\" (Мадрид), на чийто стадион триумфира с \"Копа Либертадорес\". На трибуните на \"Бернабеу\" личаха десетки ВИП гости и почти всички големи имена на аржентинския футбол, начело с Лео Меси, който бе наел ложа. Шампионите и подгласниците бяха наградени от президента на ФИФА Джани Инфантино, който е имал ключова роля при преговорите за местенето на реванша в Европа. Над 2000 полицаи се грижеха за реда на \"най-опасния мач в историята на футбола\", както бе определен. Органите на реда в Мадрид се справиха, а и феновете не ги затрудниха в дните преди срещата и в неделя. След края едните празнуваха, а другите плачеха. Така е и в Буенос Айрес. \"Ривър Плейт\" и \"Бока Хуниорс\" все пак ще играят в Мадрид \"Ривър Плейт\" и \"Бока Хуниорс\" няма да играят и днес (СНИМКИ) Мафиотско отмъщение стои зад проваления финал в Буенос Айрес Ел класико? Не, най-големият мач във футбола е Суперкласико", "date": "2018.12.10", "title": "Обрат, драма и титла за \"Ривър Плейт\" на \"Бернабеу\" (СНИМКИ)"}
{"url": "http://clubz.bg/76916-poslednite_dumi_na_kashogi_ne_moga_da_disham", "text": "Последните думи на саудитския журналист Джамал Кашоги са били   Това съобщи телевизия Си Ен Ен, като се позова на източник, информиран за хода на разследването на убийството на журналиста в саудитското консулство в Истанбул. \n\tИзточникът, който е прочел преведения транскрипт на аудиозаписа, документиращ последните мъчителни моменти на Кашоги, казва, че убийството на журналиста на 2 октомври, е било предварително обмислен план. Кашоги се е борил с група мъже, които са били решени да го убият. Последните му думи са били \"Не мога да дишам\".  \n\tПосле в транскрипта от записа се отбелязва, че са се чували звуци от разчленяването на трупа на Кашоги и че предполагаемите извършители на убийството са били посъветвани да слушат музика, за да попречат на звука да се чува ясно. \n\tСпоред източника, транскриптът навежда на мисълта, че убийците на Кашоги периодично за звънели по телефона, за да докладват как напредват нещата. Турски представители смятат, че обажданията са били до високопоставени фигури в Рияд. US сенатори: Виновен за смъртта на Кашоги е принц Салман Някои от детайлите в транскрипта, видени от източника на Си Ен Ен, са споменавани и в предишни информации за съдържанието на записа. Но това е най-пълното досега публикуване на съдържанието на транскрипта от аудиозаписа. \n\tРазкритията ще увеличат натиска върху администрацията на Тръмп, която е решена да направи разграничение между саудитския престолонаследник и убийството. Тръмп вече влезе в противоречие с ЦРУ, което, според източници, заключило, че саудитският принц Мохамед бин Салман лично наредил убийството. \n\tРазкритията освен това заплашват да подкопаят ключова точка от първоначалното саудитско обяснение за смъртта на Кашоги, а именно, че това е била извършена тайно операция, в която нещата са се объркали. \n\tОригиналният транскрипт от аудиозаписа беше подготвен от турските разузнавателни служби. Турските представители така и не казаха как са се сдобили с аудиозаписа. Транскриптът е бил преведен, преди да бъде споделен с други разузнавателни служби. Източникът на Си Ен Ен е прочел преведена версия и е бил информиран за хода на разследването, пише БТА.", "date": "2018.12.10", "title": "Последните думи на Кашоги: Не мога да дишам"}
{"url": "http://clubz.bg/76923-premieryt_kaza_nqkolko_dumichki_za_banevi_i_prokuraturata_se_zadejstva", "text": "Това коментира тази сутрин по бТВ адвокат Христо Ботев, който е един от защитниците на семейство Николай и Евгения Баневи, по време на мярката  им за неотклонение в петък. Баневи в съда: Не сме се укривали в нито една секунда Той има предвид личното посещение на Бойко Борисов в завод \"Полимери\" (по-точно в остатъците от него) в Девня на 7 август миналата година. Обвиненията към семейство Баневи не са много и прокуратурата трябва да докаже, че са изпрани 1 млрд. лв., заяви още тази сутрин адвокатът. Той добави, че  Защитникът цитира думите на Иван Гешев - че към делото сега са присъединени и други дела от различни прокуратури през годините. Юристът се съгласи с казаното от Банев в петък - че за да изпереш един милиард, трябва да ръководиш няколко министерства минимум. Помръкналият блясък на Баневи. Скромно припомняне кои са те Ботев допълни, че майката на Николай Банев –  . Адвокатът допълни, че досега към нея няма официални обвинения и допълни, че в ареста са само Николай и Евгения Баневи. За ареста, в който са Баневи, адвокатът заяви: „Условията са като в български арест. Всеки от държавниците казва, че арестът не е луксозен хотел – така е, само че идват от Франция, където и двамата казват, че  . Тази година посетих мои клиенти в Германия и Англия – там е същото.” Адвокат Ботев заяви, че  , а съдът е разрешил да бъдат премахнати преди влизането на медиите. Юристът допълни, че не е правилно да се разпространяват снимки от разследващите, показващи личния живот на обвиняемите. Защо МВР поздрави дечицата с \"Тук съм да ги скъсам и да им взема парите\" Така той коментира \"жълтото\" видео с гардеробите, бижутата, чантите и марковите обувки на Баневи, разпространено от МВР след ареста им и обиска в дома им.   Помръкналият блясък на Баневи. Скромно припомняне кои са те Защо МВР поздрави дечицата с \"Тук съм да ги скъсам и да им взема парите\"", "date": "2018.12.10", "title": "\"Премиерът каза няколко думички за Баневи и прокуратурата се задейства\""}
{"url": "http://clubz.bg/76798-borisov_pred_izbori", "text": "Бойко Борисов е пред поредния избор в своето почти 10-годишно управление. Формално това ще бъдат изборите за Европейския парламент догодина. На практика те ще бъдат допитване за това как се представя третото му правителство и коалицията му с т.нар. Обединени патриоти. Главният въпрос пред Борисов на тези избори ще бъде към коя Европа да върви България: на френския президент Еманюел Макрон или на унгарския министър-председател Виктор Орбан. Този избор не е външнополитически. От 1 януари 2007 година Европа е част от вътрешната политика на България – независимо дали всички осъзнават и признават това. Де юре европейските правила (l’acquis communautaire) са и български правила, европейските принципи и ценности би трябвало да са и български. Такъв би трябвало да бъде и дневният ред на Европа. Ако това невинаги се случва, то също е вътрешнополитически проблем. Въпросът каква България искаме е неотделим от въпроса: В каква Европа? Дори и неизкушените в политиката знаят какво общо имат Борисов и Орбан. Те членуват в едно и също европейско политическо семейство – Европейската народна партия. Критиците им у дома и в чужбина смятат, че и двамата са срам за нея. Борисов и Орбан имат сходни позиции за миграцията – и за двамата приоритет е охраната на границите, а не споделянето на миграционната тежест. И България, и Унгария построиха огради по южните си граници. И двете държави се отказаха от Истанбулската конвенция и искат Западните Балкани по-бързо да се присъединят към ЕС. И двете страни се опитват да построят нови руски ядрени централи и руски газопроводи. И в двете опозиционните медии изпитват затруднения и се оплакват, че свободата им е ограничена, а проправителствените са финансово сигурни и лоялни. И в България, и в Унгария опозицията обвинява правителството, че престъпва разделението на властите и е установило практически контрол над всички институции, включително над правосъдието и регулаторите. И Орбан, и Борисов са обвинявани, че управляват авторитарно, еднолично и толерират олигархия от приближени бизнесмени. И едното, и другото правителство са склонни да вадят срещу критиките добрите си икономически показатели. Правителството на Борисов заяви, че ще защитава Унгария от евентуална процедура за ограничаване на членските й права в ЕС. Какво общо има Борисов с Макрон? На пръв поглед нищо. Те изглеждат от различни планети. Да започнем от по-лесните разлики. Борисов е по-як от Макрон. Макрон говори по-добър френски от Борисов. Макрон управлява една от носещите колони на ЕС. Борисов – една от новите му пристройки. Макрон е президент на ядрена сила. Борисов е премиер на ядрена слабост - с четири затворени, два недостроени (затова пък скъпи) и два действащи за ограничени срокове реактори. Борисов идва от пожарната, охранителния бизнес и полицията. Макрон – от инвестиционното банкерство. Макрон е очевиден либерал, Борисов – номинален християндемократ. Макрон има проблеми с простолюдието. Борисов е негов герой. Партията на Макрон е Мade in France. Партията на Борисов е Мade in Germany. Опорната точка на Борисов за Европа е, че няма нищо по-хубаво от нея. Опорната точка на Макрон е, че Европа трябва да стане много по-хубава. Не щеш ли обаче, и Борисов, и Макрон са изправени пред едни и същи протести – с жълти жилетки. И при единия, и при другия те започнаха от цените на горивата. И при единия, и при другия разшириха предмета си – неравенствата, несигурността. И в двата случая протестите нямат ясен лидер, лице, организация. И в България, и във Франция (много повече) стигат до нарушаване на обществения ред. И в двете страни наблюдателите съзират зад тях натрупан по различни причини гняв, който случайна искра е възпламенила. Това са протести на забравените от държавата, които я намират далечна, враждебна, несправедлива и арогантна. В много от случаите те не знаят какво точно искат, освен да я набият. В страната на Орбан също има гняв и недоволство. Те обаче засега се развиват в условия на мир, тишина и строго спазване на обществения ред. Ако българският и френският лидер са изправени пред сходни протести, то е, защото са ги предизвикали по сходен начин. Въпреки многото си различия Борисов и Макрон направиха едно и също важно нещо в политиката на страните си. Те ликвидираха традиционните й двуполюсни модели. Борисов не направи това сам. Неговата партия ГЕРБ продължи процеса, започнал при НДСВ, партията на първия му работодател, цар Симеон II. Това беше процес на ерозия на двата дотогавашни полюса на българската политика – БСП и СДС. Още в първия тур на президентските избори през април и май 2017 година Макрон изхвърли от играта социалистите и републиканците, т.е. традиционните центристки левица и десница, сменяли се в управлението през цялата история на Петата република. И Борисов, и Макрон не дойдоха от нищото. Те тръгнаха към върха на държавите си от трамплини в статуквото, което по-късно пренаредиха. Борисов беше главен секретар на МВР и кмет на София. Макрон беше икономически съветник, а после – министър на президента Франсоа Оланд, от чиято социалистическа партия отмъкна важна част от министрите, сътрудниците и избирателите си. Политическите формации и на Борисов, и на Макрон бяха в генезиса си антисистемни. Те дължаха бързия си възход на харизмата на лидерите си и на критиката на статуквото. В характерния си стил ранният Борисов го нарече по телевизията „лайно в целофан“. Макрон определи противопоставянето на ляво и дясно като остаряло и непродуктивно. И двамата бяха любимци на публиката и камерите. И Борисов, и Макрон постигнаха първите си победи с „краден“ електорат. За тях гласува  голяма част от разочарованите от традиционното ляво и дясно. И двамата поставиха, поне номинално, Европа в центъра на своето говорене, програми и символика. И тук е коренната причина те днес да са пред подобни протести – увличайки част от разочарования от старите двуполюсни модели електорат, центристките НДСВ/ГЕРБ и En marche изпратиха друга немалка част от него в крайноляво и крайнодясно. Тези радикализирани избиратели във Франция днес блокират пътища, супермаркети, складове за горива, бият се с полицията, палят коли и магазини, поругават паметници; в България също блокират  пътища и кръстовища, искат „съд за политическата сган“ и „смяна на системата“, без да могат винаги да кажат какво точно разбират под това. Борисов и Макрон взеха властта от елити, които се бяха „износили“ и компрометирали в борба с безпрецедентни икономически кризи. В България правителството на СДС беше правителство на болката от валутния борд и раздържавяването след финансовия крах през 1996-1997 година. Във Франция администрациите на Никола Саркози и Оланд понесоха политическите пасиви на кризата на еврото и мерките за финансова строгост след 2009 година. Тези кризи доведоха до обедняване, декласиране и радикализация на широки слоеве от населението. Българската   стана парламентарна сила при разпада на СДС и ерозията на БСП, т.е., когато двуполюсният модел рухна при правителствата на царя и на т.нар. Тройна коалиция и изгря звездата на ГЕРБ. Докато социалистическата партия и републиканците във Франция се стопиха през 2017 година, крайнодесният Национален фронт (днес – Национален сбор) на Марин льо Пен и крайнолявата „Непокорна Франция“ на Жан-Люк Меланшон се оформиха като главните опоненти на партията на Макрон. Започвайки като антисистемни лидери, помитайки познатите политически играчи, Борисов и Макрон създават и съответна антисистемна опозиция. Тя е зла и агресивна; не иска да спори, а да разрушава. Те са колкото харизматични, толкова и разделящи и истеризиращи обществото лидери. Левите и десните радикали не искат държавите им да „завият“ в някаква политическа посока. Те искат да върнат историята назад. Искат си обратно границите, митата, социалната защита, идентичността и дадения на Европа суверенитет. Те искат да върнат лентата на глобализацията към добрите стари времена преди нея. Техните дебати не са за голямата или малката държава, a за голямата или малката Европа. Следователно те поставят и Борисов, и Макрон пред един и същ въпрос: Напред или назад? И тук приликите между двамата лидери пак изчезват. Макрон е непримирим с радикалите (особено с Националния сбор). Борисов беше принуден от обстоятелствата  да се коалира с тях – подобно на австрийския си колега Себастиан Курц. Макрон няма приятели във френската политика извън малкия му либерален партньор МоДем на Франсоа Байру. Всички са против Макрон. Льо Пен и Меланшон са му \"смъртни\" врагове. Социалистите и републиканците имат да му връщат за поражението, което им нанесе през 2017 година. Те си искат обратно избирателите и предишното статукво. Борисов се е карал остро с всички, но в същото време не е изгорил мостовете към никого. Той може да няма истински приятели (в политиката такива са рядкост), но има избор от потенциални партньори. ГЕРБ отдавна не е антисистемният носител на промяната. Върху развалините на някогашния двуполюсен модел той стана признатата от Европа народна (т.е. дясноцентристка партия) на България със здрави международни връзки (особено в Германия). Да отказваш сътрудничество с такава формация (при липса на фундаментални различия) изглежда неразумно. Макрон не успя да създаде ново европейско политическо семейство по модела на En marche. След месеци на амбициозни планове и опити той беше принуден да търси партньорство с историческия титуляр – Алианса на либералите и демократите за Европа (АЛДЕ). Борисов се чувства комфортно в ЕНП. Щом тя търпи Орбан, щом преди него търпеше бившия италиански министър-председател Силвио Берлускони, Борисов (поне засега) не й е никакъв проблем.", "date": "2018.12.10", "title": "Борисов пред избор(и)"}
{"url": "http://clubz.bg/76920-nad_100_dyrjavi_obsyjdat_pakta_za_migraciq_na_oon_bylgariq_q_nqma", "text": "Лидерите на над 100 държви обсъждат днес в Маракеш, Мароко, приемането на Глобалния пакт за миграцията на ООН. Във форума днес и утре ще участват министри или правителствени лидери, сред които германският канцлер Ангела Меркел, премиерите на Гърция, Испания и Португалия. България обаче няма да е в тази компания, след като в крайна сметка отказа да се присъедини към документа. Въпреки че първоначалната позиция на страната ни беше различна. На следваща срещата на ООН, на която трябва да се приеме резолюция по документа, българският представител ще гласува \"въздържал се\" по силата на решение на Министерския съвет от миналата седмица. До него се стигна, след като и \"Обединени патриоти\", които са част от властта, и опозицията в лицето на БСП се обявиха против пакта. Позицията на ГЕРБ изглеждаше различна, но от партията на Бойко Борисов се съобразиха с малкия си партньор и левицата.  България за Пакта за миграцията на ООН: Въздържаме се Глобалният пакт за безопасна, организирана и редовна миграция трябва да бъде формално одобрен в Мароко. Създаването му бе договорено през 2016 г. след най-голямата мигрантска криза в Европа след Втората световна вайна и е записано като цел в т. нар.   която очертава подходите на страните членки на ООН към миграцията. През юли споразумението получи подкрепа от 192 от 193-те държави от ООН.  САЩ бяха първите, които се изтеглиха от пакта с твърдението, че заявените в него ангажименти противоречат на политиката на страната за миграцията и бежанските политики. Последва вълна от откази от страни от Източна Европа. След Унгария към тази позиция се присъедини и България, както и Словакия, Полша, Чехия, Литва, Латвия и Естония. Пактът за миграция на ООН разклати кабинета в Белгия В Западна Европа белгийското правителство бе разклатено заради документа. Министърът за миграцията Тео Франкен (от крайнодесния Нов фламандски алианс) нарече документа \"твърде промигрантски\". Парламентът на Белгия обаче все пак подкрепи документа. Австрия, която до края на годината председателства Съвета на ЕС, след като пое щафетата от България, също отказва да подпише пакта. Италия, където управляват националисти, също не подкрепя документа. Какво точно съдържа Пактът за миграцията, който България отхвърли? Текстовете в Пакта за миграция на ООН не са правнообвързващи за страните, които станат част от него. Документът цели да създаде стратегия за защита на мигрантите, за интегрирането им, за връщането им по родните места и най-вече за изкореняване на причините, които водят до масова миграция. В средата на ноември пък говорител на Европейската комисия обяви, че ако държавите, които се оттеглят от подкрепапа за Пакта за миграцията на ООН, бяха прочели документа, нямаше да имат тази позиция. Говорителят уточни, цитиран от БТА, че предава мнението на председателя на ЕК Жан-Клод Юнкер по темата. Пактът за миграция на ООН разклати кабинета в Белгия Какво точно съдържа Пактът за миграцията, който България отхвърли?", "date": "2018.12.10", "title": "Над 100 държави обсъждат Пакта за миграция на ООН. България я няма"}
{"url": "http://clubz.bg/76915-evroparlamentyt_pak_zove_da_ni_priemat_v_shengen", "text": "Европейският парламент ще обсъди днес и ще приеме утре нова резолюция, в която призовава за приемането на България и на Румъния в Шенген. \n\tЕвродепутатите се очаква да подкрепят доклад на своя колега Сергей Станишев, в който се отбелязва, че двете страни от седем години са изпълнили изцяло съществуващите изисквания. Уточнява се, че това е петата поредна резолюция на ЕП по този въпрос. \n\tВ документа се посочва, че още през 2011 г. Съветът на ЕС е отчел пълната готовност на двете държави да бъдат приети с всички граници (въздушни, морски и сухопътни). Допълва се, че съответното европейско законодателство не предвижда определянето на различни срокове за премахването на проверките по вътрешните сухопътни, морски и въздушни граници. В доклада се уточнява, че всички страни, приети досега в Шенген, са влизали едновременно с всички видове граници. Комисия одобри доклад на Станишев за влизането ни в Шенген Запазването на проверките по вътрешните граници за България и Румъния има отрицателно въздействие върху износа и вноса от и към двете държави, както и върху превозите от и до някои от най-големите пристанища в Южна Европа, пише в доклада. Това означава загуба на ползи и увеличаване на разходите. Оценки показват, че повторното въвеждане на гранични проверки в ЕС води между 50 милиона и 20 милиарда евро еднократни разходи и два милиарда евро годишни оперативни разходи, се допълва в документа. \n\tЗаписано е, че отлагането на решението за приемането на България и Румъния въвежда изкуствено разделение в ЕС и допринася за възхода на популизма и национализма в цяла Европа. Предвижда се ЕП настоятелно да призове във възможно най-кратък срок Съветът на ЕС да вземе незабавно решение за премахването на проверките по вътрешните сухопътни, морски и въздушни граници на България и Румъния. България е сред последните в ЕС по достижения на цифровизацията, показват данни на ЕК Утре ЕП ще приеме резолюция, свързана с цифровизацията на образованието. В доклада се посочва, че 44 на сто от гражданите на ЕС на възраст между 16 и 74 години нямат основни цифрови умения, а 19 на сто нямат никакви цифрови умения. Отчита се, че се наблюдават съществени разлики в данните за различните държави в ЕС и това поражда видими обществени различия. \n\tВ документа се отбелязва, че прекалената употреба на електронни устройства вреди на здравето, защото води до безсъние, застоял живот и пристрастяване. ЕП ще призове стратегиите за цифрово обучение да отчитат изследванията на отрицателните последици, които ранното използване на електроника може да има върху развитието на мозъка на децата.  \n\tЕвродепутатите ще настояват цифровото образование да разглежда въпросите за хигиената, безопасността, защитата на данните и медийната грамотност онлайн. Според тях това ще помогне на децата да бъдат критични, активни граждани, потребители на интернет и създатели на демократично цифрово общество, да вземат информирани решения, да разпознават и противодействат на опасностите в интернет, като дезинформацията, тормоза и злоупотребата с лични данни. Националният център за киберсигурност ще е в \"София Тех Парк\" ЕП ще препоръча в училище да бъде въведено образование за киберсигурност. В документа ще бъде отчетено, че постепенната цифровизация на труда ще доведе до изчезването на много професии и до повишаване на безработицата. \n\tСъщо утре евродепутатите ще обсъдят препоръките на специалната парламентарна комисия за тероризма. В доклад на парламентарната комисия се отбелязва, че над 90 на сто от гражданите подкрепят обмена на данни между европейските служби за сигурност. Отчита се, че радикализацията представлява сериозна заплаха за ЕС и е предизвикана основно от съдържание в социалните медии, появява се на основата на лични контакти и заради проповедници на омраза. Друго място, благоприятстващо радикализацията, са затворите, се допълва в документа. \n\tСпоред парламентарната комисия е необходим по-съгласуван и целенасочен подход за справяне с тази заплаха. Предлага се да бъде създаден нов център на ЕС за предотвратяване на радикализацията. Комисията е на мнение, че доброволните мерки за противодействието на радикализацията онлайн са изчерпани, затова се отправя призив ЕК да представи законодателно предложение, с което доставчиците на услуги онлайн да бъдат задължени да премахват изцяло терористичното съдържание в срок от един час (от мига на постъпване на искането от службите за сигурност).  \n\tСпоред авторите на доклада е необходимо данните за тероризъм да бъдат споделяни между службите по подразбиране с автоматично въвеждане в общоевропейската система. Предлага се в разследванията на терористични случаи да участват европейски експерти. Друго предложение е в еврозоната да бъде въведена обща система за проследяване на финансирането на тероризма и тя да бъде скачена със съответната система на САЩ, пише БТА. България е сред последните в ЕС по достижения на цифровизацията, показват данни на ЕК Националният център за киберсигурност ще е в \"София Тех Парк\"", "date": "2018.12.10", "title": "Европарламентът пак зове да ни приемат в Шенген"}
{"url": "http://clubz.bg/76925-london_moje_da_otmeni_brekzit_i_da_ostane_v_es", "text": "Великобритания може да оттегли едностранно уведомлението за напускане на ЕС. Това обяви Съдът на Европейския съюз (СЕС) в Люксембург. Извънредното тълкувателно   бе огласено ден преди насроченото от парламента в Лондон гласуване. Само преди седмица с подобно  излезе и генералният адвокат на ЕС. Решението за оттегляне на уведомлението може да бъде взето съгласно конституцията на Обединеното кралство. Ефектът му ще бъде, че страната ще остане в ЕС при условия, които няма да бъдат променяни, тъй като ще има статута на член на Съюза. Великобритания може сама да спре “Брекзит” На 23 юни 2016 г. на референдум мнозинството от населението на Великобритания се произнесе за излизане от ЕС. На 29 май 2017 г. премиерката Тереза Мей уведоми Европейския съвет за намерението на страната на напусне Съюза съгласно член 50 на Договора за ЕС. Този член гласи, че след такова уведомление съответната страна преговаря и сключва споразумение с ЕС за напускане. Договорите на ЕС престават да важат за тази страна членка след влизането в сила на споразумението. Ако то не бъде постигнато, това се случва две години след подаване на уведомлението и възможно удължаване на срока. Европейските лидери подкрепиха сделката за \"Брекзит\" На 19 декември 2017 г. група британски депутати и техни колеги от парламента на Шотландия и от Европарламента депозираха петиция пред шотландски съд. Те поискаха магистратите да установят дали споменатото в член 50 уведомление може да бъде едностранно оттеглено преди изтичане на двегодишния период, като ефектът бъде оставането на Обединеното кралство в ЕС. На 3 октомври 2018 г. шотландските магистрати отнесоха въпроса до СЕС за становище. Те изтъкнаха, че отговорът ще позволи на депутатите от британската Камара на общините, докато гласуват за споразумението за напускане, да разберат дали възможностите не са две, а три, а именно: Поради спешния характер на запитването и съобразяване с факта, че споразумението може да бъде ратифицирано само ако то и рамката на бъдещите отношения между Великобритания и ЕС бъдат одобрени от парламента в Лондон, шотландският съд поиска от СЕС да използва бърза процедура, която се разрешава от председателя му. В мотивите си СЕС изтъква, че член 50 от Договора на ЕС нито изрично забранява, нито изрично разрешава уведомление. А суверенното естество на правото на напускане на ЕС подкрепя заключението, че съответната страна членка има правото да оттегли уведомлението за намерението си да напусне Съюза. Условията, при които може да стане това, са посочени по-горе. СЕС счита, че би било несъвместимо с договорите на ЕС, чиято цел е да създадат още по-тесен съюз между народите в Европа, да бъде принудена да напусне Съюза една държава, която е уведомила за решението си да излезе от него съгласно конституцията си и чрез демократична процедура е решила да оттегли уведомлението – също чрез демократична процедура. Ако правото за оттегляне на уведомлението стане субект на единодушно одобрение от Европейския съвет, както предлагат Еврокомисията и Съветът на ЕС, ще превърне едностранно суверенно право в условно право. Това ще бъде несъвместимо с принципа, че една страна членка не може да бъде принудена да напусне ЕС против волята си. Тя бе помолена от Клуб Z да коментира огласеното днес решение на Съда на ЕС. Захариева участва в последния за годната Съвет „Външни работи“ на ЕС. Вицепремиерката е убедена, че постигнатата сделка за „Брекзит“ е възможно най-добрата. Дипломат номер 1се надява парламентът в Лондон да я гласува, въпреки че отложи насрочения за утре вот. Европейските лидери подкрепиха сделката за \"Брекзит\"", "date": "2018.12.10", "title": "Лондон може да отмени \"Брекзит\" и да остане в ЕС"}
