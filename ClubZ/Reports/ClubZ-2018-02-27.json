{"url": "http://clubz.bg/64794-andre_rijo_v_%E2%80%9Earena_armeec%E2%80%9C", "text": "Цигулар, прочут като Краля на валса, пристига за първия си гастрол в България. Андре Рийо ще изнесе концерт през юни в столичната зала „Арена Армеец“. Организаторите „БГ Саунд Стейдж“ все още не съобщават точната дата. 68-годишният Андре Рийо е сред най-търсените изпълнители от класиката на съвременната популярна сцена. По посещаемост концертите му са като прояви на звезди от попкултурата. Със своя оркестър „Йохан Щраус“ той превръща класическата и валсова музика в световен концертен феномен. Турнето му през 2008-а е на осмо място сред 10-те най-успешни турнета, според „Билборд“, с приходи 76,9 млн. долара от 71 концерта. През 2009-а турнето на оркестър „Йохан Щраус“ е на шесто място със 112 концерта, донесли 95 млн. долара. През 2016-а холандецът е на 23-о място със 71 концерта и приходи от 40 млн. долара. От 2008-а до днес Рийо е неизменно в Топ 25 на „Билборд“ на най-успешните турнета. Андре Рийо е роден в Холандия. Баща му е бил диригент на Маастрихския симфоничен оркестър. Андре започва да учи цигулка на 5. Учи в Кралската консерватория в Лиеж, Белгия, в Консерваторията в Маастрихт, завършва с отличие Кралската консерватория в Брюксел. Решава да се отдаде на валса още като студент, окуражен от реакциите на публиката, когато изпълнява „Злато и сребро“ на Франц Лехар. През 1978 г. създава Маастрихския салонен оркестър и свири като цигулар в Лимбургския симфоничен оркестър. Прочутия днес оркестър „Йохан Щраус“ основава през 1987 г. В началото съставът е само от 12 музиканти, но с годините се разраства драматично и днес се състои между 80 и 150 участници. Неговите мелодраматични сценични изпълнения и поведение на попзвезда се асоциират с Ренесанса на валсовата музика. Рийо свири на цигулка Страдивариус от 1667 г. Рицар е на Ордена на нидерландския лъв, рицар на френския Ордеа на изкуствата и културата. През 2011-а година оркестърът на Андре Рийо изпълнява валс, написан 50 години по-рано от актьора Антъни Хопкинс.", "date": "2018.02.27", "title": "Андре Рийо в „Арена Армеец“"}
{"url": "http://clubz.bg/64791-prokuraturata_predade_na_syda_bivshiq_slujeben_ministyr_ilko_semerdjiev", "text": "Софийска градска прокуратура (СГП) внесе обвинителен акт в Софийски градски съд (СГС) срещу Илко Семерджиев, вицепремиер и министър на здравеопазването в служебното правителство на Огнян Герджиков през 2017 г.  Той е обвинен за това, че на 24 март 2017 г. в София е употребил заплахи, за да принуди директорката на Изпълнителната агенция по лекарствата да назначи посочено от него лице за неин заместник, което е наказуемо по чл. 269, ал. 1 от Наказателния кодекс, посочват от прокуратурата.  Заплашвал ли е с уволнение министърът? Версията на Семерджиев Ако бъде признат за виновен, Семерджиев може да получи до 6 години „лишаване от свобода“. Към настоящия момент спрямо него е определена мярка за неотклонение „подписка“, съобщиха от прокуратурата. Как Семерджиев притискал подчинена. Версията на прокуратурата Предисторията започва от 20 февруари 2017 г., когато на среща в сградата на министерството служебният министър в прав текст е обявил на изпълнителната директорка Асена Стоименова, че трябва да назначи за свой заместник посочения от него. Директорката на Агенцията по лекарствата възложила на свои служители и лично извършила проверка на предлаганото име в интернет и в Търговския регистър на дружествата, регистрирани в България. От това е установено, че лицето, за което се настоява да бъде назначен, участва в няколко дружества – всички с дейност в областта на здравеопазването. Например - превод на медицинска литература, също така в други дружества с предмет на дейност клинични изпитания и пр. Тези обстоятелства според изпълнителната директорка представляват основания, сочещи към конфликт на интереси, смятат от обвинението. Въпреки тези обстоятелства, че човекът е собственик на търговски дружества и министърът на здравеопзването е бил уведомен, Семерджиев е настоявал лицето да бъде назначено.  Неофициално се смяташе, че става въпрос за бизнесмена  На  Така тя го уведомила за наличие на конфикт на интереси и го запознала с декларациите, които се попълват при постъпване на този пост, включително и тази за отсъствие на конфликт на интереси. Въпреки това той не само че не прекратил опитите си, а на 24 февруари Семерджиев говорил със Стоименова и на висок тон й поставил срок - до 27-и, понеделник, да назначи човека и че не желае да я слуша. Тогава казал и знаменитата фраза:   Как Семерджиев притискал подчинена. Версията на прокуратурата", "date": "2018.02.27", "title": "Прокуратурата предаде на съда бившия служебен министър Илко Семерджиев"}
{"url": "http://clubz.bg/64787-bfs_qdosa_zapalqnkovci_zaradi_otlojenite_machove", "text": "Падналият сняг вчера и днес доведе до промени в графика на всички футболни първенства в България и в турнира за Купата на страната. Което обърка и много планове на запалянковци, предвид празниците покрай 3 март. От часове в социалните мрежи има \"благословии\" към централата от най-различни посоки. Няма да има футбол през седмицата заради снега Първо, какво промени в програмата на Първа лига централата? Както е известно от днес до четвъртък трябваше да се играят мачовете от 23-тия кръг. Рундът беше отменен заради снега и преместен за събота, неделя и понеделник - 3-5 март. Което измества също 24-ти и 25-и кръг, първият от които ще е междинен. Двубоите от тях ще преминат съответно на 6-8 март и 10-13 март. Доста левскари, например от София, имаха планове за 3-4 март. Те планираха на националния празник да са във Велико Търново за финала за Купата на България по баскетбол между \"Левски Лукойол\" и \"Рилски спортист\". А на следващия ден да се отправят за Варна за футболния мач \"Черно море\" - \"Левски\". Тази среща обаче ще се играе на 7 март (сряда) от 17:30. А намеренията се объркаха и на други запалянковци, например от Пловдив. На 1 март трябваше да е дербито \"Локомотив\" - \"Ботев\", но вече е пренасрочено за 4-ти от 15:00. Пред Клуб Z пловдивчани се оплакаха, че така трябва да избират между \"битката за Пловдив\" и рок концерта на \"Тото\" същия ден от 20:00 в зала 1 на НДК. Вече са си купили билети шоуто на американската банда, като част от турнето ѝ по случай 40-годишнината. Феновете настояват, че БФС просто е трябвало да отложи във времето междинния кръг от тези дни, а не да измества програмата кръг за кръг. Задават се въпроси защо днес \"Ботев\" и \"Лудогорец\" могат да играят, а други да не могат в сряда и четвъртък. Клуб Z се свърза с човек от БФС, който не пожела да бъде цитиран с името си. Той обясни, че \"канарчетата\" и \"орлите\" играят днес, за да бъде затворен 22-рият рунд. Времето позволявало, но като цяло терените в страната не били подходящи да се играе футбол нормално. Освен това трябвало да се спази поредността на програмата. А в края на седмицата времето се затопля. В цялата суматоха бяха пренасрочени и полуфиналите на Купата на страната - напълно логично, предвид промените в графика на Първа лига. Първите срещи \"Ботев\" - \"Славия\" и ЦСКА-София - \"Левски\" трябваше да са на 13-и и 14 март. Вече са преместени за 10-11 април, а реваншите са на 24-25 април.Така през април \"червените\" и \"сините\" ще се срещнат четири пъти.", "date": "2018.02.27", "title": "БФС ядоса запалянковци заради отложените мачове"}
{"url": "http://clubz.bg/64788-117_iqt_v_sveta_eliminira_grigor_dimitrov_v_dubaj", "text": "Григор Димитров допусна изненадваща загуба още в първия кръг на турнира от серията АТП 500 в Дубай - 6:4, 5:7, 4:6, от 117-ия в света тунизиец Малек Джазири. Българинът водеше в сетовете, но допусна обрат. Беше водач в схемата и фаворит за титлата. Нищо не предвещаваше шокиращата развръзка. Не е ясно в какво състояние е Григор, след като игра болен на финала в Ротердам. Онзи ден каза, че е по-добре... Първият сет вървеше равностойно, макар че още в началото първата ни ракета можеше да направи пробив при 0:40, но не се възползва и Джазири изравни геймовете - 1:1. В десетия гейм, при 5:4 за Димитров, опонентът му отново допусна колебание и след две двойни грешки четвъртият в световната ранглиста дръпна с 1:0. От средата на втория сет 34-годишният тунизиец почна да се чувства все по-комфортно на корта. При 4:3 и 5:4 Григор даваше точки за пробив и трудно печелеше подаванията си. За разлика от Джазири. При 5:5 стомната се счупи - Димитров допусна брейк. Веднага след това българинът, подкрепян от доста наши сънародници по трибуните, можеше да направи рибрейк, но отново не се възползва, а впоследствие Малек Джазири взе гейма и изравни общия резултат след 7:5. В третия сет все по-увереният тунизиец направи нов пробив в решителния седми гейм и това се оказа решаващо в мача. Той поведе с 4:3. А в сервис гейма на Джазири преди това Димитров имаше аванс от 15:40, но съперникът му се измъкна. При 3:5 Григор отново имаше трудности на своя начален удар и още тогава трябваше да се справя с два мачбола. Оцеля, но не задълго. Повтори се сценарият от предния сет. Пред хасковлията се откри точка за пробив, ала той не я оползотвори. Малко след това Малек Джазири записа една от големите победи в кариерата си. Притеснително е, че Григор отново допусна огромен брой двойни грешки - 12. Процентът на вкаран първи сервис не е висок - 58. До средата на втория сет се справяше добре, след това в играта му настъпи срив.", "date": "2018.02.27", "title": "117-ият в света елиминира Григор Димитров в Дубай"}
{"url": "http://clubz.bg/64792-ludogorec_bi_botev_i_drypna_s_3_tochki_na_cska_sofiq", "text": "\"Лудогорец\" би \"Ботев\" (Пловдив) с 3:1 като гост в последен мач от 22-ия кръг на Първа лига и дръпна с 3 точки пред втория ЦСКА-София. Двубоят трябваше да се играе вчера, но бе отложен с 24 часа заради снега. Така 22-ият кръг приключи, а следващият няма да е в средата на седмицата, а в края ѝ, което доведе до сериозни промени в програмата. БФС ядоса запалянковци заради отложените мачове Шампионите решиха мача още до почивката. Клаудиу Кешеру откри в 5-ата минута, а в 29-ата Върджил Мисиджан удвои. В 31-ата Диого Кампус върна надеждите на \"Ботев\", но в края на полувремето Абел Анисе възстанови аванса на \"орлите\". След почивката \"Лудогорец\" контролираше събитията на терена и не позволи връщане на интригата. Това бе първият двубой на тима от Разград след отпадането от \"Милан\" в Лига Европа.", "date": "2018.02.27", "title": "\"Лудогорец\" би \"Ботев\" и дръпна с 3 точки на ЦСКА-София"}
{"url": "http://clubz.bg/64790-dps_sled_sbirkata_v_saraq_instituciite_da_se_proiznesat_za_chez_togava_shte_imame_ocenka", "text": "ДПС ще изчака държавата и нейните институции   да се произнесат за сделката за ЧЕЗ и след това движението ще направи своята оценка. А за оставката на енергийния министър Теменужка Петкова щели да дадат становището си, когато темата стигне до залата на Народното събрание - там ще изложат своите аргументи. Бойко Борисов: Този път оставки няма да има, ще ги разнищя докрай (ВИДЕО) Това заяви председателят на ДПС Мустафа Карадайъ пред медиите след сбирката на ръководството и парламентарната група в т. нар. Боянски сараи при почетния лидер на движението Ахмед Доган. Срещата започна в 15 ч следобед и приключи преди малко. Очакванията преди нея бяха, че основна тема ще са текущите събития в страната - сделката за ЧЕЗ, напрежението около здравната каса и т.н., както и планираният семинар на европейските либерали, който ще се проведе на 5 март в София по покана на ДПС.  Премиерът на Чехия за ЧЕЗ: Шокиран съм от случващото се На въпрос има ли закъснели реакции около темата с продажбата на ЧЕЗ на фирмата на Гинка Върбакова \"Инерком\", председателят на ДПС отговори и с въпрос: Карадайъ оцени актуалната политическа обстановка като такава, в която в управлението постоянно се генерират скандали и дори конфликти. На въпрос дали е станало дума за предсрочни избори, той отговори: Традиционно във вторник ДПС се събира в централата си, за да подреди работата за седмицата и да обсъди актуални теми. Сравнително рядко тези сбирки се случват в Сараите и с участието на Доган. По устав той като почетен председател може да свиква сбирки на партийното ръководство. Преди срещата днес депутати от движението казаха пред Клуб Z, че по-скоро причината е предстоящия семинар на европейските либерали, който ще се проведе в София по покана на ДПС на 5 март. Той ще е с участието на дългогодишния председател на АЛДЕ сър Греъм Уотсън. Карадайъ също обяви това за една от темите. И посъветва медиите да приемат този важен семинар като \"подготовка за участие в управлението\". Премиерът на Чехия за ЧЕЗ: Шокиран съм от случващото се", "date": "2018.02.27", "title": "ДПС след сбирката в Сарая: Институциите да се произнесат за ЧЕЗ, тогава ще имаме оценка"}
{"url": "http://clubz.bg/64775-ninova_prashta_privatizaciqta_na_chez_v_prokuraturata", "text": "Имаме досието за приватизацията на ЧЕЗ и то заминава в прокуратурата. Това каза лидерът на БСП Корнелия Нинова след заседание на партийното ръководство. За пореден път тя обясни, че 67% от ЕРП-тата са приватизирани от правителството на Симеон Сакскобургготски, а останалите 33% - от първото правителство на Бойко Борисов. С тази продажба Борисов е нарушил стратегия, приета от Министерския съвет, в която се казва, че 33% се запазват, за да може държавата да упражнява контрол. Според Нинова твърдението на Борисов, че не знае за тази продажба или е невярно, или от ЧЕЗ не са си изпълнили условията по договора да уведомят предварително и писмено българската държава, че ще продават. Според нея отлагането на избора на нов енергиен министър показва, че ГЕРБ са в паника и че лобита в партията се борят кой да овладее сектора. Обрат - Теменужка Петкова може и да остане на поста си Нинова определи Теменужка Петкова като \"поредния изгорен бушон, с който смятаха, че нещата ще приключат\". Според нея е очевидно, че Гинка Върбакова, собственик на фирмата \"Инерком\", която ще получи бизнеса на ЧЕЗ в България, е подставено лице. От БСП внасят и искане за анкетна комисия в парламента по въпроса. Социалистите ще се срещнат с чешкия посланик в четвъртък. И допълни: Според нея такова спиране е възможно.", "date": "2018.02.27", "title": "Нинова праща приватизацията на ЧЕЗ в прокуратурата"}
{"url": "http://clubz.bg/64789-svetlin_nakov_otlichen_za_specialen_prinos_kym_visokite_tehnologii", "text": "Програмистът Светлин Наков, доктор по компютърни науки, специалист в криптирането, създател на Националната академия по разработка на софтуери и носител на наградата \"Джон Атанасов\" получи наградата за специален принос към ИКТ индустрията в конкурса \"Наградите на БАИТ\" за 2017 г. Наградата му връчи президентът Румен Радев, който го нарече просветител. Наков пък се похвали, че към създадения от него СофтУни, вече действа и СофтУни Светлина - първата частна гимназия за дигитални умения в България, която вече е получила лиценз, и си пожела да влязат в детските градини. Ние имаме своите традиции и своя огромен потенциал, имаме нещо много ценно - таланта на българската нация, нейната упоритост в една изключително лимитирана ресурсна среда, посочи президентът. Това създаде конкурентоспособен продукт на световната сцена. Най-важното е, че давате пример на младите хора, каза Радев като се обърна към Светлин Наков. Вие сте поели една просветителска мисия да работите за формиране на съзнание и отговорност сред младите хора, залагате алгоритми на поведение и ценности в обществото, посочи президентът.  България вече стана Силициевата долина на Европа, но ще продължим напред, посочи Светлин Наков. Смятам, че частния бизнес трябва да спре да се оплаква и да поеме образованието в свои ръце, каза той. Наков посочи, че неговите амбиции са насочени към образованието и иска неговите учебни програми да получат и световна известност. Вицепремиерът Валери Симеонов връчи отличието в категорията \"Значителен корпоративен ИКТ проект\". Наградата получи фирмата \"БГО Медия\" за уеб базираната платформа, свързана с медицински проучвания, която се използва във Великобритания. Досега софтуерът се ползва от над 500 хиляди експерти в Обединеното кралство и според 100 процента от запитванията платформата работи добре и пести време, посочи Валери Симеонов.  Останалите награди са: за стартъп компания на годината - Appzio; за най-успешен български ИКТ продукт - играта Империя онлайн, пригодена за Близкия изток и Африка; за компания-новатор в използване на авангардни ИКТ решения - Check Point Cardio; Датекс ООД взе приза за компания с най-голям принос за популяризирането на имиджа на българската ИКТ индустрия по света; Пловдив - областната управа и общинската администрация, спечели и в двата раздела за държавна и общинска администрация; наградата в раздел Образование отиде при МОН за образователната платформа \"Твоят час\". Младежката награда спечели Илиян Кордев от Техническото училище за електронни системи (ТУЕС) към Техническия университет-София. Мони Дочев и Доброслав Димитров, създатели на Империя онлайн, пожелаха да има не едно училище като ТУЕС, а повече, защото много от предприемачите и кадрите в IT индустрията са тръгнали оттук. Миналата година за едно място в ТУЕС се бореха седем деца, тази година може и да са 10, значи трябват повече такива училища, каза Дочев. 10-годишната Соня Генова от Добрич на десет години спечели поощрителната младежка награда заради разработено от нея специално приложение за Android за основните предмети в трети клас. Соня, която учи в музикална паралелка и свири на пиано, каза, че иска да стане програмист.  Добрата програма е като едно добро произведение на изкуството, а и в музиката, и в програмирането има математика, каза момичето. В конкурса \"Наградите на БАИТ\" за 2017 г. бяха подадени 127 регистрации от 88 личности, компании и институции.", "date": "2018.02.27", "title": "Светлин Наков отличен за специален принос към високите технологии"}
{"url": "http://clubz.bg/64780-borisov_kym_babish_zagrijen_sym_za_sdelkata_s_chez", "text": "Българският премиер Бойко Борисов се обадил на колегата си от Чехия Андрей Бабиш по телефона, за да му каже, че е загрижен за сделката с ЧЕЗ. По-рано в интервю пред чешкото издание \"Лидове новини\" Бабиш обяви, че е шокиран от продажбата. Премиерът на Чехия за ЧЕЗ: Шокиран съм от случващото се Информацията за разговора първо дойде от изявление на заместник-председателя на ГЕРБ и лидер на парламентарната група на партията Цветан Цветанов след среща на ръководителите на партиите в управляващата коалиция Българският министър-председател поискал на компетентните български органи да бъде предоставена информацията, с която чешкото правителство разполага, по сделката за продажбата на бизнеса на ЧЕЗ Груп в България. Христо Иванов: Борисов да публикува срещите си с Бабиш Бабиш посочил, че е информиран от Надзорния съвет на дружеството, че продажбата е напълно законосъобразна и не представлява риск за никоя от страните. Извършени са проверки на купувача и по отношение на способността му да управлява електроенергийното дружество в България, и по отношение на произхода на средствата за заплащане на активите, които са показали, че не съществуват проблеми за осъществяване на сделката. Той изразил готовност да предостави на българските власти материалите с резултатите от проверките. Борисов му съобщил, че вече е възложил на ДАНС и на НАП проверки на купувача и на обстоятелствата около сделката и е поискал съдействието на КФН и КЕВР по случая. ДАНСъри в мрака От НАП вече обявиха, че правят проверка на купувача на ЧЕЗ \"Инерком България\", без да дадат подробности за нея. От КЕВР днес уточниха, че не могат да проверят сделката за продажбата на активите на ЧЕЗ в България. Регулаторът можел да се произнесе само и единствено по лицензията на дружеството. КЕВР се произнася за купувача на ЧЕЗ-България след финала на сделката Христо Иванов: Борисов да публикува срещите си с Бабиш ДАНСъри в мрака КЕВР се произнася за купувача на ЧЕЗ-България след финала на сделката", "date": "2018.02.27", "title": "Борисов към Бабиш: Загрижен съм за сделката с ЧЕЗ"}
{"url": "http://clubz.bg/64779-gotvqt_carskite_konyushni_za_kulturna_cennost", "text": "Царските конюшни ще получат статут на културна ценност, обявиха министърът на културата Боил Банов и зам.-кметът на София Тодор Чобанов на съвместна пресконференция. Те представиха предложенията на Столична община за даване на статут на културна ценност на важни обекти и връщането на статут за такива, на които е бил отнет. По думите на Банов от Министерството на културата са съгласни с \"механизма на стимулирането, тъй като е много рестриктивно законодателството по отношение на собствениците, с много големи изисквания, без да са намерени механизмите те да бъдат подкрепени за намиране на доброто решение\". Подготвя се законопроект за изменение и допълнение на Закона за културното наследство. \"Освен оптимизация на процедури, смятаме, че е крайно време да се подобрят стимулите за собствениците. Собствениците да бъдат освободени от данък сгради“, смята Тодор Чобанов, който допълни, че трябва да има регистрация всяка година за това освобождаване. Все още не е приключен напълно проектът за дигитализация на 1400-те обекта в София със статут на културна ценност.  Боил Банов ще изиска от Киро Японеца да възстанови \"Двойната къща\" \"Двойната къща“ на бул. \"Васил Левски\" ще бъде възстановена цялостно, с необходимите материали по проект, одобрен преди няколко години. \"Искам да поздравя собственика, който положи усилия, осъзна ключовата функция на къщата с оглед на централната градска част. Имаме разбирателство“, посочи Банов. ", "date": "2018.02.27", "title": "Готвят Царските конюшни за културна ценност"}
{"url": "http://clubz.bg/64781-bylgarskata_alterko_ad_prodade_chast_ot_biznesa_si_za_88_mln_dolara", "text": "Българската ИТ група \"Алтерко\" АД продаде телекомуникационните си компании в Европа на фирмата за нотификации и мобилните услуги Link Mobility Group ASA (LINK). От компанията съобщиха, че за \"Тера Комюникейшънс\", \"Теравойс\", \"Алтерпей\", \"Teracom Ro Srl\" (Румъния) и \"Tera Communications Dooel\" ще бъдат платени по прогноза общо 8,8 млн. евро. Продаваните компании са сред водещите доставчици на телекомуникационни услуги с добавена стойност, мобилен маркетинг и нотификации у нас, в Румъния и Македония. Приходите им за миналата година се очаква да бъдат 11.9 млн. евро. Досега те бяха ключова част от постъпленията на дружеството. \"Алтерко\" излязоха на Българската фондова борса преди година. Според изпълнителния директор Димитър Димитров стабилните им позиции на пазара са привлекли вниманието на LINK.  Какво е \"интернет на нещата\"? Планът им е сега е да се концентрират върху бизнеса, свързан с \"интернет на нещата\".", "date": "2018.02.27", "title": "Българската \"Алтерко\" АД продаде част от бизнеса си за 8,8 млн. долара"}
{"url": "http://clubz.bg/64783-semejstvoto_na_putin_pere_pari_chrez_naj_golqmata_datska_banka", "text": "Членове на семейството на Владимир Путин и руската Федерална служба за сигурност (ФСБ) вероятно стоят зад изпирането на доста голяма сума пари чрез сметки в естонския клон на най-голямата датска банка. Това съобщава англоезичното издание на копенхагенския вестник \"Берлингске\". Информацията е от изобличаващ доклад, написан от служител на Данске банк и изпратен директно до нейното ръководство в Копенхаген през декември 2013 г. Според документа през декември 2013 г. в естонския филиал на Данске банк  , че определени лица, стоящи зад подозрителна компания, притежаваща сметки в банката и извършваща  , също така  . САЩ разследват ковчежника на Путин за пране на пари В доклада се съдържа името на Игор Путин - братовчед на руския президент, който е бизнесмен и политик, твърди \"Берлингске\". Там има имена и на хора, свързани с висшето ръководство на ФСБ. Подробният доклад, до който вестникът е получил достъп, предупреждава шефовете на  Данске банк, че самата банка  ,  че   и че вероятно  . Авторът на документа отбелязва \"почти пълната липса\" на контрол на прането на пари в естонския филиал на датската банка. Според новата информация висшето ръководство на Данске банк знаело още през 2013 г., че има доста по-сериозни нарушения в естонския филиал, отколкото посочените от банката. Досега ръководство е обяснявало, че е знаело доста добре, че контролът срещу прането на пари е бил твърде недостатъчен, за да бъде попречено на естонския клон  . Дойче банк глобена с 630 млн. долара за \"пране\" на $ 10 млрд. от Русия Едва миналата година - след като \"Берлингске\" разкрил настоящите размери на далаверите, изпълнителният директор Томас Борген наредил широкомащабно разследване, като изтъкнал, че проблемът е  . Не е добре обаче, че разследването се води от самата Данске банк, смята друг експерт - Уле Рисагер. Същевременно нито датският регулатор за финансови услуги, нито полицейският отдел за финансови престъпления са дали знак, че участват в него. Докладът бил изпратен на 27 декември 2013 г. до централата на Данске банк в Копенхаген и адресиран до Роберт Ендерсбю, оглавявал по онова време екипа за управление на кредитите и рисковете, както и дясна ръка на Томас Борген. Документът бил пратен и до Ивар Пе, шеф на дейността на банката в Балтика, както и до служители, отговарящи за борбата срещу прането на пари, и до отдела за вътрешни одити. Никой от тях не пожелал да коментира пред \"Берлингске\". Докладът описва следния ход на събитията: Там се отбелязва също, че \"собствениците бенефициенти са обвързани с редица руски банки, закрити през последните години\". От \"Берлингске\" се свързали с редица запознати източници, за да потвърдят и разширят информацията. Всички говорили независимо един от друг. Според тях информацията се отнася за кръг от лица, сред които Игор Путин - бизнесмен и политик, който е братовчед на президента и има тесни връзки с ръководството на ФСБ. От вестника са опитали безуспешно да се свържат с Игор Путин чрез неговата фондация. Редица медии описват как същата група лица в продължение на години превзема малки руски банки, включително подмосковната Промсбербанк. Някои от тези банки впоследствие фалирали или били закрити от властите, след като било установено изтичането на подозрително големи суми от тях и извън Русия. От \"Берлингске\" научили, че това е причината, поради която естонският филиал на Данске банк получил предупреждение от руски съдружник през 2013 г. да избягва клиенти, свързани с Промсбербанк, или свързани с нея лица. По-късно пред същата година от филиала установили ясни връзки между \"Лантана трейд\" и Промсбербанк. Това твърди бивш служител на клона, пожелал анонимност. Тогава от Данске банк-Естония се свързали незабавно с представителите в Русия на \"Лантана трейд\" и поискали данни за собствениците. Искането обаче не било изпълнено. Твърди се, че служител на Данске банк излязъл шокиран от неприятна среща в Москва. Малко по-късно с персонала на естонския филиал се свързали рускоговорещи лица, които отказали да се назоват, но отправили заплахи: Он Данске банк-Естония решили да закрият сметките на \"Лантана трейд\" и тези на близо 20-те свързани с нея компании, които често си разменяли големи суми. Тогава станало ясно, че тази група от клиенти извършва и други незаконни дейности.  Някои от свързаните с \"Лантана трейд\" компании били в центъра на друг международен скандал с пране на пари, поради който германската Дойче банк се съгласила да плати солени глоби. Те въртели огледална търговия чрез използването на борси. Според Блумбърг и изданието \"Ню Йоркър\" Игор Путин и свързаните с ФСБ лица вероятно стоят и зад измамата с участието на Дойче банк. Руският посредник Алексей Куликов също бил сред тези, чиито сметки били закрити в Данске банк-Естония. В момента той е в затвора за участието в измама в Промсбербанк. А всички 20 компании, споменати по-горе, вече са закрити. Дойче банк глобена с 630 млн. долара за \"пране\" на $ 10 млрд. от Русия", "date": "2018.02.27", "title": "Семейството на Путин пере пари чрез най-голямата датска банка"}
{"url": "http://clubz.bg/64777-gotvachyt_na_putin_sklyuchil_petrolna_sdelka_sys_siriq", "text": "Руската компания \"Евро Полис\" сключила юридически обвързващо споразумение за работа в Сирия. Това съобщи руското издание The Bell. Компанията се ръководи от олигарха Евгений Пригожин, наричан Готвача на Путин. Договорът бил подписан малко преди боя на 7 февруари край град Дейр аз Зур, при който в резултат на американска въздушна атака са загинали между няколко десетки и неколкостотин наемници от руската Частна военна компания (ЧВК) на Вагнер. За нея медиите също смятат, че е контролирана от Пригожин и че доброволците идват с нея след подписване на договор с \"Евро Полис\". Готвачът на Путин ли е готвил атаката в Сирия? (ВИДЕО) От края на 2016 г. \"Евро Полис\" водела преговори със сирийското правителство за участие в освобождаването, охраната и разработването на петролни находища в арабската република. В The Bell научили за подписаните контракти от два руски източника, запознати с хода на преговорите. Договорките били постигнати през януари 2018 г., твърди един от източниците. В края на същия месец Министерството на енергетиката в Москва обяви за подписването със Сирия на \"пътна карта\" по възстановяването, модернизирането и строителството на нови енергийни обекти на територията на страната. Ведомството не разкри подробности за документа. Но Рияд Хадад - посланикът на Дамаск в Москва, уточнява пред The Bell, че през януари енергийните министри на двете страни подписали не една, а две \"пътни карти\" - за работа в сферата на енергетиката и в петролния отрасъл. В документите са залегнали постигнатите по-рано споразумение с конкретни руски компании. Една от тях е  \"Евро Полис\", потвърждава дипломатът. В края на 2016 г \"Евро Полис\" подписала меморандум за желанието си да работи в Сирия. От документа ставало ясно, че компанията иска една четвърт от целия петрол и газ, добити в Сирия на териториите, отвоювани за правителството на Башар Асад. От \"Евро Полис\" обещали да освободят от \"Ислямска държава\" и противниците на сирийската власт находища и обекти на нефтопреработващата инфраструктура, а след това да ги охраняват. Същевременно Пригожин инвестирал пари в ЧВК на Вагнер, като си правел сметката покрай печалбата от военните действия да получи някакви дивиденти. В началото \"основният акцент\" бил направен главно върху сирийския петрол. Убитите в Сирия руснаци наети от готвача на Путин? В края на миналата година АП публикува документ, приличащ на чернова на договора на \"Евро Полис\" с правителството в Дамаск и сирийската Генерална петролна корпорация. В него става дума също, че компанията поема \"задължението да освободи\" петролните и газовите находища в част от Сирия, след което да извършва на тях добив, да се занимава с преработването, транспортирането, съхраняването и реализирането заедно с Генералната петролна корпорация. Не се знае в какъв вид всички тези договорки са влезли в заключителното споразумение. От посочените за връзка телефони на \"Евро Полис\" не отговорили на позвъняванията на The Bell. Евгений Пригожин, пресслужбите на Министерството на енергетиката и на сирийското министертво на петрола и минералните ресурси не отговорили на запитванията на изданието. В. \"Комерсант\" писа няколко дни след трагедията, че причина за инцидента, завършил с предполагаемата гибел на руски наемници, е опитът на сирийски \"едри бизнесмени, подкрепящи в момента Башар Асад\", да превземат петролни и газови находища, контролирани от кюрди, съюзници на САЩ. Това твърдеше пред вестника руски военен източник. Според него в онази нощ бойците от ЧВК на Вагнер били 600. Той също така твърди, че руското военно командване в Сирия не дало разрешение за настъплението срещу находищата, тъй като го сметнали за \"опасна самонадеяност\". Убитите в Сирия руснаци наети от готвача на Путин?", "date": "2018.02.27", "title": "Готвачът на Путин сключил петролна сделка със Сирия"}
{"url": "http://clubz.bg/64784-bojko_borisov_tozi_pyt_ostavki_nqma_da_ima_shte_gi_raznishtq_dokraj_video", "text": "С тези думи премиерът Бойко Борисов коментира сделката за продажбата на бизнеса за ЧЕЗ. Той припомни, че по подобен начин бе свалено първото му правителство. Борисов каза, че е получил информация от чешкия премиер Андрей Бабиш за сделката. Тази информация е заведена в секретното деловодство на парламента. Съмнителни офшорки стоят зад сделката за ЧЕЗ-България И допълни: Премиерът на Чехия за ЧЕЗ: Шокиран съм от случващото се Борисов каза още, че \"вижда руско-грузински офшорки, руски банки, български, и то от тези, които са имали проблеми. Той каза още, че въпросните банки са изпратили \"писма за намерения, хвърчащи листа, не означават абсолютно нищо\". Той каза още, че се обмисля промяна в закона, според която подобни фирми да не могат да правят такива сделки. Премиерът каза, че противниците му са използвали времето, в което е бил в чужбина. Той призна, че вероятно властта е подценила ситуацията.     Премиерът на Чехия за ЧЕЗ: Шокиран съм от случващото се", "date": "2018.02.27", "title": "Бойко Борисов: Този път оставки няма да има, ще ги разнищя докрай (ВИДЕО)"}
{"url": "http://clubz.bg/64782-pet_partii_do_fandykova_sprete_zaema_ot_67_mln_evro_na_stolichnata_obshtina", "text": "Извънпарламентарните партии от демократичната общност \"Да, България\", ДСБ, ДЕОС, Зелените и БЗНС настояват Столичната община да се откаже от заем за 67 млн. евро и съответно - от изграждането на инсталация за производство на енергия от отпадъци.  Общественото обсъждане на проекта е обявено за утре. Става дума за третия етап от изграждането на завода за боклук в София. Идеята е чрез инсталацията да се осигури гориво от RDF отпадък за общинското дружество \"Топлофикация\" - София.  \"Да, България\" търси данни за 67 млн. евро планиран дълг на Столичната община Според партиите обаче технологията е остаряла, противоречи на действащото екозаконодателство, а според Оценката за въздействие над околната среда (ОВОС) за проекта реализацията му ще доведе до по-високи нива на фините прахови частици във въздуха, които и в момента са огромен проблем в София и общината пише стратегии и мерки за овладяването му.  Петте партии оспорват и предложението на общината планираният банков заем от 67 млн. евро да се покрива от приходите на \"Топлофикация\"- София, което и сега не е в завидно финансово състояние.  Ето и пълното писмо на партиите, пратено до Йорданка Фандъкова, заместниците ѝ, председателя на Столичния общински съвет Елен Герджиков и председатели на комиии в СОС:", "date": "2018.02.27", "title": "Пет партии до Фандъкова: Спрете заема от 67 млн. евро на Столичната община"}
{"url": "http://clubz.bg/64766-humanitarna_pomosht_sreshtu_seksualni_uslugi", "text": "Сексуални услуги в замяна на хуманитарна помощ са искали доставчици на храна и други стоки от първа необходимост от жени в Сирия, разкрива Би Би Си. Въпреки че преди три години подобни разкрития за злоупотреби в бежански лагер в Йордания предизвикаха реакция от страна на ООН и други международни организации, нови данни сочат, че порочната практика продължава в южните части на страната. От ООН коментират, че нямат информация за подобни случаи и не проявяват толерантност към насилието над жени. Пред Би Би Си хуманитарни работници разказват, че сексуалната експлоатация от страна на местните организации, с които работят, е толкова широко разпространена, че някои сирийки отказват дори да отидат в центровете за раздаване на помощи, защото близките им ще решат, че продават телата си за храна и други основни стоки. Според един от източниците на британската медия хуманитарните агенции са наясно с проблема, но си затварят очите, защото помощите могат да стигат до хората единствено чрез местните власти, които обикновено са отговорни за посегателствата. Папата разследва сексуални посегателства срещу деца От доклад на Фонда на ООН за населението, който се базира на проучвания, проведени през 2017 г., става ясно, че предоставянето на хуманитарна помощ в замяна на сексуални услуги е практика в много региони на разтърсванато от гражданска война Сирия.", "date": "2018.02.27", "title": "Хуманитарна помощ срещу сексуални услуги"}
{"url": "http://clubz.bg/64764-advokat_triumviratyt_kojto_upravlqva_dyrjavata_zaplashva_jivota_na_cvetan_vasilev", "text": "Това каза днес Константин Симеонов, дългогодишен адвокат на банкера, който е в Сърбия, след като стана ясно, че делото за КТБ ще тръгне задочно въпреки неговото отсъствие. Дадоха старт на делото \"КТБ\" без Цветан Василев Симеонов обяви пред репортери в една от почивките на съда, че е имало няколко сигнала за заплахи за живота на клиента му, включително и откакто е на територията на Сърбия. \"Това доведе включително, че по едно време го охраняваше сръбска полиция\", заяви Симеонов. Той свързва случващото се с последващото разграбване на активите на банката и даде пример - \"Виваком\", \"Булгартабак\" и \"опитите за \"Дунарит\".  Константин Симеонов направи изявлението си, след като, минавайки покрай репортерите, друг от адвокатите на Василев - Христо Ботев, подхвърли, че той не си идва у нас, защото \"ще го убият\". Симеонов даде за пример, че е необяснимо защо прокуратурата не иска да разпита бившия банкер по видеовръзка - такава възможност има предвидена в НПК. Защитникът смята, че правата му са абсолютно нарушени с това, че Специализираният наказателен съд даде ход на делото срещу него задочно. Дори да изяви доброволно желание за екстрадиция, срещу Василев все още има мярка за неотклонение, постановена от белградския Висш съд, и червена бюлетина на Интерпол, т. е. ще го задържат веднага. А той не искал \"да го докарват като маймуна в България\". Запитан докъде е процедурата по екстрадиция в Сърбия, Сименов отговори: Адвокатите искат отвод на едната прокурорка - Даниела Начева, защото... от нейния компютър е писан гражданският иск на синдиците на КТБ, който евентуално ще бъде присъединен към делото. Според Симеонов прокуратурата няма никакво място в гражданския иск, да не говорим как за една седмица ищците са се запознали с обвинението в детайли. Цветан Василев започва да чете 11 000 страници... и делото КТБ тръгва Според водещия прокурор Иван Гешев няма нищо страшно да те задържат. Той не се съгласи, че има основания за отвод на колежката му и за пореден път каза, че защитата шиканира процеса. Съдът също отказа да отстрани прокурор Даниела Начева. Съдебният състав обаче отказа и на представители на синдиците да присъедини към делото граждански иск - по-точно 145 броя граждански искове на обща стойност колкото е и претендираната от прокуратурата вреда - 2,7 млрд лв. Причината - макар и депозирани в законно установения срок от формална гледна точка - с оглед тяхното количество и обем на заложените претенции неминуемо ще затруднят развитието на наказатлното производство. Съдът изцяло прие абсолютно всички възражения на адвокатите - най-основното: че за същите претенции се водят над 100 дела в СГС. В последвалото изслушване на страните прокуратурата не направи вазражения, иска да се даде ход на делото, не намира отсраними нарушения. Държавното обвинение в лицето именно на прокурор Начева, поиска с от упълномощените от тях. Аргументът е изключителният обем съдебно-следствени действия, които предстоят, и многото подсъдими. На това адвокатите се пошегуваха, че с оглед напредналата възрст на някои от тях, защо да не се поискат даже и по двама резервни защитници. Делото продължава утре с изслушване на някои от адвокатите и подсъдимите - дали да му се дава ход. Цветан Василев започва да чете 11 000 страници... и делото КТБ тръгва", "date": "2018.02.27", "title": "Адвокат: Триумвиратът, който управлява държавата, заплашва живота на Цветан Василев"}
{"url": "http://clubz.bg/64770-obrat_temenujka_petkova_moje_i_da_ostane_na_posta_si", "text": "Енергийният министър Теменужка Петкова може и да запази поста си. Това стана ясно след заседанието на коалиционния съвет на управляващата коалиция. Зам.-шефът на ГЕРБ Цветан Цветанов обясни, че до края на седмицата ще има изслушване по темата в енергийната комисия и в комисията за контрол над службите в парламента. Решението за това дали тя остава и кой евентуално ще я наследи на поста щяло да бъде взето през следващата седмица. Борисов приема оставката на Петкова: И вие имате приятели В края на миналата седмица, когато Петкова съобщи, че подава оставка заради сделката с ЧЕЗ, премиерът Бойко Борисов коментира, че тя ще бъде приета и ще се обсъжда кой да бъде неин заместник. И допълни: Цветанов добави, че по време на срещата министър-председателят Бойко Борисов е провел телефонен разговор с чешкия си колега Андрей Бабиш, за да бъдат предоставени документи по сделката с активите на ЧЕЗ. Новини от Чехия: Две български банки ще финансират сделката за ЧЕЗ На изслушването ще бъде поканен и представител на президентството. Новини от Чехия: Две български банки ще финансират сделката за ЧЕЗ", "date": "2018.02.27", "title": "Обрат - Теменужка Петкова може и да остане на поста си"}
{"url": "http://clubz.bg/64769-prezidentyt_qvno_ima_shema_za_skrito_pridobivane_na_chez", "text": "Заблуда е, че сделката с ЧЕЗ е \"банална\", явно става въпрос за схема за скрито придобиване на дружеството, правителството дължи отговори. Това каза днес държавният глава Румен Радев, който още вчера направи съобщение, с което изразява загриженост за липсата на информация за придобиването на енергоразпределителното дружество, което държи около 1/3 от територията на страната от никому известната \"Инерком\". В понеделник Радев се срещна с председателя на КЕВР Иван Иванов, но информация за разговорите не бе обявена. Днес Иванов обяви, че държавният регулатор не може да направи нищо в хода на сделката. Държавният глава коментира след участие в тазгодишното издание на конференцията на началника на отбраната, където държавният глава и върховен главнокомандващ Въоръжените сили се запозна с анализа на подготовката, войсковия ред и с дисциплината в Българската армия. И президентът загрижен за сделката за ЧЕЗ, говори с енергийния регулатор Радев посочи, че това, което зависи от него, го прави - среща се с отговорни институции, които имат отношение по въпроса, \"макар че по закон те имат отношение постфактум\". Днес му предстои разговор и с ръководството на Комисията за финансов надзор. Той уточни, че освен с КЕВР е провел срещи и с отговорните лица в ДАНС. И ДАНС ще проверява купувача на активите на ЧЕЗ в България По този повод заяви, че \"ДАНС работи по въпроса. Трябва им време.\" От думите му стана ясно, че преценява дали да свика Консултативен съвет за национална сигурност. КЕВР се произнася за купувача на ЧЕЗ-България след финала на сделката На въпрос има ли механизъм държавата да спре тази сделка, отвърна: И ДАНС ще проверява купувача на активите на ЧЕЗ в България КЕВР се произнася за купувача на ЧЕЗ-България след финала на сделката", "date": "2018.02.27", "title": "Президентът: Явно има схема за скрито придобиване на ЧЕЗ"}
{"url": "http://clubz.bg/64773-erdogan_i_momichenceto_koeto_toj_razplaka", "text": "На сбирка на турската управляваща \"Партия на справедливостта и развитието\" в Югоизточен Анадол партийният лидер Реджеп Тайип Ердоган изкара на трибуната едно момиченце, облечено във военна униформа. Когато президентът попита детето дали е готово да стане мъченица, 6-годишното момиченце избухна в сълзи - очевидно от притеснение. Но Ердоган го скастри: \"Войниците не плачат. Когато паднат в бой, ние ги покриваме с националния флаг.\" Изявата на Ердоган предизвика остри реакции в социалните мрежи. \"Държавата не съществува, за да убива децата си, а за да им осигури по-добър живот\", пише един от участниците в дебатите. Друг критикува нерадостната съдба на децата в Турция: \"Женят ги още като малолетни, убиват ги, насилват ги, превръщат ги в мъченици. Това не е държава, а капан за деца.\" Трети пък се възмущава, че в Турция децата са употребявани за политически цели: \"Има хиляди начини да злоупотребиш с едно дете. Но най-отвратителният от всички е, когато автократи използват деца за собственото си политическо шоу, а родителите го позволяват. Една част от турските избиратели ще влязат в историята като покровители на злоупотребите с деца.\" Привържениците на Ердоган обаче също са активни в мрежите. Един от тях пише в туитър: \"Вижте, идиоти такива, любовта към Ердоган не може да бъде купена с юфка или с дървени въглища. А децата пък изобщо не могат да бъдат подкупвани с пари.\" Друг нарича Ердоган \"велик мъж\". Това съвсем не е първият случай в Турция, в който деца са използвани за пропаганда. Само ден преди случката с Ердоган и момиченцето държавната телевизия TRT помести на интернет страницата си едно видео, в което друго дете - 6-годишният Иса, отправя следното послание: \"Баща ми и другарите му от Свободната сирийска армия се бият рамо до рамо с турските войници срещу сепаратистката терористична организация ПКК. Нека Господ пази нашите бойци, за да победят. Благодаря на нашия президент, който ми е като дядо. На него и на Господ  дължа това, че мога да ходя на училище и да се чувствам защитен. Дано Бог му се отблагодари - на него и на турския народ.\" Видеото завършва с това как шестгодишното момче разглежда на лаптоп заедно със свое приятелче снимки на баща си във военна униформа. В тази връзка адвокатката Седа Билен, специалистка по правата на децата, припомня, че Турция е подписала редица международни спогодби. \"Тези международни документи забраняват въвличането и рекрутирането на деца за нуждите на въоръжени конфликти. Но понеже те не се спазват, децата се превръщат в най-големите жертви на войни. За тях няма нищо по-опасно от войната. Затова всеки възрастен трябва да пази децата от войни и въздействията от тях, включително когато това не е закрепено със съответната спогодба\", казва Билен пред \"Дойче веле\". \" \"", "date": "2018.02.27", "title": "Ердоган и момиченцето, което той разплака"}
{"url": "http://clubz.bg/64771-stanishev_kym_bsp_ne_znam_za_polovata_no_gubim_politicheskata_identichnost", "text": "В битката с \"джендъра\" не знам дали спасихме половата, но поставихме на карта своята политическа идентичност – на лява модерна европейска партия, отстояваща човешките права. Това казва лидерът на ПЕС Сергей Станишев в статия във в. \"Дума\", посветена на позицията на БСП по темата. И допълва, че е смутен и озадачен за това, че БСП с лекота припознава и повтаря аргументите на националистите. И изтъква: Според Станишев цялата дискусия е много удобна за правителството.      ", "date": "2018.02.27", "title": "Станишев към БСП: Не знам за половата, но губим политическата идентичност"}
{"url": "http://clubz.bg/64768-premieryt_na_chehiq_za_chez_shokiran_sym_ot_sluchvashtoto_se", "text": "Премиерът на Чехия в оставка Андрей Бабиш заявява в интервю за \"Лидове новини\", че не харесва развитието на събитията покрай продажбата на ЧЕЗ-България на фирмата \"Инерком\" на Гинка Върбакова. Според политика \"съмненията около милиардната сделка (в крони продажбата е на стойност около 8,5 млрд, които са еквивалент на около 320 млн. евро - б.р.) трябва да бъдат разсеяни от ръководството на чешкия енергиен гигант ЧЕЗ. Интервюто с премиера е поместено на страниците на \"Лидове новини\" под материал, в който се твърди, че \"Инерком\" ще финансира сделката за ЧЕЗ-България с пари от две български банки - Уникредит Булбанк и Първа инвестиционна банка, а Българската банка за развитие според документите на фирмата купувач може да рефинансира кредит на ЧЕЗ-България към Европейската банка за възстановяване и развитие. Новини от Чехия: Две български банки ще финансират сделката за ЧЕЗ На въпрос на \"Лидове новини\" за финализирането на сделката между ЧЕЗ-България и \"Инерком\" на Гинка Върбакова Бабиш отговаря, че от самото начало е критикувал мениджмънта на ЧЕЗ (става дума за чешката компания, а не българския й клон) за действията им на Балканите. По думите му предприетите сделки са били  \". Специално за сделката в България Бабиш разказва, че изпълнителният директор на ЧЕЗ Даниел Бенеш го е уверявал, че от самото начало тя е прозрачна, българският купувач е познат и ясен и управителното тяло на ЧЕЗ следи събитията отблизо.  Журналистът, който взема интервюто, припомня, че купувачът в сделката - \"Инерком\" - в България е абсолютна изненада и дори новината е довела до оставката на министъра на енергетиката Теменужка Петкова. Попитан дали е изненадан, Бабиш отвръща: Бабиш заявява, че не знае как да оцени ситуацията, в която мениджмънтът на ЧЕЗ твърди, че всичко по сделката е наред, но според наличната информация и публикации в медиите изборът на купувач в България изглежда странен, а той е довел и до оставки в България. Чешкият премиер в оставка казва още, че не е обсъждал с премиера Бойко Борисов ситуацията до момента. Двамата са се видели на неформалната сбирка на Европейския съвет в Брюксел през миналата седмица, но срещата не е била на 4 очи и не е останало време за разговор. Отговорът на Бабиш на въпроса дали планира да дискутира темата с Борисов е следният: Попитан за т.нар. грузинска връзка в сделката в България, за която ден по-рано съобщи \"Лидове новини\", Бабиш отново отговаря, че това е негативна информация и реакцията на политиците в България го притеснява, както и оставката на министъра на енергетиката. Съмнителни офшорки стоят зад сделката за ЧЕЗ-България По повод това, че Българската банка за развитие твърди, че няма нищо общо с продажбата на ЧЕЗ-България и купувача \"Инерком\", но според информация на \"Лидове новини\" \"Инерком\" е заявила, че банката имала интерес към рефинансиране на заем на ЧЕЗ към ЕБВР, Бабиш казва: Борисов към Бабиш: Загрижен съм за сделката с ЧЕЗ Съмнителни офшорки стоят зад сделката за ЧЕЗ-България Борисов към Бабиш: Загрижен съм за сделката с ЧЕЗ", "date": "2018.02.27", "title": "Премиерът на Чехия за ЧЕЗ: Шокиран съм от случващото се"}
{"url": "http://clubz.bg/64774-evrokomisar_polsha_ima_tri_meseca_da_otgovori_na_preporykite_na_es", "text": "Полша има три месеца да отговори на препоръките на Европейския съюз за върховенството на закона, заяви първият заместник-председател на Еврокомисията Франс Тимерманс. Той представи мотивираното предложение на Комисията за задействане на член 7 от Договора за ЕС, което предвижда като крайна мярка ограничаване на членските права на държава, която грубо нарушава принципите на Евросъюза. Той отбеляза силната подкрепа на министрите от Съвета по общи въпроси за диалога с Варшава, но и твърдото заставане зад действията на Еврокомисията. Тимерманс отбеляза конкретните проблеми, свързани с Конституционния съд, Върховния съд, Висшия съдебен съвет и функционирането на прокуратурата. В края на миналата година Еврокомисията предложи Европейският съвет да задейства наказателна процедура срещу Полша заради нарушаване на върховенството на закона. Решението е взето заради продължаващата спорна съдебна реформа в страната, която според ЕС налага политически контрол над съдебната система. Безпрецедентно. Полша може да остане без глас в ЕС Това се случи в отговор на прокарването на три спорни законопроекта от управляващата консервативна партия \"Право и справедливост\", които според Еврокомисията поставят съдебната власт под контрола на изпълнителната. Десетки хиляди поляци протестираха след като долната камара на полския парламент ги прие. По-късно президентът Анджей Дуда наложи вето на два от трите закона.  Според единия от законите върховните съдии, избрани от магистратите, ще бъдат заменени с такива, избрани от парламента, където мнозинство има \"Право и справедливост\". Предвиждаше се всички съдии от Върховния съд с изключение на назначените от министъра на правосъдието Збигнев Жобро да бъдат пенсионирани, а изискванията към бъдещите върховни съдии да бъдат намалени, което би позволило на управляващите да назначат лоялни към партията магистрати. Според друг законопроект под контрола на парламентарното мнозинство попада Националния съвет на правосъдието (аналог на българския Висш съдебен съвет), който назначава и уволнява магистратите и Върховния съд на Полша.", "date": "2018.02.27", "title": "Еврокомисар: Полша има три месеца да отговори на препоръките на ЕС"}
{"url": "http://clubz.bg/64785-rumen_ovcharov_za_chez_nqkoi_hora_iskaha_kesh_kevr_moje_da_prekrati_sdelkata", "text": "Комисията за енергийно и водно регулиране (КЕВР) може да спре сделката за бизнеса на ЧЕЗ. Това заяви бившият енергиен министър Румен Овчаров пред бТВ. Той обясни, че според българското законодателство КЕВР може да не дава разрешение за сделката, след като при нея се залагат активи на ЧЕЗ. Овчаров прогнозира, че парите от кредита трябва да бъдат връщани и това няма как да стане по друг начин, освен чрез увеличаване на цената на тока. КЕВР се произнася за купувача на ЧЕЗ-България след финала на сделката Бойко Борисов: Този път оставки няма да има, ще ги разнищя докрай (ВИДЕО) И допълни: Според Овчаров цялата сделка не може да се случи без участието на правителството. \"Този начин на правене на сделката. Включително и гаранциите за сделката, които дават и Банката за развитие, и Булбанк, и Първа инвестиционна. Тази информация излиза от Надзорния съвет на ЧЕЗ. Мислите ли, че чешкият премиер ще лъже българския?\", запита енергетикът. Така Овчаров коментира оставката на енергийния министър. Бойко Борисов: Този път оставки няма да има, ще ги разнищя докрай (ВИДЕО)", "date": "2018.02.27", "title": "Румен Овчаров за ЧЕЗ: Някои хора искаха кеш, КЕВР може да прекрати сделката"}
{"url": "http://clubz.bg/64767-dogan_svikva_rykovodstvoto_i_deputatite_na_dps_zaradi_chez", "text": "Почетният председател на ДПС Ахмед Доган свиква централното оперативно бюро и парламентарната група в т. нар. Боянски сараи. Обикновено тези заседания се провеждат във вторник, но в централата на движението и на тях Доган не присъства. Гинка Върбакова: Обидена съм, името ми стана нарицателно Според източници на Клуб Z в партията официалният повод за сбирката е подготовката на големия форум на Европейските либерали, който ще се проведе по покана на ДПС в София на 5 март.  На него се очаква да присъства и сър Греъм Уотсън - дългогодишен председател на АЛДЕ.  Очаква се обаче тема да бъдат трусовете в държавата, след като стана ясно, че ЧЕЗ продава бизнеса си у нас на фирмата \"Инерком\", собственост на Гинка Върбакова. Лидерът на \"Движение 21\" Татяна Дончева коментира днес, че тази сделка няма как да не е одобрена от премиера Бойко Борисов. Според нея, ако тя по някакъв начин бъде спряна, това \"ще предизвика конфликт между Делян Пеевски. Бойко Борисов и Ахмед Доган\". Тя не сподели подробности около тази версия. Татяна Дончева: Спиране на сделката с ЧЕЗ ще значи скандал между Пеевски, Борисов и Доган В устава на партията е записано, че основателят и първи председател на ДПС е почетен председател. Почетният председател на ДПС олицетворява и изразява непреходните ценности и стратегическите цели на партията. Той може да свиква заседания на централния съвет, на централното оперативно бюро и на централната контролна комисия. Татяна Дончева: Спиране на сделката с ЧЕЗ ще значи скандал между Пеевски, Борисов и Доган", "date": "2018.02.27", "title": "Доган свиква ръководството и депутатите на ДПС. Заради ЧЕЗ?"}
{"url": "http://clubz.bg/64760-novi_rokadi_v_sauditska_arabiq", "text": "С поредица декрети късно през нощта саудитският крал Салман смени началника на генералния щаб на армията, както и командващите на сухопътните и военновъздушните сили, съобщи Би Би Си. Информацията е разпространена от саудитската информационна агенция СПА, но не са дадени мотиви за уволненията. Салман е одобрил и нова стратегия за развитие на министерството на отбраната, съобщава още агенцията. Чистка - Саудитска Арабия арестува 11 принцове Рокадите идват на фона на продължаващата вече почти три години война в Йемен, където Саудитска Арабия е ключов играч. Рияд води коалиция, която подкрепя правителствените сили в Йемен срещу бунтовниците хути, поддържани от Иран.  Министър на отбраната е синът на краля и пръв престолонаследник Мохамед бин Салман. Предполага се, че той стои зад арестите на 11 влиятелни принцове, обвинени в корупция, през ноември миналата година. Повечето независими анализатори смятат, че събитията в страната са предизвикани от стремежа на новия престолонаследник да консолидира властта си. Арестите на принцовете, които изпълняват висши държавни длъжности, изглеждат като класическа чистка - премахват се обещаващи кандидати за властта и се неутрализират всички местни центрове на власт. Шиити в Йемен взривиха президента Салех Шиити в Йемен взривиха президента Салех", "date": "2018.02.27", "title": "Нови рокади в Саудитска Арабия"}
{"url": "http://clubz.bg/64762-bulgartabak_ostavi_stotici_bez_rabota_i_v_banq_luka", "text": "\"Булгартабак\" затвори 130-годишна тютюнева фабрика в Баня Лука, столицата на Република Сръбска и втория най-голям град в Босна и Херцеговина, остави стотици без работа, а неплатените акцизи са за 2.1 милиона босненски конвертируеми марки (около 2.102 милиона лева). Това разкрива в свой материал днес местната медия Capital.ba. В края на м.г. безработицата в Босна и Херцеговина беше 38.68%. Екипът на изданието пише, че се потвърждава следприватизационният сценарий, за който работници от фабриката са предупредили правителството на Република Сръбска още през юни 2017 г. Новината за затварянето идва, след като \"Булгартабак\", собственик на тютюнева фабрика \"Баня Лука\", продадоха всички марки на \"Бритиш Америкън тобако\" (BAT). Поне сто души ще загубят работата си, след като още хора останаха на улицата, когато \"Булгартабак\" закри и промишлената обработка на тютюн. Всичко това се случва въпреки меморандум, подписан с правителството на Република Сръбска при закупуване на мажоритарния дял от фабриката през 2013 г. Сред задълженията на \"Булгартабак\" е да се направи нов колективен трудов договор за служителите, както и да запази 250 работници за най-малко пет години в дейности, свързани с производството на цигари. Председателят на синдикалната организация във фабриката Мирослав Маринкович обаче казва, че инвестициите в производството са незначителни и са били вкарани само две машини.  Към момента директорът Григор Пеев е освободен, а на негово място със задачата да приключи затварянето на някогашния тютюнев гигант \"Баня Лука\" е назначен Саво Чорбаджиев. Работниците са били информирани за закриването на 130-годишната фабрика и като мотив е било изтъкнато, че \"Булгартабак\" \"вече няма финансов план и не се занимава с тютюневата промишленост\". Това е било съобщено и на правителството на Република Сръбска. Не е ясно какво ще направи правителството и дали ще предприеме стъпки за спасяването на предприятието. Срещата на екип от правителството с работници е насрочена за днес, 27 февруари. Всички опити на медията да се свърже с Григор Пеев са били безуспешни. Председателят на синдиката на работниците от земеделието и хранителната промишленост Александър Томич казва, че ще знаят повече след срещата с правителството. Още през юни миналата година BAT официално поиска от Съвета за конкуренция на Босна и Херцеговина да одобри приемането на всички марки цигари, произведени в \"Тютюнева фабрика Баня Лука\" от дружеството \"Булгарабак холдинг\" и свързаното с него дружество \"Благоевград-БТ\" и неговия търговски обект \"Лафка\". Профсъюзът информира правителството за това, защото все още действащият меморандум задължава \"Булгартабак\" да задържи работниците и производството за три до пет години. Само преди осем месеца директорът на завода Григор Пеев заявил, че не вижда причина за загрижеността на работниците. \"Това е частен бизнес и мисля, че сме на точното място. През три години направихме много инвестиции, така че няма причина хората да се страхуват\", казва Пеев през юни м.г. Според изданието обаче новите собственици имат и неплатени акцизи за 2.1 милиона босненски конвертируеми марки - около 2.102 милиона лева, както и ДДС за 378 630 конвертируеми босненски марки (приблизително същата сума и в левове). Актът на данъчните е бил обжалван.  Милионният дълг се дължи на това, че поради изтекъл срок на годност били унищожени запаси от цигари, предназначени за износ, но без да е платен предварително акцизът. Според неофициална информация тютюневата фабрика дори нямала лиценз за производство на тази марка цигари. Името на \"Булгаргабак\" фигурираше в доклад на турските служби за контрабанда на цигари.  \"Булгартабак\" купи 55% от фабриката в Баня Лука през 2013 г. за 4.5 милиона босненски конвертируеми марки. Чрез търгово предложение увеличи дела си до 90%, а през миналата година стана изцяло собственик на цигарената фабрика.", "date": "2018.02.27", "title": "\"Булгартабак\" остави стотици без работа и в Баня Лука"}
{"url": "http://clubz.bg/64763-kak_i_zashto_bqha_umyrtveni_124_ekzotichni_ptici", "text": "Оставки на ръководството на Българската агенция по безопасност на храните (БАБХ) поискаха от фондация \"Четири лапи\". Причината - БАБХ незаконно е иззела и умъртвила 124 екзотични птици с мотива, че може да са заразени с птичи грип, без да са им направени каквито и да е било изследвания. Агенцията по храните умъртви над 100 птици, които бяха настанени в столичния зоопарк. Пернатите, сред които е имало и защитен вид, са били конфискувани преди няколко дни на Дунав мост при Видин, разказва бТВ. Животните са избити, въпреки че не е имало данни, че са болни, каквито съмнения имали от Агенцията по храните. От БАБХ сами  , но чак на 26 декември, за \"акцията\" - постфактум, след като птиците вече са умъртвени. Задържането им е станало още на 20 декември. От БАБХ описват своята версия: Птиците в действителност са били настанени в столичния зоопарк, който действа и като спасителен център. Това е станало със заповед на регионалната екоинспекция в Монтана след молба за съдействие от страна на областната дирекция по безопасност на храните във Видин. Те са поставени под карантина. По закон само РИОСВ-Монтана може да ги изведе от парка, тъй като тя ги е настанила там.  на птиците. То е по жалба на директора на столичния зоопарк срещу умъртвяването на птиците без мотив. Така излиза, че БАБХ е привела в действие решението си, без да изчака това на магистратите. Вместо това два дни по-късно екип на БАБХ пристига в зоопарка и без нужните документи изземва птиците, натоварва ги на микробус и ги откарва. Птиците са официално вписани, че идват от територия, на която не върлува птичи грип и са напълно здрави. Сред тях има  , както и един вид защитен гъши лебед по вашингтонски образец и два вида защитени пернати по европейски регламент. Птиците са одобрени за пренасяне и търговия в Европа и всичко изглежда порядъчно, още повече че те са с колекционерска стойност и от изключителна ценност за всеки зоопарк по света, посочват от фондацията. Оттам посочват, че имат неофициална информация, че  От БАБХ явно са нарочили зоопарка, защото днес ще му правят нова проверка, съобщават от фондацията.", "date": "2018.02.27", "title": "Как и защо бяха умъртвени 124 екзотични птици"}
{"url": "http://clubz.bg/64757-kanada_priema_1_milion_migranti_do_2020_g", "text": "Либералните власти в Канада не се отказват от плановете да приемат около един милион мигранти от 2018 г. до 2020 г., съобщи агенция Кънейдиън прес, цитирана от БТА. Подробности около тази инициатива на правителството на премиера Джъстин Трюдо ще даде днес министърът на финансите Бил Морно. Той ще представи в парламента проекта за федерален бюджет за периода 2018-2019 г. Според агенцията за реализацията на 3-годишния миграционен план може да бъдат необходими около 440 милиона канадски долара (почти $347 милиона). Канадският министър по въпросите на имиграцията, бежанците и гражданството Ахмед Хусеин заяви по-рано, че неговото ведомство е подготвило нов миграционен план. В документа се посочва, че квотата от 2017 г. за 300 000 мигранти ще бъде увеличена през 2018 г. на 310 000, през 2019 г. - на 330 000, а през 2020 г. - на 340 000 души. По думите му канадската икономика се нуждае от почти милион мигранти в близко време, тъй като към 2035 г. пет милиона канадци ще излязат в пенсия. Консултативният съвет за икономически растеж препоръча на Трюдо да увеличи броя на мигрантите през 2018 г. на 350 000 души, а от 2020 г. да започне да приема по 450 000 души.  \n\tВ периода 2011-2015 г. миграционната квота на Канада бе 260 000 мигранти. Традиционно в страната пристигат бежанци от Близкия изток, Азия, Африка и Източна Европа, включително от Русия, Украйна и Беларус, отбелязва ТАСС.  От 1 декември 2017 г.  българите и румънците вече не се нуждаят от визи, за да пътуват до Канада. За българите, които искат да пътуват със самолет до Канада за срок до 6 месеца с цел туризъм, бизнес или гостуване, изискването е да заявят предварително онлайн пристигането си, като подадат искане в електронната система на адрес Canada.ca/eTA. Нужните документи са валиден паспорт, кредитна или дебитна карта, за да се плати такса от 7 канадски долара, и мейл. Разрешителното е валидно за 5 години.", "date": "2018.02.27", "title": "Канада приема 1 милион мигранти до 2020 г."}
{"url": "http://clubz.bg/64761-dadoha_start_na_deloto_ktb_bez_cvetan_vasilev", "text": "Ако Цветан Василев е желаел да се яви пред правосъдието, е можел да даде съгласие за приключване на екстрадиционното производство в Сърбия. Така че не е налице непреодолима фактическа или правна пречка делото \"КТБ\" да започне. С това решение съдия Виржиния Петрова днес даде ход на т нар.   преди процеса за организирана престъпна група, ограбила КТБ. На него се обсъждат въпроси като това подсъдно ли е делото на Спецсъда, всички ли са разбрали в какво ги обвиняват, има ли нередности за отстраняване в обвинителния акт, ще се присъединят ли граждански искове и други подобни. Цветан Василев започва да чете 11 000 страници... и делото КТБ тръгва 17 от общо 18-те обвиняеми бяха дошли със защитниците си. Както и миналия път, стана ясно, че Василев е получил 4 вида книжа в Белград, но е изтъкнал като аргумент, че не може да дойде именно по причина, че е в екстрадиционна процедура по искане на България. Искането да ни върнат Цветан Василев вече е спънка... да ни го върнат Адвокатите му приложиха и документи, че той не може да напуска адреса в Белград по решение на тамошния съд. Не помогна и изтъкнатото от адвокатите на Василев обстоятелство, че неизвестно защо той все още е в списъка на издирваните с червена бюлетина от Интерпол и където и да мръдне, ще го задържат. От българската прокуратура и нашето бюро на Интерпол зависи да го \"свалят\" от издирване, след като е намерен преди повече от 3 г., изтъкна адвокат Константин Симеонов.  На днешното заседание имаше наблюдатели двама адвокати от Сърбия и САЩ. Искането да ни върнат Цветан Василев вече е спънка... да ни го върнат", "date": "2018.02.27", "title": "Дадоха старт на делото \"КТБ\" без Цветан Василев"}
{"url": "http://clubz.bg/64755-novini_ot_chehiq_dve_bylgarski_banki_shte_finansirat_sdelkata_za_chez", "text": "Чешката медия  днес излезе с нова публикация за сделката между ЧЕЗ- България и фирмата \"Инерком-България\" на Гинка Върбакова, в която се твърди, че финансирането на продажбата ще стане с помощта на две български банки. Медията се позовава на собствени източници и преди ден излезе с публикация, според която финансирането на сделката ще стане с три източника - собствени средства на фирмата-купувач, банкови гаранции и кредити от офшорни компании. Днес в новата публикация пише: Чешката медия припомня и публикацията си от предния ден, според която част от финансирането на сделката щяло да бъде осигурено от офшорни компании.  Съмнителни офшорки стоят зад сделката за ЧЕЗ-България Клуб Z потърси за коментар споменатите български банки. Ето реакцията от \"Уникредит Булбанк\": \"Лидове новини\" също припомнят позицията на държавния трезор, който и пред тях е дал същия отговор. В чешката медия обаче цитират думи на говорителя на ЧЕЗ Ладислав Криз, според когото мениджмънтът на ЧЕЗ разполага с писмо от ББР, в което банката декларира интерес на \"Инерком\" за рефинансиране на заема от ЕБВР (заемът е на ЧЕЗ, а не на фирмата купувач, става ясно от публикацията - б.р.) В интервю за \"24 часа\", публикувано в днешния брой, собственичката на \"Инерком\" Гинка Върбакова отрича ПИБ да има общо със сделката по какъвто и да било начин. Ето тази част от интервюто й пред вестника: ", "date": "2018.02.27", "title": "Новини от Чехия: Две български банки ще финансират сделката за ЧЕЗ"}
{"url": "http://clubz.bg/64759-aej_sled_verbalnite_ataki_idvat_ubijstvata_na_jurnalisti", "text": "Убийството на словашкия журналист Ян Куцияк е в следствие на системни вербални атаки срещу журналистите в страната, заяви Асоциацията на европейските журналисти в позиция по темата. Намериха застрелян словашки разследващ журналист Телата на 27-годишния разследващ репортер и годеницата му бяха намерени в неделя в дома им, застреляни според полицията от професионални убийци. По всяка вероятност - заради работата на Куцияк. От АЕЖ настояват словашката полиция да разследва убийствата и да открие истинския извършител. Те припомнят и за други двама журналисти в страната, които са в неизвестност - Пало Рупал, изчезнал през 2008 г., и Мирослав Пейко, който е в неизвестност от 2015 г.   Ето и пълната позиция на АЕЖ:", "date": "2018.02.27", "title": "АЕЖ: След вербалните атаки идват убийствата на журналисти"}
{"url": "http://clubz.bg/64765-kevr_se_proiznasq_za_kupuvacha_na_chez_bylgariq_sled_finala_na_sdelkata", "text": "КЕВР ще се произнесе за сделката за закупуване на българския бизнес на ЧЕЗ от \"Инерком България\", след като бъде финализирана продажбата. Това съобщи днес председателят на Комисията за енергийно и водно регулиране (КЕВР) Иван Иванов пред журналисти. Комисията не може да се намесва в процедурата, тъй като няма такива правомощия, стана ясно от изявлението му. Новини от Чехия: Две български банки ще финансират сделката за ЧЕЗ Преди дни стана ясно, че чешката държавна компания ЧЕЗ, която снабдява с ток Западна България - район с близо 3 милиона потребители, продава бизнеса си у нас на българската компания \"Инерком България\" EАД. Компанията със собственик Гинка Върбакова е регистрирана с капитал от 50 000 лв. Управлява шест соларни парка в Южна България с общ капацитет 23 MW и разработва проект за 80 MW соларен парк. По думите на Върбакова, международна банка ще отпусне кредит за покупката, като срещу него ще бъдат заложени акциите на дружеството. Непотвърдената официално цена е за над 3320 милиона евро. Татяна Дончева: Спиране на сделката с ЧЕЗ ще значи скандал между Пеевски, Борисов и Доган Премиерът Борисов съобщи, че ДАНС и НАП ще проверят купувача. Шефът на КЕВР каза днес, че заемите за сделката няма да се отразят на цената на тока. Иванов е обяснил и на президента Румен Радев, по чиято покана вчера беше на \"Дондуков\"2, че КЕВР няма как да извърши проверки, преди да бъде финализирана сделката. Иван Иванов подчерта, че след приключване на сделката, дружеството попада в същия режим, в който са останалите енергийни дружества, за които комисията \"стриктно и безкомпромисно осъществява своя мониторинг\". Така че дружеството ще бъде в абсолютно същия режим от първия ден, в който новият собственик встъпи в длъжност, отбеляза шефът на КЕВР. ДАНСъри в мрака В отговор на журналистически въпрос Иванов заяви, че в момента няма необходимост от прелицензиране, това се прави, когато се продава обособена част от дружеството. Като пример той посочи сделката, при която Е.ОН продаде своя бизнес в България на чешката компания \"Енерго про\" през 2012 г. Собственикът се смени, но лицензът се запазва и се осъществява от дружеството, както и в случая с ТЕЦ \"Варна\", каза Иван Иванов. Сделката за ТЕЦ \"Варна\" беше финализирана в началото на януари. ЧЕЗ я продаде на българската фирма \"Сигда\". ЧЕЗ продаде ТЕЦ-Варна на министъра на Орешарски Данаил Папазов Той припомни, че съгласно законовите разпоредби, когато има отклонение от параметрите на издадената лицензия, следват наказателни разпоредби и съответни финансови санкции. Наред с това шефът на КЕВР съобщи, че на 1 юли изтича тригодишният регулаторен период за трите електроразпределителни дружества у нас, в т.ч. и ЧЕЗ. До 31 март дружеството - независимо кой е собственикът му, трябва да си подаде документите - заявление за цени и бизнес план за следващия регулаторен период. Потреблението на ток в страна се е повишило с около 15 на сто от началото на застудяването и в момента е около 6800 мегавата. Няма активиран студен резерв, но повечето базови централи работят с пълната си мощност. Няма и аварии по мрежата с високо напрежение, посочват от Електроенергийния системен оператор. Татяна Дончева: Спиране на сделката с ЧЕЗ ще значи скандал между Пеевски, Борисов и Доган ДАНСъри в мрака ЧЕЗ продаде ТЕЦ-Варна на министъра на Орешарски Данаил Папазов", "date": "2018.02.27", "title": "КЕВР се произнася за купувача на ЧЕЗ-България след финала на сделката"}
{"url": "http://clubz.bg/64748-opasno_studeno_vreme_v_cqlata_strana_dnes", "text": "Обилен сняг, бурен вятър и ниски температури блокираха част от пътищата в страната. Жълт код за ниски температури е обявен за цялата страна днес с изключение на Благоевградска област. По Черноморието студът ще бъде придружен от силен вятър и опасно вълнение. Около и над 50 см е снежната покривка на места в Северна България. В София тя е около 22 см. Валежите продължават, но вече са по-слаби, а по-късно през деня се очаква в много райони и да спрат. През целия ден температурите ще остават под нулата с изключение на Югозападна България, където ще са малко над нулата. Тази нощ се очаква преминаването на нов средиземноморски циклон, валежите отново ще се усилят. В 7 ч. тази сутрин беше отворена за всички МПС магистрала „Тракия” между Карнобат и Бургас. Снощи пътят беше затворен заради силен вятър и нулева видимост. Възстановено е и движението на всички МПС по път III-208 от разклона на Ветрино до гр. Провадия, в област Варна, както и по път III-6009 в участъка от разклона на Миролюбово - Изворище от км 0+000 до км 9+100, в област Бургас. „През нощта имаше доста обаждания на телефон 112 във връзка с бедстващи хора, но на всички беше отреагирано на момента. Няма нито един човек, който да не е изваден от преспите”, посочи пред бТВ областният управител на Бургас Вълчо Чолаков. Ангажирани в областта са 65 машини, които са изсипали 600 тона сол и пясък по настилките. Сред спасените има и група туристи от Несебър. „Въпреки предупреждението да не се пътува през нощта има граждани, които поемат този риск”, коментира той. Два снегорина са закъсали между Ахелой и Каблешково. Дюлинският проход и пътищата Средец–Вълчаново ханче и Бургас–Поморие са затворени. Общините Малко Търново, Поморие, Айтос и Руен са без ток, екипи на енергото вече работят по отстраняване на авариите. Прогнозата за следващите 3 дни е за усложняване на обстановката от очакваните средиземноморски и атлантически циклони, които ще преминат над страната. Температурите ще паднат до минус 15, минус 20 градуса, което е предпоставка за поледици, предупреждават от пътната агенция. Оттам призовават шофьорите да не тръгват на път, ако не се налага. Заради усложнената зимна обстановка се отменят учебните занятия във всички учебни заведения на територията на област Разград. В общините Разград, Лозница, Самуил и Кубрат учениците са във ваканция до 28 февруари включително. От днес до 1 март ще бъдат преустановени учебните занятия в училищата в общините Исперих, Цар Калоян и Завет. Около 55 населени места в страната към 13 ч. на 27 февруари са без ток, съобщи БНР. Няма аварии по мрежата за високо напрежение. Около 20 села и махали в Бургаско са без ток. От ЕVN, които снабдяват района, съобщават, че без захранване са и по десетина села в Сливенско и Ямболско. В Североизточна България няма ток в 14 населени места, като десет от тях са в Добричка област, посочиха от Енерго-Про.  На територията, обслужвана от ЧЕЗ, няма аварии и населени места без електрозахранване. Санкция ще получи фирмата, която почиства от сняг най-големия столичен жилищен комплекс – „Люлин”. Това обяви кметът Йорданка Фандъкова. Причината е зле свършена работа по време на изключително тежкия за шофьорите вчерашен ден. „Вчера специално съм поискала да не се заплащат обработките в „Люлин”. Там не се справи фирмата, определено”, каза Фандъкова. 160 снегорина и над 1000 души работят цяла нощ, за да бъде градът проходим, съобщи тя. Към 7 ч. градският транспорт върви навсякъде освен от Банкя до Клисура. Чистят се спирки и подлези, започва премахването на снега и от тротоарите. Снегорини ще влизат и в основни улици по кварталите, но приоритет ще са тези пътни артерии, които се използват от обществения транспорт. Опесъчени са пътищата в природен парк Витоша – „Драгалевци–Алеко“ и „Бояна–Златни мостове“. В кризисни центрове са спали 198 бездомни, които ще останат в обектите и през деня.", "date": "2018.02.27", "title": "Опасно студено време в цялата страна днес"}
{"url": "http://clubz.bg/64747-prochut_aktor_obvinen_v_rusofobiq_iskat_zabrana_da_snima_v_rodinata_si", "text": "Интервю с известния руски актьор Алексей Серебряков взриви Русия  . Само за няколко дни видеото, в което той казва: „Националната идея на Русия е сила, наглост и дебелащина“, събра над 2 милиона зрители в YouTube канала на блогъра Юрий Дуд. Веднага след това голяма част от официалния културен елит на страната, включително депутати и колеги, се зае да организира публичен линч   над артиста и да обяснява колко неправ е той в над 300 статии. Руските държавни телевизии игнорираха \"Златния глобус\" на \"Левиатан\" Актьорът говори и за своя персонаж Николай във филма на Андрей Звягинцев „Левиатан“. Серебряков смята, че героят му се предава и губи битката си с властта, защото е руснак. В интервюто Серебряков признава, че на път за студиото е дал подкуп на пътен полицай: Режисьорът Владимир Бортко определи поведението на Серебряков като „подлост“. Той отбелязва, че Серебряков е добър актьор ( , но след като не обича Русия, може би не бива да играе в руски филми. Бортко е депутат и зам.-председател на Комисията по култура в Думата. Категорично несъгласен със Серебряков е и актьорът Михаил Пореченков. Пред РЕН тв той сочи, че изобщо не е учуден, защото това не било първото антируско изказване на колегата му. Режисьорът Карен Шахназаров, шеф на „Мосфилм“, също е сред възмутените от мнението на артиста. В ефира на НСН той определи думите на Серебряков като „некрасиви и нечестни“. Режисьорът Андрей Кончаловски коментира, че изказването на актьора е „едно от милиони различни“ мнения – и признава, че не разбира защо от думите на Серебряков медиите са раздули чак такъв скандал. Въпреки негодуванието на много от колегите си Серебряков няма намерение да се извинява или да се отказва от думите си. Междувременно каналът RT съобщи, че министърът на културата Владимир Медински подготвя препоръка актьори „с антируски възгледи“ да не бъдат канени за снимки в киното, ако има държавно участие във финансирането. Освен в „Левиатан“ 53-годишният Серебряков се е снимал в „Девета рота“, „Товар 200“, дилогията „Обитаемият остров“… В британския сериал „МакМафия“ той играе руски мафиот имигрант в Лондон. От 2012 г. актьорът живее в Канада заедно с жена си и двете им осиновени деца.", "date": "2018.02.27", "title": "Прочут актьор обвинен в русофобия, искат забрана да снима в родината си"}
{"url": "http://clubz.bg/64749-bivsh_direktor_v_chez_vseki_kojto_moje_da_chete_trqbva_da_znae_za_vyrbakova", "text": "Всеки в България, който знае да чете, е имал над една година да се запознае с дейността на Гинка Върбакова. Сделката между \"Инерком\" и ЧЕЗ е коректна и няма пречка да се осъществи. Това заяви в студиото на бТВ Петр Баран, бивш оперативен директор на ЧЕЗ в периода 2011-2015 г. По думите му \"ЧЕЗ не е виновен, че като купувач са се появили такива компании\". Изказването бе в отговор на въпрос защо такава малка компания като \"Инерком\" е спечелила \"наддаването\" за енергоразпределителното дружество, което държи близо 1/3 от територията на страната. Всъщност, големи играчи имаше. Един такъв например бе \"Енерго Про\". Съмнителни офшорки стоят зад сделката за ЧЕЗ-България В същото време за определянето на цената на тока си има държавен регулатор - КЕВР, посочи още бившият директор в ЧЕЗ. \"Винаги имахме разправии с регулатора, за да обясним защо искаме увеличение на тока\", допълни. Според него обаче, макар и властите да твърдят, че това са търговски отношения между два частни субекта, няма как премиерите на Чехия и България да не са имали информация за нея. \"Поне от медиите могат да прочетат, че има тези и тези кандидати\", смята Баран. Грузинската връзка в ЧЕЗ с бизнес у нас Грузинската връзка в ЧЕЗ с бизнес у нас", "date": "2018.02.27", "title": "Бивш директор в ЧЕЗ: Всеки, който може да чете, трябва да знае за Върбакова"}
{"url": "http://clubz.bg/64751-majkrosoft_sreshtu_ministerstvoto_na_pravosydieto_v_sasht", "text": "Американският Върховен съд ще разгледа днес спор за правата между \"Майкросот\" и министерството на правосъдието, предаде Ройтерс. Магистратите трябва да решат дали законите позволяват прокурорите да принуждават технологичните компании да предават данни, съхранявани зад граница. Деветимата съдии ще изслушат аргументи по дело, което противопоставя интересите на технологичните компании и защитниците на личните данни относно съхраняването на данни срещу исканията правоохранителните агенции да получават ключова информация за своите криминални и антитерористични разследвания. Делото започна с прокурорска заповед от 2013 г. за мейлите на заподозрян в разследване за наркотрафик, съхранявани в компютърни сървъри на \"Майкрософт\" в Дъблин, Ирландия. От компанията обаче зададоха въпроса дали вътрешна заповед важи за съхранявани зад граница данни. От министерството на правосъдието заявиха, че тъй като \"Майкрософт\" е американска фирма, прокурорите в САЩ имат право да получат нейните данни. Решение по спора трябва да бъде взето към края на юни. През 2016 г. Втори нюйоркски апелативен съд взе решение в полза на \"Майкрософт\". То бе победа за технологичните компании, които все повече съхраняват данни в чужбина. Администрацията на президента Доналд Тръмп го обжалва пред Върховния съд. Апелативните магистрати постановиха, че мейлите не влизат във вътрешните заповеди за претърсване, като се мотивираха със Закона за съхраняваните комуникации от 1986 г. Американските технологични гиганти, които доминират на световния пазар, се опасяват, че клиентите ще прибягнат до услугите на други фирми, ако смятат, че правителството в САЩ посяга на базите данни по целия свят, без да бъдат променени американските закони. \"Майкрософт\", която има 100 центъра за данни в 40 страни, е първата американска компания, която се противопостави на вътрешните заповеди за претърсване, насочени към съхранявани извън САЩ данни. Клиентът на \"Майкрософт\", достъп до чиито мейли са искали властите, заяви пред компанията, че е живял в Ирландия, когато е регистрирал профила си. Други компании като Ай Би Ем, \"Амазон\", \"Епъл\", \"Веризон\" и \"Гугъл\" заведоха дела в подкрепа на \"Майкрософт\". Администрацията на Тръмп има подкрепата на 35 американски щата начело с Върмонт.", "date": "2018.02.27", "title": "\"Майкрософт\" срещу министерството на правосъдието в САЩ"}
{"url": "http://clubz.bg/64750-volen_siderov_kakvo_da_napravim_da_napadnem_chehiq_li", "text": "Името на Гинка Върбакова или нейната компания \"Инерком\" не беше споменато от лидера на \"Атака\". Сидеров предпочете да се впусне в припомняния как още през 2004 г. коментирал темата. И още тогава определил продажбата на \"българското енерго на чужди компании като колонизация\". \"Това стана през 2005-2009 г. с премиер Сергей Станишев.\" Съмнителни офшорки стоят зад сделката за ЧЕЗ-България \"Къде беше тогава Корнелия Нинова?\", реши той да прехвърли топката към БСП. От соцпартията сега повтаряли негови тези по лош начин. След което съобщи, че ще подготви промяна в закона, \"с която държавата да придобие блокиращата квота от 34%. Ако има съгласие, да стане - 100%\". \"ГЕРБ казват - ние сме дясна пратия, пазарна икономика. Аз ще предложа това, нямам какво друго да направя\", продължи той. Сидеров щял да внесе в деловодството предожението и да види как ще реагират БСП и ГЕРБ. Той не коментира и оставката на енергийната министърка Теменужка Петкова с аргумента, че не е разговарял с нея, но тя вероятно имала своите мотиви. \"Не е фатално, важното е да се върви напред. Новият министър на енергетиката ще бъде предложен от премиера, това е негово право\", заключи Сидеров.  Лидерът на \"Атака\", който наскоро каза, че предпочита да е галерист, обяви подкрепата си за идеята, която вчера \"хрумна\" на премиера Бойко Борисов - АЕЦ \"Белене\" да се строи съвместно от балканските държави. \"Прекрасно решение\" за АЕЦ \"Белене\": да се строи от балканските държави \"Аз съм сред политиците, които поддържаха проекта, обичам България и искам да има атомна енергетика\", каза той. Разясни, че американците пречели преди на проекта. Според него Валери Симеонов нямал основания да се оплаква, че страда от липса на информация какво се случва в енергетиката. \"Не виждам основания да се оплакваме, че нямаме достъп някъде, той е на същия етаж като премиера, има информация\", каза той. Въпреки че нямали претенции в енергетиката, от \"Атака\" продължават да настояват за оставката за председателя на комисията по енергетика на НС Делян Добрев. \"Атака\" иска оставката на Делян Добрев Той предизвика обаче гнева на Сидеров и сие с изявление, че \"Атака\" може да бъде заменена от \"Воля\". Изказването на Добрев било тенденциозно, смята шефът на атакистите.  \"И като шеф на комисията също не знам дали се справя добре\", не пропусна да добави той. Сидеров коментира и темата за коалиционните отношения - с ГЕРБ и вътре в \"Обединени патриоти\". Според него \"Атака\" можела пак и самостоятелно да влезе в НС, както го била правила и преди. Но призова да не се цепят, защото предстоящите евроизбори били сложни и ако не били обединени, можели да останат с нулев резултат. Вече се появиха сигнали, че НФСБ и ВМРО може да не се явят заедно на изборите за европарламент. \"Мога и пак да вляза самостоятелно в парламента, ако се разтурим като коалиция. На мнение съм, че не трябва да се цепим на следващите избори, каквите и да са те. По ред се падат евроизборите и ако не сме обединени, ще постигнем нулев резултат, и ще кажат: тези се сриват. Трябва въпреки различията в характерите  и други особености да бъдем заедно\", поиска той. \"Прекрасно решение\" за АЕЦ \"Белене\": да се строи от балканските държави \"Атака\" иска оставката на Делян Добрев", "date": "2018.02.27", "title": "Волен Сидеров: Какво да направим? Да нападнем Чехия ли?"}
{"url": "http://clubz.bg/64742-ukraincite_pushechnoto_meso_na_ruskite_naemnici_v_siriq", "text": "Близо 40 украинци се бият в Сирия като наемници в редиците на руската Частна военна компания (ЧВК) на Вагнер. Това са казва в разследване на \"Донбас. Реалии\", проект на украинската редакция на радио \"Свобода\". Умишлено ли пожертваха “Вагнеровците“? Данните са потвърдени от СБУ - Службата за сигурност на Украйна. При това тези хора са използвани в качеството на пушечно месо - винаги са в първите редици. Първи за \"Карпати\" писа петербургският опозиционен сайт \"Фонтанка\" още през август 2017 г. Според изданието тази група трябвало да бъде използвана за диверсии и разузнаване в дълбокия тил на украинските войски в Донбас. Поради слабата подготовка на бойците обаче идеята се провалила. През 2017 г. трупата била разгъната в подразделението \"Пролет\", каквато била позивната на командира. Броят на бойците достигнал 100-150 души. Освен украинци в групата влезли жители на населените с казаци региони на Русия и 15-20 души, родом от Чечения. СБЛ със сигурност разполага с данни за най-малко трима убити в Сирия украинци. Всички те са се сражавали за ЧВК на Вагнер. Загинали са още през пролетта на 2016 г., т.е. преди почти две години, при боевете за град Палмира. Но новината за смъртта им бе огласена едва сега. Пращат руски наемници на смърт, за да не им плащат Броят на загиналите в Сирия украинци може да е доста по-голям, смята руският журналист Ирек Муртазин от в. \"Новая газета\". Той разговарял с участници в освобождаването на Палмира и чул за загинали там 11 украинци. При това ставало дума за хора от вътрешността на страната, а не от териториите на сепаратистките Донецка и Луганска народна република (ДНР и ЛНР). На 7 февруари американците нанесоха въздушен удар по сирийски проправителствени отряди край Дейр аз Зур. Заговори се, че там имало и руски наемници от ЧВК на Вагнер. Според различни данни са били убити от няколко десетки до 600 руснаци. Външното министерство в Москва засега е потвърдило само, че \"може да става дума за гибелта на петима души, вероятно граждани на Русия\". Украинците, най-вече ветераните от Донбас, са атакуващото ядро на ЧВК на Вагнер, твърде сепаратистът Михаил Полинков: Ако руснаците вземат месечно по около 240 000 рубли (3500 евро) месечно, украинците вземат по 100-150 хиляди (1450-2200 евро). Това свидетелства казашкият атаман Евгений Шабаев. Пращат руски наемници на смърт, за да не им плащат", "date": "2018.02.27", "title": "Украинците - пушечното месо на руските наемници в Сирия"}
{"url": "http://clubz.bg/64743-ivanka_za_seks_skandalite_vqrvam_na_bashta_si", "text": "Дъщерята на американския президент Доналд Тръмп заяви, че вярва на баща си във връзка с отхвърляните от него обвинения в неподходящо сексуално поведение, предаде Асошиейтед прес. Иванка Тръмп направи коментара в интервю за телевизия Ен Би Си. Попитана дали вярва на жените, обвиняващи Доналд Тръмп в неприлично сексуално поведение, тя каза, че това е  Президентът е обвиняван от над 15 жени в неподходящо поведение. Той отхвърля обвиненията, пише БТА. 13 от жените свидетелстват, че той ги е атакувал директно, а останалите две, че са станали свидетели на лошо сексуално поведение, което ги е карало да се чувстват неудобно, предава Си Ен Ен. Тръмп: Една жена си върна заема с клевети срещу мен Рейчъл Крукс, която твърди, че милиардерът я целувал насила през 2006 г., веднага реагира в социалната мрежа, съобщи Би Би Си: Първата дъщеря на САЩ коментира още, че не й харесва да я сравняват със сестрата на севернокорейския лидер Ким Чен Ун.", "date": "2018.02.27", "title": "Иванка за секс скандалите: Вярвам на баща си"}
{"url": "http://clubz.bg/64744-cinichnata_igra_na_rusiq_v_siriq_zaslujava_samo_prezrenie", "text": "Изминалите дни са символ и същевременно обобщение на седемгодишната трагедия в Сирия. Безмилостни въздушни нападения от страна на сирийската армия. Загинаха стотици цивилни граждани, блокирани източно от столицата Дамаск, докато така наречената световна общност гледа безучастно. Не че липсваха призиви. Генералният секретар на ООН Антонио Гутереш описа положението в Източна Гута като “ад на Земята”. Русия иска да бъде призната за велика сила, Кремъл напира за престиж. В действителност заради циничната си игра на световната сцена режимът в Москва заслужава единствено презрение. Разминават се власт и отговорност. Руснаците непрестанно поднасят лъжи. Посланикът на Русия в ООН осмя съобщенията за ужасите в Източна Гута като масова психоза на западни медии и заговори за информационна война. Външният министър Сергей Лавров абсурдно заяви, че предложената по хуманитарни съображения резолюция била част от плана за сваляне на сирийското правителство. Същевременно се бомбардират десетки болници. Москва категорично отрича вина в кръвопролитието, но това са евтини трикове. Без помощта на Кремъл режимът на Асад не би оцелял. Бойните му самолети, с които сее смърт, изцяло са руско производство, армията му се инструктира от руски военни съветници, а според достоверни съобщения Русия участва в операциите източно от Дамаск със свои самолети, а така също и в унищожаването на Източна Гута. \"Гардиън\": Русия потъва в Сирия Подобна е картината и на други фронтове. През януари Москва изтегли войските си от кюрдския анклав Африн в северните части на страната, които беше разположила от съображения за “стабилизиране”. Така загърби тамошните кюрди и даде зелена светлина за турската инвазия в региона. Русия би била в състояние да се утвърди на сирийската шахматна дъска като сила, способна да доведе до мир. Вместо това тя непрестанно подклажда военния конфликт. Сега зависи от американците и европейците да упражнят натиск спрямо Москва, за да може да се предотвратят по-нататъшни страдания поне в Източна Гута. Примирие би било първа стъпка за облекчаване на катастрофата. Ключът е в Москва. Асад не би могъл да се възпротиви.", "date": "2018.02.27", "title": "Циничната игра на Русия в Сирия заслужава само презрение"}
{"url": "http://clubz.bg/64745-trymp_i_s_goli_ryce_shtqh_da_vlqza_v_uchilishteto_za_da_spra_streleca", "text": "Президентът на САЩ Доналд Тръмп увери, че нямало да се поколебае да се втурне дори без оръжие в училището в щата Флорида, за да спре нападението, в което бяха убити 17 души на 14 февруари, предаде Франс прес. Милиардерът отново разкритикува полицаите, които не са се намесили по време на стрелбата, след като вече нарече \"страхливец\" дежурния охранител в училището, който не е реагирал на нападението. Тръмп заяви, че трябва да се предприемат действия за безопасността на училищата и престъпленията с огнестрелни оръжия, предаде Асошиейтед прес.  Президентът съобщи, че е обядвал през уикенда с лидерите на Националната асоциация на притежателите на огнестрелни оръжия Уейн Лапиер и Крис Кокс и увери, че те \"искат да направят нещо по тези проблеми\". Тръмп изрази учудване, че информация за този обяд не се е появила в медиите, съобщава БТА. Тръмп добави, че трябва да се увеличи приемът в заведенията за душевноболни.  ", "date": "2018.02.27", "title": "Тръмп: И с голи ръце щях да вляза в училището, за да спра стрелеца"}
{"url": "http://clubz.bg/64752-tatqna_doncheva_spirane_na_sdelkata_s_chez_shte_znachi_skandal_mejdu_peevski_borisov_i_dogan", "text": "Сделката за продажба на ЧЕЗ на \"Инерком\" на Гинка Върбакова няма как да не е одобрена от премиера Бойко Борисов и ако все пак бъде спряна -  Това заяви лидерката на \"Движение 21\" Татяна Дончева пред \"България он ер\".  По думите ѝ юридически има инструменти за спиране на продажбата на ЧЕЗ на българската фирма на Върбакова. Трудността идва от друго - че според бившата депутатка тя е договорена \"на много високо ниво\". Като юрист тя оспори твърдението на самата Гинка Върбакова, както и на властта, че сделката е извършена по чешкото право, защото е договорена там. По думите ѝ освен това \"чешкото право е континентално право и кой знае какви различия в принципните неща няма\". Дончева каза още, че няма как Гинка от Пазарджик или Стамболийски (откъдето всъщност била родом) да притежава едно такова огромно дружество като ЧЕЗ, няма как да го управлява. От думите на юристката стана ясно, че ако се съди по публични изяви от последните дни - има логика в медийните публикации за връзка с бившата групировка СИК на купувачите на ЧЕЗ, в частност на съпруга на Гинка - Славчо Върбаков. Версията тръгна от сайта \"Биволъ\". Дончева не изключи да има и участие на грузински и руски интереси - по повод разкрития, направени в чешките медии за финансиране на сделката и чрез компании на грузински бизнесмени с интереси в България. Любопитно е, че обвързаността с грузински бизнес, който оперира у нас, излезе в медия на чешкия премиер Андрей Бабиш, който бе на посещение у нас през януари. Грузинската връзка в ЧЕЗ с бизнес у нас Според Татяна Дончева трябва много внимателно да се обсъди въпросът дали е добре или не държавата да притежава електроразпределителните дружества. Дончева разкритикува начина, по който са приватизирани електроразпределителните дружества по времето на НДСВ, както и последвалата през 2011 г. продажба на остатъчните дялове на държавата от 33%, които били \"нейният стопер\", ако с управлението на ЕРП-ата възникне проблем.  Борисов към БСП заради ЧЕЗ: Да национализираме всичко! И Нова тв... През миналата седмица от БСП поискаха от Бойко Борисов сделката не просто да се предотврати, а и държавата да извади пари и да купи ЧЕЗ вместо избрания купувач от чехите - Гинка Върбакова. На това Борисов реагира с ирония и попита: \"Защо да не национализираме всичко - останалите две електоразпределителни дружества, \"Нефтохим\", ТЕЦ-ове, ВЕЦ-ове, банки...\"  Бивш директор в ЧЕЗ: Всеки, който може да чете, трябва да знае за Върбакова Борисов към БСП заради ЧЕЗ: Да национализираме всичко! И Нова тв... Бивш директор в ЧЕЗ: Всеки, който може да чете, трябва да знае за Върбакова", "date": "2018.02.27", "title": "Татяна Дончева: Спиране на сделката с ЧЕЗ ще значи скандал между Пеевски, Борисов и Доган"}
{"url": "http://clubz.bg/64746-referendumyt_za_istanbulskata_konvenciq_e_na_dneven_red", "text": "Референдумът за Истанбулската конвенция по инициатива на БСП влиза на дневен ред.  Тази седмица той трябва да бъде разгледан в парламентарната комисия по взаимодействието с неправителствените организации и жалбите на гражданите. Това трябваше да стане още през миналата седмица, но по технически причини точката отпадна от заседанието. БСП внесе със 74 подписа искане за референдум Въпросът, който от левицата искат да поставят на национално допитване, е: В края на януари от БСП внесоха 74 подписа на народни представители. По закона за прякото участие на гражданите в управлението за иницииране на национален референдум са нужни подписите на най-малко 1/3 от депутатите. Междувременно от ГЕРБ прехвърлиха горещия картоф Конвенцията на Конституционния съд за тълкувание, а малко по-късно премиерът Бойко Борисов обяви, че ратификацията се отлага до постигане на обществен консенсус по темата. ГЕРБ се отърва от Истанбулската конвенция. Праща я в съда КС може обаче да реши да не допусне искането за тълкувание, тъй като няма влязъл в сила акт за ратификация на документа от Народното събрание. Ако реши да разгледа искането по същество, то съдът няма срок за произнасяне. От левицата пък се чуват гласове за оттегляне на искането за референдум с мотива, че по време на информационната кампания преди гласуването ще прозвучат ксенофобски тези, с които от БСП не искали да бъдат свързвани. От управляващата коалиция \"Обединени патриоти\" в лицето на вицепремиера и лидер на ВМРО Красимир Каракачанов вече анонсираха идея за друго допитване - такова, поставящо въпроси за гей бракове и \"джендър\" идеология. За да се проведе референдум обаче, трябва санкция от Народното събрание. ГЕРБ се отърва от Истанбулската конвенция. Праща я в съда", "date": "2018.02.27", "title": "Референдумът за Истанбулската конвенция е на дневен ред"}
{"url": "http://clubz.bg/64753-imidjyt_na_bylgariq_v_germaniq_ne_e_osobeno_dobyr", "text": "Ако трябва да отговоря съвсем кратко и общо, бих казал, че имиджът на България не е особено добър. Една от основните причини за това е фактът, че след присъединяването на страната към ЕС и най-вече след отварянето на германския трудов пазар за гражданите на България в Германия пристигнаха много хора, които определено не допринасят за добрия образ на България. Има данни, че цели 80% от българските граждани, които пристигат в Германия с цел да работят, са турски говорещи представители на ромското малцинство. Много от тях не могат нито да четат, нито да пишат, говорят лошо български, нямат никакви познания по немски език, но успяват някак да дойдат в Германия, където в крайна сметка често попадат в ръцете на безскрупулни работодатели, които ги експлоатират срещу мизерно заплащане. Не знам дали наистина знаят какво точно ги очаква. Може би са водени от надеждата, че все ще успеят да намерят някаква работа, независимо срещу какво заплащане. Много от тези хора попадат в т.нар. проблемни квартали, живеят в порутени сгради при ужасни условия и именно те определят до голяма степен лошия имидж на България в Германия. Това е много жалко, защото те не са типичният образ на българската нация. Но и още нещо разваля имиджа на България - начинът, по който функционира българската държава. Лично аз съм ставал свидетел как и най-елементарните неща се случват едва след като подадеш кутия бонбони например. Това, естествено, е типично и за други страни, но България ми е на сърцето - една прекрасна страна, която всъщност е толкова важна за нас. Важна е, защото, от една страна, се явява стабилизиращ фактор по югоизточния фланг на ЕС. Освен това България е страна, която е много приятелски настроена към Германия - така е открай време, но и добрите отношения между г-жа Меркел и г-н Борисов спомагат за това разбирателство. А и по отношение на бежанската политика България допринася с позицията си за повече солидарност в ЕС. Да, но официална София подкрепя Берлин, това е факт. Ако трябва да бъде честен, проявявам разбиране. Голяма част от тези хора не само нямат никакво образование, но и не се придържат към правилата на играта, към общоприетите норми на поведение. Тоест отказват да се интегрират, което неминуемо създава проблеми не само в България, но и тук, в Германия. Това е факт, който мнозина все още не осъзнават. Трудно ми е да отговоря. Не знам дали това е една от причините, но мога да ви уверя, че всеки, който се придържа към правилата и не злоупотребява с гостоприемството, е добре дошъл в Германия. Да, ще се справят. И дори мисля, че този проблем е по-лесен за решаване от интеграцията на голяма част от бежанците, пристигнали в Германия през последните две години. Защото в много от случаите става дума за хора, които просто не желаят да бъдат интегрирани. В тази връзка ще цитирам една наистина смущаваща статистика: според изследване на фондация „Бертелсман“ над 40% от турците в Германия не желаят да се интегрират в страната, в която живеят, вече второ, дори трето поколение. И още нещо: делът на хората, които дават гласа си за един диктатор като Ердоган, тук дори е по-висок, отколкото в самата Турция. В градове като Дортмунд и Дуисбург определено имат проблеми с мигрантите от България, но като цяло те не се разглеждат като сериозно предизвикателство. В същото време е много жалко, че покрай проблемите с т.нар. мигранти по бедност почти никой не вижда всички онези българи в Германия, които са истински интегрирани, които следват или работят тук, които живеят като пълноценни членове на германското общество. Затова използвам всяка възможност да подчертая, че трябва да правим разлика между едните и другите българи. Много важно е да се включат активно в тукашния живот, а не да се изолират и да се ограничават единствено до контакти със свои сънародници. Само така могат да станат част от германското общество.", "date": "2018.02.27", "title": "\"Имиджът на България в Германия не е особено добър\""}
{"url": "http://clubz.bg/64738-dansyri_v_mraka", "text": "Макар и член на Европейския съюз, държавата България днес не е много по-различна от държавата през 90-те години на миналия век, когато през офшорки \"Мултигруп\", пръкнала се също в офшорна зона, изкупи куп държавни фирми. Българските служби събират информация, която се употребява за неясни цели. Не и за обществените нужди. Независимо че в България по времето на мултаците над 80% от инвестициите идваха от офшорни зони, а след това спаднаха на около 50%. Ако ДАНС наистина работеше за интересите на данъкоплатците, а не на КОЙто управлява, щеше да се намеси поне в една дузина сделки и бизнес активности. Първо, щеше да попречи на горещите пари, пренасяни в куфарчета през Черно море, да изкупят имоти по Българското Черноморие. Второ, можеше да не позволят на карибска офшорка да вземе дял от 9.9% от КТБ, бързо преминал в ръцете на руската Внешторгбанк (ВТБ) - и изобщо можеше да предотврати КТБ и пирамидата от \"свързани лица\" там, трето, не се размърда за информацията, изтекла през   - освен че пусна съобщение, че \"проверява всички съмнения за изпиране на пари от български фирми\", чрез офшорни компании, включително и в Панама.  Не защото \"офшор\" винаги е мръсна дума. Големите международни компании, които работят чрез офшорки, нямат проблем да обявят, че стоят зад тях. Съмнителните си мълчат. И какво, ако ДАНС провери сделката за продажба на българския бизнес на ЧЕЗ? От това няма да произтече нищо. ДАНС трябваше вече да го е направила, процедурата тече от година, а първите съобщения за предпочетения купувач се появиха преди няколко месеца. Това е работата на ДАНС съгласно : \"...извършва дейности за защита на националната сигурност от посегателства, насочени срещу националните интереси, независимостта и суверенитета на Република България, териториалната цялост, основните права и свободи на гражданите, демократичното функциониране на държавата и гражданските институции и установения в страната конституционен ред\". Съгласно чл. 4, ал. 1, точка 6 при \"опасност за икономическата и финансовата сигурност на държавата\". Продажбата на един монопол, какъвто е ЧЕЗ-България, снабдяваща с ток най-много домакинства в България - 2 милиона, не просто заслужава, а задължава такава предварителна проверка. А новината, дошла от Чехия с източник надзорния съвет на ЧЕЗ, че над половината от средствата идват от съмнителни офшорки, е шамар за българските служби. Те това вече трябваше да го знаят - и да са предупредили българските власти в лицето на премиера - защото шефът на ДАНС се предлага от МС, и на президента - защото подписва указа за назначението му.  От ДАНС разработват кметове, управляващи смешни бюджети от по няколко милиона, но си траят за сделка за над половин милиард лева?! Агенцията няма правомощия да спира сделки. Законът ѝ позволява да осъществява \"информационно-аналитична, прогностична, контролна, координационна и методическа дейност със собствена и на други държавни органи информация от значение за националната сигурност\". Така че изявлението на Бойко Борисов ДАНС да провери сделката е абсолютно несъстоятелно. Нима докладът на ДАНС, в който се констатира, че през ВЕИ проекти се перат пари, спря множенето им... Работата е там, че българските служби и регулатори са изпразнени откъм съдържание и напълнени с хора, подчинени на интереси, различни от обществените. Но задачата към ДАНС сега лесно може да се дефинира: \"Парите, с които ще бъде платена сделката за българския бизнес на ЧЕЗ, чисти ли са?\" Телевизионната изява на бъдещата нова собственичка на българския бизнес на ЧЕЗ Гинка Върбакова беше крайно неубедителна не само заради затрудненото правилно произнасяне на думата \"офшорни\", предизвикало зевзеците в социалните мрежи да се посмеят на неин гръб. Няма как да повярваме, че някой, който е управлявал бизнеси с по двайсетина служители, ще менажира процес от над сто пъти повече хора и с обороти от близо 2 милиарда. В Европа няма нито един монопол - и изобщо бизнес, който засяга близо 3 милиона потребители, придобит от маскирани купувачи. Но ако ДАНСърите се изгубиха в мрака на информационните масиви, които трупат за нечии интереси, остава ни да се надяваме на регулаторите да спрат сделката - на Комисията за защита на конкуренцията, на Комисията за финансов надзор и на Комисията за енергийно и водно регулиране (КЕВР), която трябва да оцени капацитета на купувача да се справи. \"Разровиш ли го, ще мирише...\", ако караме по Вапцаров. С мръсен въздух в България обаче никого не може да уплашиш.", "date": "2018.02.27", "title": "ДАНСъри в мрака"}
{"url": "http://clubz.bg/64754-stouns_restartirat_evropejskoto_si_turne_prez_maj_video", "text": "„Ролинг Стоунс“ ще открият втория етап на европейското си турне в Дъблин на 17 май, съобщиха дядовците на рока в понеделник пред агенция „Франс прес“. В турнето Stones – No Filter (\"Стоунс без филтър\") ще видим Мик Джагър, Кийт Ричардс, Чарли Уотс и Рон Ууд, които ще изнасят спектаклите си на стадиони във Великобритания, Германия, Франция… . Дата за България   не се очертава. Този етап от турнето, което ще приключи във Варшава, включва първите им концерти във Великобритания и Ирландия през последните пет години. Акцентите вероятно ще бъдат двете чудовищни ​​шоута в родния им град – на Лондонския олимпийски стадион и на стадиона за ръгби „Туикенам“. Билетите за турнето ще се продават от 2 март. „Ролинг Стоунс“ приключиха първата част на турнето си през октомври 2017-а с поредица от концерти във Франция. Рок легендите обявиха, че в новите шоута ще включват хитове като Satisfaction, но обещаха и някои „изненадващи“ допълнения към концертния си репертоар.    ", "date": "2018.02.27", "title": "\"Стоунс\" рестартират европейското си турне през май (ВИДЕО)"}
{"url": "http://clubz.bg/64756-pravitelstven_samolet_za_blokiranite_v_rumyniq_bylgari", "text": "Самолет „Еърбъс 319” на Авиоотряд 28 с извънреден полет до летище Тимишоара прибира в София блокираната група български граждани, съобщиха от правителствената пресслужба. Разпореждането е на премиера Бойко Борисов, а той е взел решение \"след като той, министър Захариева и омбудсманът Мая Манолова бяха сигнализирани от редица граждани в социалните мрежи и по телефона\". Самолетът от Лондон за Пловдив на авиокомпанията \"Райънер\", който е трябвало да кацне в понеделник вечерта в в 20.15 ч. е бил отклонен заради лошото време първо към летище София, а впоследствие е кацнал в Румъния. Към 19 часа във вторник част от нашите сънародници, които бяха блокирани на летището в Тимишоара, след като самолет на „Райън еър” не можа да кацне в Пловдив, се прибраха с автобус. Авиокомпанията изпрати част от тях с автобус към България, а другата част ще бъде прибрана от правителствения самолет. Опасно студено време в цялата страна днес От авиопевозвача заявиха, че не могат да изпратят самолет от Тимишоара до Пловдив, който да прибере българските граждани. По-рано българското консулство в Румъния съобщи, че ситуацията с блокираните наши сънародници в Тимишоара трябва да бъде разрешена в рамките на деня. Според летищните власти 23-ма души – майки с деца, са били настани в хотел, 62-ма души са били транспортирани с автобус, а останалите 90 са на летището, съобщи Иванов. Пътниците от своя страна коментираха, че не искат да поемат риска да пътуват с автобус при лошите метеорологични условия.", "date": "2018.02.27", "title": "Правителствен самолет за блокираните в Румъния българи"}
