{"url": "https://clubz.bg/82588-es_pozdravi_stevo_pendarovski_toj_se_obqvi_za_bilet_za_evropejsko_bydeshte", "text": "Доналд Туск и Жан-Клод Юнкер - двамата ръководители на ЕС - изпратиха съвместно поздравително   до новоизбрания президент на Република Северна Македония Стево Пендаровски. Стево Пендаровски e новият президент на Северна Македония Двамата уверяват, че използват случая, за да потвърдят подкрепата на Европа за интеграцията на Западните Балкани. Те насърчават бившата югославска република да продължи по пътя на реалните и устойчиви реформи. Туск и Юнкер пожелават на Пендаровски успешен мандат като държавен глава. Самият нов президент, който се очаква да встъпи в длъжност на 12 май, определи избора си като  . Пендаровски победи опонентката си от ВМРО-ДПМНЕ Гордана Силяновска убедително. Стево Пендаровски e новият президент на Северна Македония Той обяви още, че първото нещо, което ще бъде направено след встъпването му в длъжност ще е да подпише указите за непубликуваните закони, които бяха върнати в парламентарна процедура от настоящия президент Георги Иванов (ВМРО-ДПМНЕ). Новият държавен глава каза, че ще посредничи между правителството и опозицията, за да се намери по-бързо решение относно статута на Специализираната прокуратура, пише македонското електронно издание “МКД“, цитирано от агенция \"Фокус\". Лидерът на албанската част от управляващата коалиция – Али Ахмети, видя в резултата \"триумф на консенсусната демокрация“. А от антуража му напомниха, че без Ахмети нямало сегашните президент, премиер и председател на парламента да бъдат същите. Премиерът на страната Зоран Заев пък заяви, че с тъмното минало на страната е свършено: Стево Пендаровски e новият президент на Северна Македония", "date": "2019.05.06", "title": "ЕС поздрави Стево Пендаровски, той се обяви за билет за европейско бъдеще"}
{"url": "https://clubz.bg/82587-alek_popov_s_nagrada_za_prinos_kym_balkanskata_literatura", "text": "Алек Попов ще получи голямата награда на Международния литературен фестивал „Про-За Балкани“. Отличието се присъжда ежегодно на писател за неговия (или нейния) принос към развитието на литературата на Балканите. Наградата за 2019-а е отредена за българина от жури в състав Ермис Лафазановски, Александър Прокопиев и Деян Трайкоски – така той става вторият нашенец с приза след Георги Господинов, който го получи през 2016 г. Изтъкнати са „изразителното чувство за хумор“ на Попов, иронията му, умело вплитаща изтънчен и фолклорен дух, и изключителният му усет за фабула – фактори, които  Пред македонската агенция МИА Алек Попов посочва, че фестивалът вече от няколко години събира отбрана общност от писатели и че е удоволствие да се срещнат талантливи колеги по перо от различни части на Балканите.  – коментира той.  Наградата на Алек Попов ще бъде връчена на 21 май – в последния от трите дни на седмото издание на фестивала „Про-За Балкани“ (19 – 21 май). Сред лауреатите на отличието в предходни години са изтъкнати писатели от Балканите като Даша Дръндич (2014) и Миленко Йергович (2017). Алек Попов е автор на романи като „Мисия Лондон“, „Черната кутия“, „Сестри Палавееви“, на няколко сборника с разкази, радиопиеси, сценарии за игрални и документални филми и др. Писателят е двукратен носител на една от най-престижните български литературни награди – „Хеликон“ (за „Ниво за напреднали“ през 2002-а и „Сестри Палавееви“ за 2013-а), на „Цветето на Хеликон“ за най-продавана българска книга („Черната кутия“ през 2008 г. и „Сестри Палавееви“), отличията „Иван Радоев“, „Елиас Канети“, „Чудомир“ и много други.", "date": "2019.05.06", "title": "Алек Попов с награда за принос към балканската литература"}
{"url": "https://clubz.bg/82577-kriptovalutata_na_facebook_idva", "text": "Слуховете, че социалната мрежа Facebook разработва своя криптовалута, текат онлайн от месеци. Тази седмица обаче американското издание \"Уолстрийт Джърнъл\" разкри повече за проекта на Зукърбърг. Фейсбук прави собствена криптовалута Компанията в момента търси бизнес партньори, сред които онлайн търговци и финансови фирми, за да може да влезе на блокчейн пазара. Заедно с Facebook те ще съберат инвестиционен фонд от около 1 млрд. долара, който да бъде гръбнакът на новата валута и ще я направи по-лесна за харчене от Биткойн. И допълни, че \"прости и сигурни\" плащания са една от другите ключови функционалности, които ще бъдат добавени към Facebook - заедно с големия нов редизайн. В момента чат-програмата Messenger вече допуска плащания в някои държави, така че по всяка вероятност компанията се стреми към нови начини за пращане на пари. WhatsApp също поддържа система за плащане, която в момента се тества в Индия, а тази година ще се появи и в други държави. Тя също е система за пиър-към-пиър плащания и не работи - поне засега - на принципа на блокчейн.  България ще развива блокчейн с други в ЕС Според анализаторите е възможно новата криптовалута да се ползва и от рекламната екосистема на социалната мрежа. Търговците могат да я ползват, за да купуват реклами, а потребителите да получават от дигиталните монети, че ги гледат. Това би могло да е ефективен начин за Facebook да увеличи продажбите на реклами, след като новата политика за поверителност не позволява да се продават големи количества информация за потребителите на рекламодателите. Подобна система обаче е изключително сложна за разработка и балансиране. Проблемът е как бизнесите ще ползват криптовалутата - защото за разлика от обикновените потребители, за тях е много по-вероятно да обръщат дигиталните пари в реални всеки месец. От Facebook също потвърдиха, че \"малък екип\" работи върху това как да се ползва блокчейн технологията в инструментите на социалната мрежа - но засега не се разкриват повече детайли. България ще развива блокчейн с други в ЕС", "date": "2019.05.06", "title": "Криптовалутата на Facebook идва? "}
{"url": "https://clubz.bg/82586-falstart_za_grigor_dimitrov_v_madrid", "text": "Григор Димитров отпадна още в първия кръг на турнира от Мастърс 1000 в Мадрид. Първата ни ракета отстъпи с 6:7(8), 6:7(4) пред американеца Тайлър Фриц. 57-ият в света янки ще спори с Новак Джокович във втората фаза. Димитров нямаше точки за защитаване в испанската столица - той бе елиминиран на старта и през 2018-а. Още началото на мача бе трудно за българина, който в първите си два сервис гейма трябваше да спасява точки за пробив. В петия гейм той започна да играе все по-уверено, а в шестия проби след обрат от 0:30. Моментално обаче последва рибрейк, в който развоят бе същият. Малко след това отново се стигна до равенство. Така сетът отиде в тайбрек, който премина с няколко обрата. Димитров имаше аванс от 3:0 и 5:3, а също така точка за спечелването му при 7:6 и сервиз на Фриц. 21-годишният американец се справи и стигна до успех малко по-късно с 10:8. Серията на Фриц продължи във втората част със спечелен гейм на своя начален удар и брейк. Той поведе с 3:0 и 4:1. Дойде ред обаче на Григор да направи серия, в която той върна пробива и беше стабилен на сервиса си. 4:4 и две бързи размени, така и вторият сет трябваше да се реши с тайбрек. В него американецът, който тръгна от квалификациите, поведе с минипробив още в началото и не изпусна преднината си - 7:4 и 2:0.", "date": "2019.05.06", "title": "Фалстарт за Григор Димитров в Мадрид"}
{"url": "https://clubz.bg/82585-franciq_iska_rusiq_za_ostane_v_syveta_na_evropa", "text": "Френският президент Еманюел Макрон, чиято страна ще поеме в средата на този месец ротационното председателство на Съвета на Европа, изрази днес желание Русия да остане член на ортанизацията, предаде Франс прес, цитирата от БТА. Съветът на Европа, който чества вчера 70 години от основаването си, е в остри разногласия с Русия, а ситуацията може още повече да ескалира през юни, когато ще бъде избран приемник на Ягланд.  За да бъде санкционирана анексията на Крим през 2014 г., бе отнето правото на глас на Русия в Парламентарната асамблея на Съвета на Европа. Москва реагира като замрази през 2017 г. годишната си вноска от 33 милиона евро в годишния бюджет и заплаши с напускане, ако не бъдат възстановени правата на нейните представители в ПАСЕ и ако не може да участва в избирането на нов генерален секретар.", "date": "2019.05.06", "title": "Франция иска Русия за остане в Съвета на Европа"}
{"url": "https://clubz.bg/82570-borisov_otide_na_miting_otmeni_zastroqvane_na_park_v_plovdiv", "text": "Навръх Гергьовден, въпреки натоварената си програма, премиерът Бойко Борисов се появи (съвсем очаквано за организаторите - б.р.) насред протест в Пловдив. Причината за демонстрацията - от месеци местни хора в район \"Северен\" протестират срещу планове да се застрои парк зад хотел \"Санкт Петербург\". Причината за появата на Борисов - да обещае, че паркът ще си остане парк и строителство няма да има. Въпреки че новината бе съобщена лично и на живо, хора носеха листове с думите \"Бойко Спасител\". След обещанието пък скандираха \"Победа\". Чуваха се и реплики \"Само на вас вярваме\". По време на \"живото предаване\" от фейсбук профила на министър-председателя се чу, че гражданин пита \"къде да тези мишоци от мествата власт\", които трябвало да отговарят за процесите и строежите, а не премиерът. На това Борисов отвърна, че местните власти в днешния ден имали важна работа, не уточни каква. Оказа се в крайна сметка, ме на място е районният кмет. На когото премиерът препоръча \"да остане да му бият по един шамар, че хората да се успокоят\". Историята се точи от март месец, а в средата на април при протестиращите бе и омбудсманът Мая Манолова. Тогава тя се ангажира да поиска пълна проверка за това кой, как и защо е издал разрешителните за строеж в парка зад парк-хотел „Санкт Петербург“ в кв. „Кършияка“ в Пловдив. Обеща, че сле края на проверката ще сезира и прокуратурата, ако има данни за извършени закононарушения.  Протестиращите настояват община Пловдив да си върне обратно собствеността на парка и да запази статута му, да се възстановят и облагородят зелените площи, както и публично да се обяви кой е виновен за изсичането на дърветата в него.   , каза тогава Манолова.  Според документите имало съсобственост на терена, в който протестиращите се притесняват, че ще се строи - между Министерството на отбраната и община Пловдив.  Паркът зад хотел \"Санкт Петербулг\" до 1955 г. ена Девети пехотен полк, но след като той е разформирован, теренът от 16 дка е прехвърлен на общината, припомня \"Капитал\", когато гръмва сскандалът през март, че масово се изсичат дървета, а частният собственик иска да строи.  Въпросният терен през 2006 г. (тогава кмет на Пловдив е Иван Чомаков от СДС - б.р.) става част от съдружието между общината и \"Пълдин тур инвест\" на Георги Гергов. Теренът е апортиран от общината в дружеството, заедно с терени и къщи и в Стария град. Постепенно след серия увеличения на капитала на \"Пълдин туринвест\" и други сделки теренът зад хотел \"Санкт Петербург\" става собственост на пловдивския бизнесмен. Така е до 2017 г., когато дружеството на Гергов \"Парк хотел Санкт Петербург\", в чиито активи вече е парцелът, го продава на \"Парадайз гардън резидънс\" срещу 960 000 лева с ДДС. Компанията е регистрираната същата година от бизнесмена Байрям Солак. Мотивът на Гергов за продажбата е, че теренът не му носи печалба, става ясно от интервю пред местния в. \"Марица\".  През 2018 г. Солак подава в кметството на район \"Северен\" в Пловдив инвестиционно намерение - върху половината имот да се построи паркинг. Получава отказ според твърденията на районния кмет инж. Ральо Ралев. Появи се версия, че общината може да си откупи обратно терена от частния собственик, ако двете страни се споразумеят за цена. Не е ясно защо, ако инвестиционното намерение на частния собственик не е одобрено, през март започна сеч на дървета на място.     ", "date": "2019.05.06", "title": "Борисов отиде на митинг, отмени застрояване на парк в Пловдив"}
{"url": "https://clubz.bg/82584-papa_francisk_i_molitvata_mu_za_mir_ot_syrceto_na_sofiq", "text": "Посланието бе отправено от папа Франциск от площад \"Независимост\", където тази вечер, въпреки лошото време в София, се събраха хиляди граждани и политическият елит на страната за кулминацията на двудневното посещение на главата на Римокатолическата църква в България - молитвата за мир. На сцената до папата бяха ръководители на мюсюлманското вероизповедание, на арменската църква, на евангелската-протестантска общност, на евреи, католици. Както се и очакваше след решението на Светия синод за неучастие в събития на папа Франциск, на сцената не се качи представител на Българската православна църква. Мястото беше заето от директора на дирекцията по вероизповеданията към Министерския съвет Емил Велинов. Събитието започна с изпълнение на детски хор на песента \"Ние сме светът\"/We Are The World. Шест деца, изповядващи всяко различно вероизповедание, запалиха шест фенера със свещи на сцената - като символ на победата на светлината и мира над тъмнината и противопоставянето. Всеки представител на вероизповеданията в България трябваше да отправи на свой език и по свой канон молитва или призив за молитва. Направиха го всички. Българската православна традиция беше представена само от детски хор, който изпя \"Дядо Господи, прости ме\" - по Иван Вазов. Молитвата на самия папа Франциск бе молитвата на Свети Франциск от Асизи. Последва словото му: Папа Франциск ще отпътъву от София за Северна Македония утре сутрин, където продължава посещението му на Балканите. Ще го изпрати премиерът Бойко Борисов, който го и посрещна на летище София на 5 май.", "date": "2019.05.06", "title": "Папа Франциск и молитвата му за мир от сърцето на София"}
{"url": "https://clubz.bg/82580-mitropolit_nikolaj_poseshtenieto_na_papa_francisk_e_politicheski_akt", "text": "Така Пловдивският митрополит Николай коментира визитата на Папа Франциск в България след празничната литургия по случай Гергьовден, цитиран от Радио Пловдив на БНР. Митрополитът обяви посещението за политически акт, който Българската православна църква няма как да подкрепи по религиозна линия. Защо Светият синод няма да се помоли за мир с папа Франциск? И продължи: В словото си митрополитът каза още, че  . Той посочи, че тези които злоупотребяват с власт рано или късно губят всичко в този живот.  Папа Франциск: Христос возкресе! Да бъдат благословени Кирил и Методий Дядо Николай попита:    Папа Франциск: Христос возкресе! Да бъдат благословени Кирил и Методий", "date": "2019.05.06", "title": "Митрополит Николай: Посещението на папа Франциск е политически акт"}
{"url": "https://clubz.bg/82573-naprejenie_kipyr_iska_aresti_na_turski_korab_zaradi_sondaji_za_gaz", "text": "Кипър издаде международни заповеди за арест на екипажа на турски сондажен кораб, който прави проучвания за природен газ в изключителната икономическа зона на Кипър, предаде ДПА, цитирана от БТА. Това е нова ескалация на напрежение във водите около островната държава. Кипърският държавен секретар Василис Палмас заяви за радио \"Актив\", че заповедите са били издадени, тъй като екипажът провежда проучвания без разрешение от правителството в Никозия. Палмас предупреди, че  . Министерството на външните работи на Кипър обяви, че ще повдигне въпроса на срещата на върха на Европейския съюз на 9 май. В шелфа и в изключителната икономическа зона на Кипър са открити големи залежи на природен газ. През 2011 г. американската компания \"Нобъл енерджи\" откри залежи от около 140 милиарда кубически метра.  Анкара, която оспорва границите на изключителната икономическа зона на Кипър, изпрати в района кораба \"Фатих\", който от събота сутринта се намира в изключителната зона. Турция заявява, че сондажите ще продължат четири месеца до 3 септември. Решението за изпращането на турския сондажен кораб беше критикувано от ЕС, САЩ, както и от Гърция.  Ръководителката на европейската дипломация Федерика Могерини заяви в събота, че е силно обезпокоена от намеренията на Турция да извършва сондажи в изключителната икономическа зона на Кипър. Тя призова Анкара да се въздържа от незаконни действия. Държавният департамент съобщи снощи, че САЩ смятат за провокационно решението на Турция да започне морски сондажи в изключителната икономическа зона на Кипър и настояват тези операции да бъдат спрени. Турция обаче твърди, че действията й са легитимни от гледна точка на международното право, припомня още БТА.", "date": "2019.05.06", "title": "Напрежение: Кипър иска арести на турски кораб заради сондажи за газ"}
{"url": "https://clubz.bg/82574-zashto_svetiqt_sinod_nqma_da_se_pomoli_za_mir_s_papa_francisk", "text": "Така Ловчанският митрополит Гавриил обясни пред БНР защо тази вечер в София представители на Българската православна църква няма да присъстват на молитвата за мир и разбирателство между вероизповеданията. Молитвата ще бъде водена от Папа Франциск и на нея са поканени всички други вероизповедания в страната.  Митрополит Гавриил посочи още, коментирайки сценария на събитието тази вечер, че всеки ще може да произнесе собствената си молитва според традициите на отделните вероизповедания.  . По думите му има много хора, които са против обща молитва с папата. На въпрос на водещата на БНР, че има и обратната тенденция - критики към Светия Синод заради отказа за обща молитва, дядо Гавриил каза: „Мисля, че няма нищо страшно, нека се помолят, ние се молим също днес“, добави още митрополитът. Ден втори: папа Франциск в бежанския център във \"Враждебна\" По-голямата част от втория ден от посещението на Папа Франциск в България премина в Раковски. Градът е наричан \"католическа столица\" заради големия брой католици на фона на малкия им брой в България. Папата даде първо причастие на 250 деца.   призова децата папа Франциск и отправи към тях пожелание за живот, изпълнен с щастие и радост. Накара ги да повтарят след него:  .   ", "date": "2019.05.06", "title": "Защо Светият синод няма да се помоли за мир с папа Франциск?"}
{"url": "https://clubz.bg/82578-princ_hari_i_megan_markyl_imat_momche", "text": "Принц Хари и съпругата му Меган Маркъл имат момче. Това съобщи самият Хари, цитиран от Би Би Си. Раждането на новия член на кралското семейство във Великобритания е започнало тази сутрин, а херцогът на Съсекс е бил неотлъчно до любимата си в този важен за двамата момент. \"Най-вълнуващият момент\", възкликна гордият баща пред репортери. И майката, и бебето се чувстват добре. Все още семейството не е решило как ще се казва първият им наследник.  Първото дете на херцозите на Съсекс Хари и Меган няма да бъде принц или принцеса, освен ако кралицата не се намеси, припомня каква е традицията Би Би Би. Причината е решение на крал Джордж Пети от 1917 г., с което той е ограничил разпространението на кралските титли. На обръщението \"негово кралско величество\" и титлата \"принц/принцеса\" имат право само децата на кралицата, внуците (но само тези, които са деца на синовете ѝ). Сред правнучетата на кралицата право на нея има само най-големият син на най-големия син на принца на Уелс. Останалите потомци получават някоя от титлите на бащите си. Единственият правнук, който има право да се нарича принц е Джордж, синът на принц Уилям. Кралица Елизабет издаде специални укази, с които сестра му Шарлот и брат му Луи също получиха титлата. Синът на Хари и Меган е седми в линията за наследяване на трона след дядо си Чарлс, чичо си Уилям, тримата си първи братовчеди Джордж, Шарлoт и Луи, и баща си Хари. Очаква се бебето да получи титлата граф Дъмбартън. Новината за бременността на 37-годишната Маркъл беше съобщена през октомври миналата година. Това е първо дете на щастливата двойка, припомнят агенциите. Преди няколко седмици бъдещите родители обявиха, че искат появата на първата им рожба да бъде колкото се може по-лично събитие.", "date": "2019.05.06", "title": "Принц Хари и Меган Маркъл имат момче"}
{"url": "https://clubz.bg/82568-paradyt_retro_bukvalno_i_prenosno_usmivki_i_politici_na_ploshtada", "text": "Ретро техника - и буквално - заради дефилето на въоръжение от Втората световна война по време на честванията на Деня на храбростта, и преносно - заради това, че във въздуха литнаха 30-годишните изтребители МиГ-29, които все още са единствените изтребители на България... Така премина днес военниян парад по случай Гергьовден. Дъждовна София се смили над желаещите да станат свидетели на шоуто и да отбележат празника - проливният валеж изчака да мине официалната част на тържествата, преди да се изсипе.  След словото на президента Румен Радев, който прие войските преди демонстрацията на техниката, политици и граждани изгледаха дефилето на войници от различните войски, на бронетранспортьори, \"Пустиння котка\" и друга наземна техника, както и на военната авиация.     ", "date": "2019.05.06", "title": "Парадът: ретро - буквално и преносно. Усмивки и политици на площада"}
{"url": "https://clubz.bg/82567-rumen_radev_kym_generalite_bezmylvieto_moje_da_struva_skypo", "text": "Държавният глава за втори път обяви, че мълчанието е вредно. Предишният път, когато направи подобен намек, отправен към военните, премиерът Бойко Борисов го обвини, че говорел за \"военен преврат\" Каракачанов на Гергьовден: Армията оцеля (СНИМКИ) Днес държавният глава призна, че най-после армията е във фокуса на държавната политика.  И настоя, че армията трябва да бъде пазена от политически вмешателства, тъй като заема своето място в обществото, защото е призвана да е стожер на стабилност, държавност и конституционен ред.   ", "date": "2019.05.06", "title": "Румен Радев към генералите: Безмълвието може да струва скъпо"}
{"url": "https://clubz.bg/82566-edin_ot_chetirima_bylgari_e_gotov_s_oryjie_da_zashtitava_rodinata", "text": "Близо половината българи - 47%, заявяват, че не биха се сражавали за родината си. Това показва изследване на \"Галъп интернешънъл\", цитирано от БНТ. Едва една четвърт (25 на сто) са готови да излязат на фронта при нужда. България е с най-ниска готовност за сражения в целия регион на Балканите. В глобален план 61% от населението е готово да се сражава за страната си, а 27% не биха го направили. Изследването на \"Галъп интернешънъл\" е международно, направено в около 50 страни преди две години, с представителна извадка за всяка държава, обясни пред Клуб Z изпълнителният директор на „Галъп интернешънъл болкан“ Първан Симеонов. В България е направено чрез метода \"лице, в лице\", а сега бива припомнено - по случай Деня на храбростта. По думите на Симеонов България се държи като западноевропейско общество. \"Парче Запад в Изтока\", коментира той.  Голям е процентът на жените по света, които биха грабнали оръжие - 52 на сто. А делът на мъжете достига до 67%. От различните вероизповедания, обхванати в проучването, най-склонни да воюват под националния флаг са мюсюлманите - 78%. Сред регионите, готовността за битки в името на родината е най-висока в Близкия изток и Северна Африка - 83%. На другия полюс е Западна Европа, където едва 25% биха отишли на фронта по желание. Сред държавит - най-слаба готовност показват японците - само 11%. Сходни са и резултатите на Германия, Холандия и Белгия. За сравнение, във Великобритания този дял е 27%, а във Франция - 29% - по-висока, но отново ниска готовност на фона на световните резултати, обобщават от \"Галъп интернешънъл\".", "date": "2019.05.06", "title": "Един от четирима българи е готов с оръжие да защитава родината"}
{"url": "https://clubz.bg/82572-spotify_sreshtu_apple_v_es_za_narushenie_na_antimonopolni_pravila_v_es", "text": "Европейският съюз до няколко седмици ще започне официално разследване срещу американската корпорация \"Епъл\" (Apple) за възможно нарушаване на европейското антимонополно законодателство в сферата на аудио стрийминга. Оплакването е дошло от конкурентната на Apple Music платформа за абонамент за музика Spotify. Новината съобщи в. \"Файненшъл таймс\". Изданието припомня, че през март Spotify, един от лидерите в стрийминга, подава официално оплакване пред ЕС с твърдение, че Apple действа незаконно и злоупотребява с доминиращата си позиция на музикалния пазар чрез своята услуга Apple Music. По думите на главния изпълнителен директор на платформата Даниел Ек продължителната борба на компанията с Apple е станала \"несъстоятелна\". Той предупреди също, че на Spotify може да се наложи да повиши цените на услугите си.   След разглеждане на жалбата и разпитване на клиенти, конкуренти и други пазарни участници \"комисията по конкуренция на ЕС е решила да започне официално антимонополно разследване на действията на Apple, информира \"Файненшъл таймс\", позовавайки се на своиизточници. Ако вината на концерна бъде призната, максималната глоба може да достигне 10 процента от оборота му.", "date": "2019.05.06", "title": "Spotify срещу Apple в ЕС - за нарушение на антимонополни правила в ЕС"}
{"url": "https://clubz.bg/82489-germaniq_iska_svoeto_ot_kosmosa_vklyuchitelno_mini_na_lunata", "text": "Изправена пред жестоката конкуренция на Китай, САЩ и дори на малкия Люксембург, Германия бърза да изготви нови закони и да привлече инвестиции, за да си осигури парче от нововъзникващия космически пазар, който би могъл да достигне 1 трилион долара годишно до 40-те години на века. \n\tУсилията Германия да получи по-голяма роля в космоса се се правят на фона на стремежа на европейски, азиатски и американски компании да разчертаят границите в един активно развиващ се сегмент, който обещава договори за всичко - от проучвания до добив на полезни изкопаеми и космически ресурси. \n\tКомпаниите вероятно ще имат полза от всяко бъдещо увеличение на разходите в Германия, включително Airbus, който е съсобственик на производителя на европейските космически ракети Ariane, както и компанията от Бремен OHB. \n\tНовият закон ще ограничи финансовите и законовите задължения на частните компании при инциденти в орбита, ще определи стандарти за космически операции и ще предложи стимули за нови проекти, посочи пред Ройтерс германското икономическо министерство. \n\tТомас Ярцомбек, който отговаря за аерокосмическите въпроси към министерството, може да внесе законите в парламента по-късно тази година. Стъпката се прави в момент, когато компаниите и секторните асоциации настояват германските власти да създадат регулаторна рамка за доходоносния нов пазар, за да насърчат частните инвестиции. Германия е двигателят на европейската икономика и четвъртата по големина икономика в света. Страната обаче се нарежда на седмо място по бюджет за космическа дейност през 2018 година с 1,1 милиарда долара, което е малко над половината сума, заделяна от Франция, според предварителните данни на парижката компания за проучвания Euroconsult. \n\tЦифрата, като се изключат вноските по паневропейските програми, е съвсем малка спрямо заделяната от САЩ, които засега са водят по бюджет за тази сфера с близо 40 милиарда долара. \n\tПо ирония на съдбата американските космически амбиции могат да предложат спасение. \n\tХоке каза, че новата лунна програма Gateway, подкрепяна от американската космическа агенция НАСА, е предложила възможност на Германия и други в Европа да се стремят към ключова роля на пазара. \n\tСпоред мен е изключително важно, че участваме като равноправни партньори и това ни ентусиазира да разработваме и изграждаме технологии за такава станция, каза той. \n\tПрограмата предвижда проектирането и разработването на малък космически кораб, който ще кръжи около Луната и ще служи като временен дом на космонавтите и като база за работа на лунната повърхност, а по-късно и за мисии до Марс. НАСА искаше да приключи изграждането на Gateway до 2026 година, но Вашингтон сега се стреми да изпрати отново хора на Луната до 2024 година, което може да ускори графика. \n\tОще преди това Германия се сблъсква с изтичане на мозъци, тъй като компаниите по света търсят начини как да извлекат полезни изкопаеми от астероидите и вода от Луната през следващото десетилетие. \n\tНякои компании вече обмислят да се преместят в Люксембург, който зае водеща позиция в сектора в Европа, като прие закони да ограничаване на задълженията и облекчаване на рестрикциите в добива на полезни изкопаеми. Освен това създаде инвестиционен фонд за проекти на стойност 100 милиона евро (112 милиона долара). Двама други ръководители на малки космически компании казаха пред Ройтерс, че обмислят да напуснат страната. \n\tГермания обаче не бездейства. \n\tОтговарящият за космическите въпроси в германското икономическо министерство Ярцомбек работи с асоциации от сектора, компании и други експерти, за да бъдат изготвени космическите закони, които планира да внесе в парламента след септември. Берлин също така настоява ООН да определи стандарти за добива на полезни изкопаеми на Луната, астероидите и другите обекти в космоса. \n\tСАЩ приеха през 2015 година закон, който насърчава частните компании да развиват минна дейност отвъд Земята, а също така дава на фирмите си правото да претендират за ресурсите, които един ден биха могли да добиват от небесни тела. \n\tЯрцомбек помогна да бъдат осигурени още 269 милиона евро в планираното финансиране за Европейската космическа агенция (ЕКА) за периода 2020-2023 година. Не се очаква обаче общото германско финансиране за космически проекти, включващо националните програми и програмите на ЕКА, да се повиши през този период. За 2019 година то е намалено до 1,57 милиарда евро. \n\tЕКА, която има 18 членове, отговаря за сътрудничеството в космическите проучвания, но отделните страни имат свои проучвания и интереси, финансирани извън бюджета на ЕКА. \n\tМатиас Вахтер, аерокосмически експерт към Федерацията на германската индустрия, каза, че напредъкът в космическия сектор е от решаващо значение за бъдещите технологии като безпилотните автомобили. Плановете за разходи ще трябва да преодолеят нарастващия бюджетен натиск и икономическото забавяне. Германия отчита икономически растеж вече 10 години, но миналата година се размина на косъм с рецесията. \n\tВисокопоставени представители на Deutsche Bank, Munich Re и други компании се срещнаха в Берлин миналия месец, за да потърсят начини за финансиране и осигуряване на нови космически проекти. \n\tЕдин от проблемите е консервативният подход на Германия в инвестирането и финансирането, когато предприемачите търсят капитал, казва Себастиан Щраубе, главен изпълнителен директор на компанията Interstellar Ventures. \n\tЩраубе прави инвестиционен фонд на стойност 100 милиона евро, който ще финансира проекти. Той работи и с компании като железопътния оператор Deutsche Bahn, за да ги насърчи да подкрепят нови компании, които правят приложения, като се възползват от по-големия достъп до космоса чрез сателити в ниска околоземна орбита. \n\tМарко Фукс, главен изпълнителен директор на OHB, казва, че Германия се нуждае от по-голямо увеличение на националното космическо финансиране, за да покрива разходите за новаторски разработки на фона на все по-голямата конкуренция в света. \n\tКомпанията изпълни с Китай търговска мисия, която бе с частно финансиране, за извеждане в орбита около Луната през 2014 година, а тази година работи с Israel Aerospace Industries, за да предложи търговски доставки на товари до повърхността на Луната за ЕКА. \n\tOHB е ключов играч в битката между новата европейска ракета-носител Ariane 6 и Falcon 9 на компанията на Илон Мъск SpaceX за пускането на първия от двата нови шпионски сателита на OHB, наречен Георг, за германската служба за външно разузнаване през 2022 година. \n\tДоговорът, който е на стойност десетки милиони долари, привлича политическото внимание, след като SpaceX и Ariane си размениха нападки за достъпа съответно до европейския и американския пазар, което може да е предзнаменование за трансатлантически търговски спор през идните години. \n\tOHB и германското правителство се очаква да изберат победителя до края на 2020 година, като Фукс каза, че решението ще се основава на много фактори, включително пусковите дати и наличния бюджет. БТА", "date": "2019.05.06", "title": "Германия иска своето от Космоса, включително мини на Луната"}
{"url": "https://clubz.bg/82576-livyrpul_bez_salah_i_firmino_sreshtu_barselona", "text": "Лоша новина за феновете на \"Ливърпул\" - тимът ще бъде без Мохамед Салах и Роберто Фирмино в реванша от полуфиналите на Шампионската лига срещу \"Барселона\" във вторник на \"Анфийлд\". При това положение ще бъде истинско чудо, ако \"червените\" отидат на финал предвид резултата от първата среща - 3:0 за Барса. Следващият, моля - Барса наказа и \"Ливърпул\" (СНИМКИ) Фирмино страда от мускулна травма - мъчи го от известно време. Салах получи удар в главата при сблъсък с вратаря на \"Нюкасъл\" в предпоследния кръг от Висшата лига. Оказа се, че египтянинът има сътресение на мозъка и е получил забрана да излезе на терена, дори да иска и да се чувства готов.   \"Ливърпул\" все още води битки на два фронта. В неделя приема \"Уулвърхемптън\" във Висшата лига в последния кръг, но разчита и на помощ \"отвън\", за да детронира \"Манчестър Сити\". Тази вечер \"гражданите\" приемат \"Лестър\" и при успех ще си върнат първото място с точка повече. При всички положения всичко ще се реши в неделя, когато \"Ливърпул\" домакинства на \"вълците\", а \"Сити\" гостува на \"Брайтън\".", "date": "2019.05.06", "title": "\"Ливърпул\" без Салах и Фирмино срещу \"Барселона\""}
{"url": "https://clubz.bg/82563-kakvo_e_996_i_zashto_kitajcite_negoduvat", "text": "Работните помещения на компанията Dimension в Шанхай наподобяват много геймърска детска стая: до разхвърляните навсякъде клавиатури стоят отворени кенове с кола, на ръба на едно от бюрата се мъдри кукла \"Манга\". Един от програмистите е решил да използва котката Сиси, отглеждана в офиса, за работна маса - животното понася търпеливо мекото тракане по клавиатурата върху гърба си. Тази непринудена работна атмосфера обаче е търсен ефект: основателите на Dimension не приемат тежките условия на труд във високотехнологичния бранш в Китай, където 80-часовата работна седмица е по-скоро правило, отколкото изключение. В Китай тези условия на труд са известни като \"996\": работа от 9 сутринта до 9 вечерта, 6 дни в седмицата. Китайското трудово право обаче забранява полагането на извънредни часове труд. Но в компютърния бранш никой не го спазва. Заедно с Ян са публикували на специализираната платформа за програмисти Github текст за въвеждането на по-хуманно работно време в бранша. Текстът 996.icu всъщност представлява готов параграф, който програмистите могат да включат в своите лицензионни договори. По този начин фирмите, използващи определени софтуерни кодове, се задължават да спазват местните трудови закони. В противен случай те рискуват да загубят лиценза си. И двамата обаче не вярват, че по този начин - чрез вкючването на условия в лицензионните договори - може да бъде решен проблемът с тежките условия на труд в технологичния бранш в Китай. Впрочем, те вече са постигнали това: в китайските интернет-форуми темата е широко дискутирана, особено след като в дебата се включи и основателят на \"Алибаба\" Джак Ма. В реч пред служители на фирмата той определи условията на труд 996 като \"голяма благословия\" за китайския технологичен бранш: По-късно Ма даде малко на заден ход, като заяви, че фирмите всъщност не би трябвало да изискват подобни работни времена от своите служители. В същото време той уточни, че който искал да успее, трябвало доброволно да приеме въпросните условия. Кат Гу има готов отговор на този възглед: ако дадена компания е зависима от извънредния труд на своите служители, това говори на първо място за ниска производителност на труда във въпросната фирма. \"Тогава трябва да се помисли за по-добър мениджмънт\", добавя консултантката. Дотук обаче няма никакви признаци, че е възможна подобна промяна в мисленето. Интернет-индустрията е смятана в Китай за образцов бранш, а конкуренцията - вътре в страната и в международен план - е изключително висока. Жао И Кинг от компанията за рисков капитал Puhua Capital казва, че особено в по-малките стартъп-фирми се работи изключително много. Бюрата по труда в Китай, които би трябвало да се грижат за това да бъде спазвано трудовото законодателство, почти не се намесват. Но Гу и Ян не желаят да бъдат разглеждани като политически активисти. Трудовите спорове в Китай са чувствителна тема, по която държавата бързо се намесва. Така например когато миналата година група студенти решиха да подкрепят исканията на протестиращи работници в Южен Китай, държавата реагира мигновено - много от младежите, които се запознали в една марксистка студентска група, бяха задържани, а една част от тях продължават да са в неизвестност. Затова и Гу и Ян уточняват, че публикуваният от тях текст в платформата Github не бива да се разглежда като политически манифест. Изглежда, че китайската интернет цензура приема подобно поведение, след като дотук не се е намесила и оставя дебата да продължи. ", "date": "2019.05.06", "title": "Какво е 996 и защо китайците негодуват"}
{"url": "https://clubz.bg/82545-zooparkove_higiena_nuleva_romski_nabezi_i_edin_krokodil_po_golqm_ot_basejna", "text": "Случаят с двете починали от хипотермия новородени лъвчета в хасковския зоопарк отново изкара наяве наболелия, но системно забравян от институциите въпрос със състоянието на зоологическите градини у нас - и най-вече - на техните обитатели. Зоопарковете масово са с отдавна изтекли лицензи; има и такива, които би трябвало да са официално затворени, но продължават да действат. Лицензите не се подновяват, защото парковете не отговарят на условията. В същото време властта, в лицето на Министерство на околната среда и водите (МОСВ), не предприема действия. Причината, освен в политиката, се корени и в последствията - къде ще отидат настанените вече животни. Зоопарковете у нас, в по-голямата си част собственост на общините, често страдат и от недостатъчно финансиране. Но не само това е причината за лошите условия в тях - по места има и лошо планиране от страна на стопаните. Взимат се животни, за които паркът не може да се грижи, на места няма контрол при разждаемостта, допускат се кръвосмешения, които водят и до генетични обременености на животните и пр. Фондация \"Четири лапи\", която често влиза в ролята на спасител за животни в риск, като сред добилите широка публичност нейни дейности е изпращането (заедно с Фондация \"Дивите животни\") на двете лъвчета Терез и Масуд, както и на лъва Асен, в спасителен център в Холандия, е обобщила в свой доклад какво е състоянието на зоологическите градини у нас. И от доклада е видно - то не е никак розово. Новородени лъвчета починаха от хипотермия в зоопарка в Хасково  Отскоро частната зооградина има лиценз и като цяло от „Четири лапи“ отчитат желание на внедряване на водещи добри практики при изграждане на местообитания за животните. Но се отчитат и много проблеми, като: липса на специализиран персонал (зооинжинер, ветеринарен лекар и зоо-гледачи), помещение (кухня) за подготовка или заготовка на храната за животните и др.  Лицензът му е изтекъл през май 2017 г. И има подадено ново заявление. Оценката е, че в зоопарка има добро управление, в т.ч. по отношение на размножаването на животните, персоналът има добра квалификация, поддържа се високо ниво на превантивни ветеринарни грижи. И в този зоокът има някои проблеми, свързани с дажбите за хранене, озеленяването и др. От фондацията отбелязват и, че е необходима допълнителна площ за мечките.  Лиценз няма. Издаденият такъв през 2008-а е бил отнет през 2011-а със заповед на екоминистъра. Тогава е било разпоредено в срок от девет месеца всички животни да се преместят в други зоологически градини или места, където са осигурени условия за тях. Към днешна дата, осем години по-късно, това не е направено.  Сегашните условия в зоопарка не отговарят и на минималните изисквания за отглеждане на животни, допълват от там и посочват липсата на площ и обзавеждане за вълка, енота, кафявата мечка, лъва, дивата свиня, понито, елена, сърната, муфлона и мн. др. Масуд и Терез вече не са бебета. А лъвове (СНИМКИ) В добавка: няма ветеринарен кабинет, нито сключен договор с външен такъв, няма специализиран персонал - зооинжинер, биолог, ветеринарен лекар и зоо-гледачи; хигиената е на ниско ниво; липсва кухня, а самото хранене не се извършва според дажбените таблици. Също няма лиценз, изтекъл е в далечната 2012 г. В графа „Добри практики“ от „Четири лапи“ са сложили просто „Липсват“. И отново: няма ветеринарен кабинет, няма хигиена, няма план за правилно хранене. Въпреки това и този зоокът не е затворен от екоминистерството.   Има действащ лиценз от 2014 г. Оценката за частноя зоокът е добра. Изградена е от предимно естествени материали – дърво, камък пясък и др., стриктно спазва предписанията на министерството, осигурени са открити пространства за някои от животните, наличен е и необходимият персонал. Лицензът на общинския парк е изтекъл миналата година. От НПО отчитат „подготвен персонал, търсещ новостите в областта на отглеждане на животни“. Но като цяло отбелязват остарялата база, нуждаеща се от спешно реновиране. Помещенията за някои видове не отговарят на изискванията.  с изтекъл отдавна лиценз – през 2013 г. Това единствената зоологическата градина в страната, която притежава функционираща ветеринарна клиника, има и подготвен персонал отбелязват от ЧЛ. Градината обаче не отговаря на изискванията на закона.  В ход е проект за преустройството й, одобрен от МОСВ, но на практика все още нереализиран. В същото време министерството отказва да лицензира парка в сегашния му вид.  . Притежава лиценз от 2016 г. и като цяло от фондацията отбелязват изградена модерна инфраструктура, обучен персонал, добро хранене.  Лъвът Асен последва Терез и Масуд в Холандия (СНИМКИ)  Има издаден лиценз, действащ до 2021 г. Като цяло е добре поддържан, от ЧЛ отчитат и добри практики при размножаването на тигри (през 2016-а). Проблемите и там са свързани с персонала, озеленяването и др. От фондацията обаче припомнят случай със смърт на тигърче, прехвърлено от зоопарка във Варна в този в Пазарджик.  Зоопаркът в Пазарджик е и този, в който бе предвидено да бъдат прехвърлени новородените лъвчета Терез  и Масуд. От самия парк тогава признаваха, че не са подготвени да се справят с животните, който бяха стъпкани при раждането си от големите лъвове в клетката, в резултат на което нямаха гълтателен рефлекс. И тази общинска зооградина няма лиценз. Изтекъл е през 2015 г. От фондацията отчитат доброто намерение да се направи ремонт на местообитанието на кафявите мечко, но пак има „но“. - Поради некачествен ремонт и недостатъчна площ, животните разрушават голяма част от ограждението. Оттам нататък се продължава с критиките: не са изпълнени изискванията за отглеждане на редица видове, което налага извода, че „Кайлъка“ се нуждае от основно реновиране.  Лиценз – няма. Всъщност общинската градина е затворена през 2008 г., но се отглеждат 7 екземпляра от вида Зелена морска котка и 1 екземпляр от вида Гвенон мона (повечето са подхвърлени на градината по време на строежа на новата). Заминават ли Терез и Масуд? Премиерът дава, министърът не дава Както е известно, Пловдив е в процес на изграждане на нова зоологическа градина (на практика разширяване на старата). Строителството се проточи заради сигнали за неизвършена екооценка. Стигна се и до съд. В крайна сметка магистратите отсъдиха в полза на общината. Междувременно местния парламент реши, че зоопаркът не можел без голяма котка и дори проведе допитване до пловдивчани – лъв или тигър да се вземе. Бе решено, че тигърът бил по-атрактивен от спящите по цял ден лъвове. И животното чака в столичния зоопарк. Но май по последни данни Пловдив се отказва от това си намерение. Без лиценз от 2014 г. Това е зоопаркът, станал печално известен с лошите си условия. Според „Четири лапи“ там добри практики просто липсват, но и до ден днешен МОСВ не го е затворило. В доклада на фондацията надълго се изброяват недъзите на парка по отношение на най-различни видове животни. Говори се дори за „кал, изпражнения и мръсотия“ при кокошевите птици. Пак се говори за липса на адекватна ветеринарна дейност, за липсата на квалифициран персонал, за некачествено хранене на животните. И още: Протест срещу изпращането на лъвчетата Масуд и Терез в Пазарджик (ВИДЕО) И още: От зоопарка в Разград буквално бяха спасени както Терез и Масуд, така и лъвът Асен. Всички те заминаха за спасителен център в Холандия благодарение на „Четири лапи“ и Фондация „Дивите животни“. Въпреки всичко, министърът на екологията Нено Димов, както и предшествениците му, продължават да не затварят общинския парк. Също е без лиценз, защото не отговаря на условията. В момента обаче се реализира проект по основен ремонт. Предвижда се да се отглеждат следните животни: маймуни – зелени морски котки и павиани, миещи мечета, гъскоподобни водоплаващи птици, рисове, вълци, елени лопатари, кози, муфлони, лами, токачки, фазани, пауни и зайци. Лиценз – изтекъл миналата година. Оценките за базата и персонала му са добри, отчитат се и усилията на парка да построи със собствени сили местообитания за лъвове, рисове, вълци, чакали, грабливи птици, щрауси и др., като максимално е използвано гористата растителност на парк „Аязмото“.  Липсва обаче ефективен контрол на размножаването и поради тази причина няма условия за отглеждане на 7-те кафяви мечки, посочват от фондацията. Зоопаркът се е отказал от възможността да реализира проект, който би го превърнал и в спасителен център. След Зоопарка: Иван Тотев с обвинения и за изграждането на спортна зала  Без лиценз от 2014 г. Това е зоопаркът, в който поради липса на адекватна медицинска грижа, в началото на месеца починаха двете новородени лъвчета. „Добри практики липсват“, отчитат като цяло от ЧЛ. Ето част от констатациите: Лицензът й изтича през август тази година. Изброяват липсата на подходящи условия за лъва, тигъра, кафявата мечка, вълка, лисиците, язовеца и всички видове маймуни. Припомнят и горепосочената смърт на младия тигър в Пазарджик: Избяга вълкът от зоопарка в Благоевград С валиден до 2021 г. лиценз. От ЧЛ отчитат редица добри практики и посочват, че това е и най-добрата зоологическа градина за отглеждане на маймуни. Посочват и, че „екипът със свои сили, с елементарни финансови средства е успял да обогати местообитанията на почти всички видове“. За някои видове обаче местообитанията не били подходящи. Лицензът му изтича през май. Това е единствения парк, за който срещу графа „Проблеми“ е записано - „Липсват“. Има лиценз до 2021 г. „До сега липсва подобрение в условията за отглеждане на животните и подобряване в управлението на градината, затова е нужно спешно да се изготви и осъществи проект за основен ремонт и реновация на Зоопарк Благоевград“, препоръчват от „Четири лапи“. Оттам изброяват и редица видове, които не се отглеждат в подходяща среда.  Зоопаркът в Благоевград има и друг проблем – зачестилите особено напоследък набези от намиращата се в близост ромска махала. Прескачат загражденията и крадат пернати, зайци, кози, оплака се наскоро и директорът на парка. Жалбите в полицията обаче обикновено приключвали със заключението: „неизвестен извършител“.  Има лиценз, валиден до юни 2020 г. Столичният зоопарк действа и като спасителен център. Изброени са редица добри практики при стопанисването му, в т.ч. действащия в момента план за поетапно реновиране.  Разследват зверове, тормозили вълка и тигъра в зоопарка на Стара Загора Има обаче и редица проблеми, свързани с дейността на парка като спасителен център, като недостиг на биолози и нужда от ремонт на амбулаторията. Посочват се проблеми и при местообитанията на няколко видове, сред които мечките. Според „Четири лапи“ те имат нужда от озеленяване и водни басейни. Масуд и Терез вече не са бебета. А лъвове (СНИМКИ) Лъвът Асен последва Терез и Масуд в Холандия (СНИМКИ) Заминават ли Терез и Масуд? Премиерът дава, министърът не дава Протест срещу изпращането на лъвчетата Масуд и Терез в Пазарджик (ВИДЕО) След Зоопарка: Иван Тотев с обвинения и за изграждането на спортна зала Избяга вълкът от зоопарка в Благоевград Разследват зверове, тормозили вълка и тигъра в зоопарка на Стара Загора", "date": "2019.05.06", "title": "Зоопаркове: хигиена нулева, ромски набези и един крокодил по-голям от басейна"}
{"url": "https://clubz.bg/82498-stradame_ot_informacionna_bulimiq", "text": "А вече какво имаме? Кметове и областни управители с къщи по европроекти. Кметове, които пускат ремонти недоносчета. Свещеници като баба Гуси или хора, които около идването на папа Франциск показват, че религията не е средство за общуване с народа, а е инструмент за властови намеси и манипулация. Какво още имаме: едни лекари, които все повече приличат на еднолични търговци. Изобщо има нови форми на овластяване. Спомням си преди години едно изследване, което казваше, че народите, които не познават управниците си, всъщност са много щастливи. Имало някаква такава закономерност - колкото повече знаеш имената на президенти, премиери и министри, толкова си по-нещастен. Много е важно всъщност да не знаеш кой те управлява, да не се фокусираш върху личността, а върху политиките, които прави. През последните години у нас до такава степен се случиха различни процеси на трансформация и в съдебна, и в изпълнителна и в законодателна власт, че думата държава вече е с негативна конотация. Държавата вече не определяме като екип или сбор от индивидуалности, а ние я определяме като една личност. Даже много директно държавата се определя с конкретни образи, с определени сили на деня. И когато ние имаме гняв към държавния служител, бил той лекар, учител, полицай или пък командос, агресията, спрямо хората в публичния сектор - финанси, образование, здравеопазване, вътрешен ред, е всъщност гняв към държавата. Но понеже ние не може да отидем там горе - “Бог високо, цар далеко”, през този симптом насочваме гнева към учителя, лекарите от бърза помощ, полицая, на когото му късаме пагоните. А това всъщност е гняв към държавата. Това е голямото заболяване, недоверието към държавата. И това са едни тенденции на национален нихилизъм и дори могат да стигнат до анархия, желание за разпадане на сегашния установен конституционен ред, желание за паралелната държава. Тази паралелна държава е на социалните мрежи. И ние забелязваме, че те все повече влияят на дневния ред. Популистките движения именно от социалните мрежи взимат енергия. Все повече, както в часовете по физическо, се подравняваме по фейсбук. Затова държавата боледува, а гневът към държавните служители е симптомът, който показва тази обща болест, наречена “харесвам територията, мразя държавата”.  Въобще интернет и това, което става в социалните мрежи има няколко характеристики. Случва се прекалено бързо. А когато нещо става бързо ти нямаш време да го осмислиш - чатове, лайкове, споделяния. Второ, там всеки може да се представи за всеки, защото си относително анонимен. И един добре обучен трол може много да повлияе, да се превърне в нещо, което психолозите наричаме хоризонтален лидер. Това е човекът с експертизата, особено, ако посочи няколко неща например проценти или закон. Ако каже “според едно изследване 22%” и предложи статистика, защото той изглежда експертно. А вторият инструмент е правният, да посочи конкретна правна рамка като “съгласно член 27 от закона”. Никой няма да седне да провери в гугъл, но щом има нормативна рамка, малко проценти, ние вече сме склонни да вярваме на тези хора. И когато всичко това се обвърже с миналото чрез аргумента: “преди време е било така”, има устойчивост във времето, се включва и третата емоция. Освен гняв и страх, третата силна емоция, която се използва по време на избори е носталгия. Казвам като прогноза към читателите. Често се използват образи като “някога сиренето не беше трошливо, кашкавалът беше хубав, токът евтин, обувките ми здрави, асфалтът не се износваше”. Пипаме носталгията, защото преди сме били млади, красиви, слаби. Гневът и страхът като емоции са много силни, но пък те могат активират нашия потенциал за кратко време, защото действат инстинктивно, създадени от праисторическо време от рефлекса за борба и бягство. И ако човек не може да се бори срещу този гняв и страх с негативният си вот, той ще избяга някъде на сигурно място, както малкото дете тича при мама. Така избирателят се предполага да изтича при опозицията, ако другите го плашат. Затова и тези емоции ще формират в социалните мрежи мнението на хората. В момента сме в информационно пренасищане, нещо като булимия. Ние се нагълтваме с информация, която не можем да усвоим и я повръщаме. И когато се нагълташ с толкова много информация, ти не можеш да я структурираш, да я осмислиш, рационалното полукълбо не работи и остава само емоционалното. И когато някой социален инжернер насочва вниманието точно това да се хареса в социалните мрежи, да се сподели, а ти видиш, че конкретна статия, публикация или коментар е събрал много “лайкове” (одобрения, бел. ред.), тогава се отключва ефектът на конформизма. Човек започва да счита, че ако има толкова много одобрения, значи е така. Тук идва идеята за селския глашатай. Щом някой е ударил тъпана и е казал нещо пред цялото село, значи то е вярно. Да, забелязвам я тази негативна тенденция и там. През социалните мрежи една фалшива новина може да стане истинска. Забелязах го през феномена “син кит” и куклата Момо. Пуска се една такава история в общност като тази на майките, които се грижат за своите деца, но са и социално изолирани, защото не излизат навън, заради бебето, да речем. Две-три майки казват “и моето дете видя кукла Момо”, а такова чудо няма. Щом обаче то генерира интерес, телевизиите го вземат, защото идва от група майки, и от фалшива новина, развита през страховете на майките, отива в сутрешния блок, легитимира се и става като перпетуум мобиле: “всички имаме идея за него, без никой да го е виждал”. И след телевизора се връща обратно в социалните мрежи и в един глас се казва: “Видяхте ли, днес сутринта го имаше и националната телевизия”. Ето така създаваме фалшиви образи. Тук мога да обобщя по библейски: “Не си създавай образ на това що е горе, що е долу, не се кланяй, не му служи”. Нещо такова трябва да правим и ние. Не може да се вярва на всичко в интернет, особено ако е дадено от телевизията, но е взето от мрежата. Защото в крайна сметка обслужва нечии интереси, за които ние трябва да се спрем и да се замислим. Може би на всеки компютър трябва пише мисълта на Рене Декарт: “Мисля, следователно съществувам”. И когато отвориш фейсбук да се съмняваме по-силно. Защото в момента сме силно манипулируеми и отляво, и отдясно или пък се използва, за да се отклонява вниманието ни от проблемите, които не би трябвало да виждаме.  ", "date": "2019.05.06", "title": "Страдаме от информационна булимия"}
{"url": "https://clubz.bg/82564-den_vtori_papa_francisk_v_bejanskiq_centyr_vyv_vrajdebna", "text": "Във втория ден от визитата си в България папа Франциск посети бежанския център във \"Враждебна\".  Следващата спирка на папата в България е град Раковски, където живее най-голямата католическа общност у нас. Там за първо причастие, в църквата \"Пресвето сърце Исусово\", го очакват 242 деца от цялата страна.  \"Раните, които... се отвориха сред нас, християните, са болезнени\" На площада в града се очакват между 7000 и 10 000 души. Вечерта папа Франциск се връща в София за молитва за мир с представители на всички вероизповедания в страната. Празникът на армията и посещението на папата продължават да са причина за ограничения в движението. Трафикът ще е затруднен в София и по пътя за Раковски. Освен около \"Александър Невски\" и президентството, в столицата днес ще бъде спряно движението от Ректората на Софийския университет до бул. „Княгиня Мария Луиза“. Сутринта временно ще бъде спряно движението по автомагистрала \"Тракия\" от 119-ия до 165-ия километър в посока Бургас. Причината е придвижването на делегацията на Ватикана до Раковски. Повторно затваряне, но в посока София в същия участък, ще има и около 15 ч. следобед. ", "date": "2019.05.06", "title": "Ден втори: папа Франциск в бежанския център във \"Враждебна\""}
{"url": "https://clubz.bg/82553-bednite_i_neravenstvata_namalqvat", "text": "През 2018 г. линията на бедност остава непроменена спрямо 2017 г., което е изненадващо, на фона на продължаващото увеличение на доходите. Предвид ръста на заплатите през 2017 г. очакванията бяха насочени към по-нататъшно покачване на линията на бедност. В същото време относителният дял на бедното население спада от 23,4% на 22%, което е най-ниското ниво от 2015 г. насам. Лек спад отбелязват и другите два индикатора за доходното неравенство – съотношението между доходите на най-богатите и най-бедните 20% от населението. Най-голямо подобрение в данните се вижда в комбинирания индикатор – относителният дял на лицата, живеещи в риск от бедност и социално изключване. През 2018 г. те намаляват с 450 хиляди души и вече са 2,3 млн. (32,8% от населението).  Този индикатор включва лицата от всички домакинства, при които се е материализирал един от трите водещи риска – бедност, материални лишения и нисък интензитет на икономическата активност. Подобрението в данните през последните години е най-значително именно при материалните лишения. През 2018 г., в частност, живеещите в материални лишения намаляват от 30% на 21% - рекордно ниска стойност за страната ни, която се дължи както на общото подобрение в благосъстоянието на домакинствата, така и на промените при събирането на данните. Рискът от бедност намалява при всички от традиционно по-силно застрашените типове домакинства, включително и в най-застрашената група - домакинствата с двама възрастни и три или повече зависими деца (спад от 65% на 51%). Подобрение се наблюдава още при едночленните домакинства (включително възрастните, при които спадът е от 55% на 49%) и домакинствата състоящи се от един родител със зависими деца (спад от 36% на 30%). Разбивката по етнически признак показва, че българите остават най-малко застрашени от бедност (15,6% през 2018 г.), но най-голямо подобрение през 2018 г. е концентрирано при турците (спад от 37,7% на 31,6%) и ромите (спад от 77,2% на 68,3%). Тези данни, наред със спада на относителния дял на населението, живеещо в домакинства с нисък интензитет на икономическа активност, подсказват че експанзията на трудовия пазар най-вероятно е обхванала и част от етническите малцинства. Равносметката за 2018 г. е смесена. При един идеален вариант намаляването на относителния дял на бедните би било съпътствано с увеличаване на медианния доход и съответно на линията на бедност. Подобна комбинация обаче може да се окаже невъзможна за икономиката ни, поне ако говорим за устойчива тенденция, тъй като нов ръст на медианния доход през 2019 г. в резултат на нарастващи трудови доходи неминуемо ще „бутне“ част от пенсионерите под линията на бедността. Демографските реалности в страната означават, че ръстът на доходите от пенсии трудно може да следва този на трудовите доходи, поради което евентуален нов ръст на относителния дял на бедните през 2019 г. не би трябвало да ни изненадва.", "date": "2019.05.06", "title": "Бедните и неравенствата намаляват"}
{"url": "https://clubz.bg/82565-karakachanov_na_gergovden_armiqta_ocelq_snimki", "text": "По думите му след 28 години липса на държавна политика за въоръжените сили, вече се полагат усилия и се инвестира и във въоръжение, и в кадровия състав на армията, започва и преодоляване на проблемите. Според министъра през последната година за първи път назначените в редиците на войската са повече от напусналите я. Проблемите, трупани в продължение на 28 години обаче нямало как да се преодолеят бързо и \"с 2-3 милиона лева\", трябват огромни инвестиции.  По традиция преди военния парад в центъра на София бяха осветени бойните знамена на българската армия. На церемонията присъстваха президентът Румен Радев, патриарх Неофит,  почти целият политически елит на страната. На освещаването на знамената бе и Симеон Сакскобургготски. ", "date": "2019.05.06", "title": "Каракачанов на Гергьовден: Армията оцеля (СНИМКИ)"}
{"url": "https://clubz.bg/82569-ikonomikata_v_evrozonata_prodyljava_da_gubi_skorost", "text": "Икономиката на Еврозоната е продължила да губи скорост през април, сочат резултатите от внимателно следено проучване, предаде Асошиейтед прес, цитирана от БТА. Компанията за маркетингова информация Ай Ейч Ес Маркит (IHS Markit) съобщи, че композитният й индекс на мениджърите по доставките, измерващ икономическата активност, се е понижил леко до 51,5 пункта през април спрямо 51,6 пункта през март. Макар индексът да остава над прага от 50 пункта, разделящ спад от нарастване, той показва доста вял тримесечен растеж от едва 0,2 на сто.  По-внимателен преглед на проучването, което се извършва под надзора на Европейската централна банка, показва, че промишленият сектор е в най-рязката си низходяща фаза от 2013 година, а цялостният икономически растеж се поддържа от сектора на услугите.  Еврозоната е под натиск от засилващото се търговско напрежение между САЩ и Китай, по-високите цени на петрола и несигурността около предстоящото излизане на Великобритания от ЕС.", "date": "2019.05.06", "title": "Икономиката в Еврозоната продължава да губи скорост"}
{"url": "https://clubz.bg/82562-82_ot_torite_iskat_mej_da_si_hodi", "text": "Осемдесет и два процента от членовете на Консервативната партия на британската министър-председателка Тереза Мей искат тя да се оттегли, а само 16 процента смятат, че Мей трябва да остане, показва проучване, цитирано от ДПА. \n\tПолитическият информационен уебсайт \"Кънсърватив хоум\" заяви, че е интервюирал близо 1500 партийни членове след \"най-лошите резултати на местни избори за консерваторите от над 20 години\". Мей зове Корбин за договорка за Брекзит Консервативната партия загуби около 1300 от своите над 4000 места на изборите за местни съвети в повечето райони на Англия по-рано тази седмица. \"Но въпреки това се надяваме, че консервативните депутати ще забележат това и ще действат съобразно\", заяви той. \n\tПри подобно проучване миналия месец 71 процента от консерваторите казаха, че искат Мей да обяви оставка, което да доведе до избори за партиен лидер. В края на април този дял е нараснал на 79 процента, заяви Гудман, пише БТА.", "date": "2019.05.06", "title": "82% от торите искат Мей да си ходи"}
{"url": "https://clubz.bg/82561-versii_za_samoletnata_katastrofa_v_moskva_pogubila_41_dushi", "text": "Четиресет и един души, сред които най-малко две деца и един член на екипажа, са загинали в неделя, след като самолет на \"Аерофлот\" направи аварийно кацане на московското летище \"Шереметиево\" и избухна в пламъци, предадоха информационните агенции. Кадри от инцидента показват как пътническият самолет \"Сухой Суперджет 100\" избухва в пламъци и продължава да се движи по пистата преди да спре и пътници да започнат да излизат през аварийните изходи.     Според следователи резервоарът се е запалил при приземяването. От 78 души на борда, включително членове на екипажа, са оцелели 37 души, съобщи Руският следствен комитет в изявление. Ранените са настанени в болници. \"Аерофлот\" съобщи, че полет СУ1492 от Москва до Мурманск е бил принуден да се върне на летището по \"технически причини\". Започнало е разследване на инцидента, а от компанията са задействали кризисен щаб. Говорителката на Руския следствен комитет Светлана Петренко заяви, че ясни резултати за причините и обстоятелствата около инцидента ще бъдат представени след цялостно разследване, базирано на данни. През деня в понеделник РИА Новости съобщи, че вече се работи по няколко основни версии за инцидента. Те са:  Президентът Владимир Путин и премиерът Дмитрий Медведев изказаха своите съболезнования и наредиха пълно разследване на злополуката. Няма острадали български граждани при трагичния инцидент, съобщиха от МВнР.  Премиерът Бойко Борисов изпрати съболезнователна телеграма до министър-председателя на Руската федерация Дмитрий Медведев. Вицепремиерът и министър на външните работи Екатерина Захариева пък изпрати съболезнователна телеграма до Сергей Лавров, министър на външните работи на Руската Федерация. Руските медии съобщиха, че са открити двете \"черни кутии\" на самолета на \"Аерофлот\", който вчера се подпали при аварийно кацане на московското летище \"Шереметиево\". Според местни медии пилотът на самолета е изпратил най-малко един сигнал за помощ след излитане. Според други информации самолетът е бил ударен от мълния. \n\tСлужбата за радарно проследяване показа, че самолетът е направил два кръга над Москва преди да кацне аварийно след само 30 минути във въздуха. Следователите разглеждат няколко версии като причина за инцидента. Руските информационни агенции съобщиха, че самолетът е произведен през 2017 г. и е бил обслужен през април т.г. \"Сухой Суперджет 100\" е първият нов пътнически самолет, разработен след разпадането на Съветския съюз. Той се използва за кратки разстояния и бе одобрен за полети през 2011 г. Държавната авиокомпания \"Аерофлот\" обяви покупката на 100 самолета от този тип в края на 2018 г. Самолет \"Сухой Суперджет\" се разби в Индонезия през 2012 г., при което загинаха всичките 45 души на борда. Като причина за инцидента тогава бе посочена човешка грешка. \n\tРуски официални представители заявиха, че засега е рано да се говори за спиране от полети на този вид самолети.  Американски гражданин е бил на борда на запалилия се при аварийно кацане в неделя самолет на московското летище \"Шереметиево\", предаде агенция ТАСС. \n\tВ списъка на загиналите пътници фигурира гражданин на САЩ, е съобщил източник от службата за извънредни ситуации, предаде БТА.", "date": "2019.05.06", "title": "Версии за самолетната катастрофа в Москва, погубила 41 души"}
