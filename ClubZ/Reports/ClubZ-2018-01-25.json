{"url": "http://clubz.bg/63384-diskusiq_v_bryuksel_bqhme_optimisti_no_sega_imame_problem_s_mediite_v_bylgariq", "text": "Европейският център за свободата на медиите (ЕЦСМ), който е базиран в Лайпциг, организира експертна дискусия в Брюксел за свободата на българските медии. В дискусията участваха представители на Съюза на издателите в България (в който членува Клуб Z), Асоциацията на европейските журналисти – България, Съюза на българските журналисти, както и медийни организации от други европейски страни. Бяла книга за свободата на медиите в България (ПЪЛЕН ТЕКСТ) След представянето на ролята на депутата от ДПС Делян Пеевски за концентрацията на собствеността на медиите и превръщането на голяма част от тях в бухалки срещу всеки критичен глас, думата взеха служители на Пеевски, специално пристигнали за дискусията. Ръководителката на отдел „Европа” в „Репортери без граници” Полин Адес-Мевел бе изненадана да види, че нейната снимка се появява най-отгоре на вестниците на Пеевски с обвинения и конспиративни теории. От \"Бялата книга\": Без еврофондове за държави, които ограничават насилствено медийната свобода Причината за това е, че тя участва в представянето в София на „Бяла книга за свободата на медиите в България” и даде интервю по темата за бТВ. На следващия ден водещият Светослав Иванов стана обект на очерняща кампания от пеевските издания. „Репортери без граници” изготвя годишна класация на държавите по света по индекса за свободата на словото. От 36-о място през 2006 г. България днес заема 109-о място. Изпълнителният директор на ЕЦСМ Луц Кинкел отправи три препоръки към България за свободата на медиите:  правителството да вземе мерки, за да гарантира плурализма, защото медийният пазар е почти монополизиран.  европейските фондове за комуникационни цели да не бъдат разпределяни само в приятелски на властта медии, а при равни условия, включително и на критични медии.  държавата да гарантира сигурността на журналистите чрез законови промени и разследвания на посегателствата. Европейският център за свободата на медиите поддържа прорамата „Журналисти в риск”, която осигурява временно убежище на преследвани журналисти. Част от програмата е бил българският журналист Димитър Стоянов, част от екипа на „Биволь”,  който разказа за посегателствата срещу него. Юридическият съветник на ЕЦСМ Флутура Крусари заяви, че българското председателство на Съвета на ЕС е шанс, който трябва да бъде използван. От \"Бялата книга\": Без еврофондове за държави, които ограничават насилствено медийната свобода", "date": "2018.01.25", "title": "Дискусия в Брюксел: Бяхме оптимисти, но сега имаме проблем с медиите в България"}
{"url": "http://clubz.bg/63372-ruski_regulator_shte_spasqva_s_povryshtane_ot_otravqne_s_alkohol", "text": "Федералната антимонополна служба (ФАС) в Русия предлага да бъдат добавени компоненти, предизвикващи повръщане, в съдържащи спирт продукти, използвани от населението като сурогатен алкохол. Така според надзорния орган би могъл да бъде решен проблемът с масовата употреба на тази течности в качеството на алкохол и отравянията заради него, предаде Нюз.Ру. ФАС е против увеличаването на акциза върху спиртните напитки, тъй като смята, че това ще доведе до масово нелегално производство. 61 станаха умрелите от разтвора за вана в Иркутск Към сурогатния алкохол спадат продуктите на битовата химия, парфюмерията, а също така и някои евтини фармацевтични препарати. Такъв алкохол е и концентратът от глог за почистване на вани. Само за десетина дни в края на 2016 г. той причини смъртта на 71 души в сибирския град Иркутск. Оказа се, че етанолът в него е бил заменен с метанол, чието смъртоносно въздействие се е оказало по-бързо. Въпреки това обаче върху шишетата с концентрата е имало надпис, че той е опасен за пиене. Но в Иркутск са го пили, защото цената му е била чувствително по-ниска от тази на алкохола. Именно това масово смъртоносно отравяне принуди властите в Русия да се замислят как да ограничат употребата на такива продукти.", "date": "2018.01.25", "title": "Руски регулатор ще спасява с повръщане от отравяне с алкохол"}
{"url": "http://clubz.bg/63375-gerb_patrioti_sds_i_dbg_prieha_byudjeta_na_sofiq", "text": "Общинските съветници от ГЕРБ с подкрепата на \"Патриоти за София\" (\"Атака\" и ВМРО), СДС и ДБГ приеха бюджета на Столичната община за 2018 г. Той е в размер на 1,556 млрд. лв. Нито едно от предложенията на опозицията за промени в бюджета не беше прието Съветниците от БСП, Политическа група 5 (\"Зелените\", \"Движение 21\" и \"Глас народен\"), коалицията \"Сердика\" (АБВ и Български социалдемократи) и ДСБ не подкрепиха бюджета. Според тях за поредна година финансите са разчетени ицяло от администрацията на общината. В изказванията си от опозицията припомниха, че при приемането на бюджета за 2017 г. кметът на София Йорданка Фандъкова и съветниците от ГЕРБ са приели предложение бюджетът за 2018 г. да се подготвя през цялата година с участието на всички общински съветници. Това обещание обаче не било спазено. Иван Таков (БСП) описа бюджета като \"заченат в лъжа\". Според него миналата година опозицията е била \"прелъстена и излъгана\". На 18 януари БСП внесоха две предложения. Според Малина Едрева (ГЕРБ) обаче това е станало в последния възможен момент и нямало време да бъдат обсъдени. Кметът Йорданка Фанкъдова заяви, че критиките на БСП са обидни. И обясни, че бюджетът е създаден съгласно програмата на ГЕРБ за управление на общината. Според нея съветниците са имали достатъчно време да представят алтернативен бюджет. 546 млн. лв. са предвидени за инфраструктурни проекти - ремонти на булеварди и строителството на третата линия на метрото. 330 млн. лв. от тази сума са от оперативни програми. В бюджета са заложени и 51 млн. лева за почистване на улиците, което е с 5 млн. лева повече от 2017 г. Според него не е ясно как общината през 2017 г. похарчила 45 млн. лв. за миене на улици, а видим ефект няма и въздухът е все така мръсен.", "date": "2018.01.25", "title": "ГЕРБ, патриоти, СДС и ДБГ приеха бюджета на София"}
{"url": "http://clubz.bg/63373-avstriq_shte_sydi_evrokomisiqta_zaradi_aec_v_ungariq_finansirana_ot_rusiq", "text": "Австрия ще съди Европейската комисия, защото е разрешила разширяване на единствената атомна електроцентрала в Унгария, съобщава EU Observer. Проектът ще бъде финансиран от Русия и в строежа ще участва руската държавна компания \"Росатом\". Русия ще строи първата АЕЦ в Египет През март 2017 г. Европейската комисия одобри плана на Будапеща за разширяване на близката до границата между двете страни АЕЦ \"Пакс\" с два нови реактора с помощта на руската \"Росатом\". Според европейските регулатори, Унгария е осигурила справедлива конкуренция при конкурса. Виена обаче се обяви против ядрената енергетика като алтернатива на замърсяващите околната среда горва. Двата нови реактора ще удвоят мощността на АЕЦ \"Пакс\". Строежът им ще започне тази година, а първият се очаква да бъде завършен през 2025 г. Позицията на Австрия е затвърдена в коалиционното споразумение между партията на канцлера Себастиян Курц и крайнодясната \"Партия на свободата\". Теменужка Петкова: Ще търсим инвеститор за АЕЦ \"Белене\" В подобни случаи Европейският съд в Люксембург обикновено решава в полза на Еврокомисията, отбелязват анализатори. В края на 2017 г. стана ясно, че Русия е сключила споразумение със Саудитска Арабия за изграждането на атомна електроцентрала с мощност 17,6 гигавата до 2032 г., с което ще се заеме \"Росатом\". Компанията подписа и договор за строителството на първата АЕЦ в Египет. Дъщерната компания на \"Росатом\" \"Атомстройекспорт\" пък е изпълнител и на замразения проект за строеж на АЕЦ \"Белене\". През 2016 г. Арбитражният съд към Международната търговска палата в Женева реши НЕК да покрие щети в размер на 620 милиона евро за \"Атомстройекспорт\" заради прекратяването на строителството на централата с решение от 2012 г. Теменужка Петкова: Ще търсим инвеститор за АЕЦ \"Белене\"", "date": "2018.01.25", "title": "Австрия ще съди Еврокомисията заради АЕЦ в Унгария, финансирана от Русия"}
{"url": "http://clubz.bg/63365-marin_chilich_e_na_treti_golqm_final_v_karierata_si", "text": "Марин Чилич е първият финалист при мъжете на Откритото първенство на Австралия по тенис. Хърватинът би с 3:0 сета - 6:2, 7:6(4), 6:2, за два часа и двадесет минути Кайл Едмънд (Великобритания) в полуфинал. В предишната фаза 6-ият поставен се справи далеч по-трудно с Рафаел Надал, а Едмънд елиминира Григор Димитров. Чилич е на трети финал в турнири от Големия шлем в своята кариера. Той спечели титлата на US Open през 2014 г., а през миналата година загуби от Роджър Федерер на \"Уимбълдън\". И сега му се очертава нова битка с швейцареца, който утре от 10:30 часа излиза срещу корееца Хьон Чун вън втория полуфинал. Днес Чилич не позволи на агресивния Едмънд да продължи похода си в Мелбърн. Той оползотвори доста по-големия си опит, а и в момента се намира в отлична форма. Повече трудности имаше само във втория сет, решен с тайбрек и оказал се ключов за спечелване на мача. Хърватинът вече №3 в света, като изпревари Григор Димитров, който в понеделник ще бъде четвърти. Дори да вземе титлата в Австралия, Марин Чилич няма шанс да измести първите двама, съответно Рафа Надал и Роджър Федерер. Ясен е финалът при жените - водачката в схемата и ранглистата Симона Халеп (Румъния) срещу Каролина Вожняцки (Дания). Румънката се справи в труден мач с Ангелик Кербер (Германия) - 6:3, 4:6, 9:7, за близо два часа и половина. В първия полуфинал Вожняцки по-лесно победи Елизе Мартенс (Белгия) - 6:3, 7:6(2).", "date": "2018.01.25", "title": "Марин Чилич е на трети голям финал в кариерата си"}
{"url": "http://clubz.bg/63378-bsp_po_blizo_do_fashizma_otkolkoto_do_marksizma", "text": "Доста хора ще се сетят за онзи цитат от Маргарет Тачър, в който тя описва „социализма” като: Така, в средата на 90-те години, Желязната лейди описа нашите (източноевропейски) мятания по пътеките на историята. И беше много точна и много права. Онова, което ни се случва днес, обаче, е по-точно описано от Умберто Еко, горе-долу по същото време.  За Умберто Еко, не толкова „вечният социализъм”, колкото „вечният фашизъм” е постоянно дебнещата опасност, затаила се в тинестото дъно на душите ни. За разлика от Тачър, Еко ни оставя подробен  Сещам се за тези неща покрай немислимото поведение на „социалистическата” партия БСП по повод Истанбулската конвенция (ИК за краткост). Това поведение е немислимо, тъй като няма и не може да има лява партия в развития свят, която не само да се опълчи срещу документ, озаглавен „Конвенцията на Съвета на Европа за превенция и борба с насилието над жени и домашното насилие” – но и да иска референдум за неговото отхвърляне. БСП внесе със 74 подписа искане за референдум Поведението на БСП не влиза, очевидно, под шапката на определението, дадено от Тачър за социализма. Защото се разполага в индикаторите, разработени от Умберто Еко за измерване на фашизираното съзнание. Да видим как изглежда това.  Според Еко, първият признак, че си склонен към фашизъм   Хората, изповядващи този култ, пише Еко, са убедени, че някъде в миналото окончателната истина за всичко вече е била казана, веднъж и завинаги; и че нашата задача днес е да не отстъпваме от нея.  Ако гледаме сухите документи, съпротивата на БСП срещу ИК не изглежда толкова отчетлива, по този индикатор, колкото е например позицията на техните съидейници от крайната десница в лицето на „Патриотичния фронт”. Темата за изразената в традицията истина, обаче, фигурира изобилно в медийните изяви на видни лица на БСП. Пред БНР Велислава Дърева, например, казва така: И добавя:  Синодът: Да се молим срещу приемането на Истанбулската конвенция Този заговор е по-ясно разписан в позициите на Патриотичния фронт, според чиито представители сам Бог навремето е създал единствено два пола и – точка. Който говори за „джендър” е против Бог.  \n\tЧак дотам БСП не е стигнала (още), но ето ви Корнелия Нинова при Цветанка Ризова: По показателя „култ към традицията” БСП демонстрира фашистки манталитет около, да речем, 70 процента, ако следваме матрицата на Умберто Еко. По-близо до стоте процента БСП се оказва по отношение на друг негов индикатор за фашизирано съзнание – отхвърлянето на модерността.  Според Еко, не става дума за елементарно заставане срещу науката и техниката, а за идеен пакет, който отхвърля самите основи на сегашния свят – Просвещението, както и приоритета на Разума над суеверията. В този пакет, пише Еко, Просвещението се схваща като  В света на Корнелия Нинова, всяко придвижване към ценностите на Запада – на онова място, което поражда Просвещението – е някаква загуба на нещо ценно, за да бъде то заменено с някаква поквара. Вижте последното й изречение, цитирано горе: „..какво ни е останало?”. Спомнете си и:  В нейния светоглед, непрекъснато ни се отнемат някакви „наши” неща; и е време да се запънем и да си пазим поне онова, което ни е останало. Каква обаче е „покварата”, предлагана ни в прословутата Конвенция? За Нинова, това е навлизането, в училищното образование, на познание за социалните роли, през които на различни етапи минават биологично определените полове мъж/жена. Според Нинова (пред Ризова), не става дума за това, „жена да кара трактор” – а за това, „мъжът в семейството да е майката”. Петър Волгин е още по-ясен, по БНР: Че нищо такова не пише в ИК – това, надявам се, е вече ясно. Че каквото и да пише там, задача на всяко общество (и на всяко Министерство на просветата) е самото то да реши, как да преподава социалните роли в училище. Дали жена може да кара трактор? Дали мъжът може да върти домакинството, докато жената издържа семейството? Може ли мъжът да ходи с дълга коса (ходя), да носи герданчета и гривни (нося), да се облича в рокли (правил съм го в големите летни жеги, държи хлад)? И пр.  Що е то Истанбулска конвенция – въпроси и отговори В идейния свят на БСП, обаче, поставянето под въпрос на традиционни социални роли, е поквара – и то поквара като постоянно задълбочаващ се процес, насочен срещу най-ценното – децата. Корнелия Нинова: По признака отхвърлянето на модерността БСП демонстрира около 90 процента съвпадение с фашисткото съзнание, описвано от Умберто Еко. Няма как, обаче, да гледаш на съвременния свят като на клоака, пропита от поквара – и да не вярваш, че зад всичко това не се крие някакъв заговор. Обсебеността от идеята за заговор – това също е индикатор на Еко за наличието на фашистко съзнание.  Тук БСП има съответствие на 100 процента.  Умилително, като начало, е онова, което излезе в медиите след онзи пленум, на който БСП реши да застане срещу ИК По-ясни са говорителите на тези жени. Нинова: „...някой ни използва, употребяват ни, слагат отпред жените... и отзад посягат на най-скъпото ни – на детето...” Дърева: „...има заговор против християнска Европа... Насилието срещу жени е превърнато в заложник на джендър идеологията”. Целта на идеята за световен заговор, пише Еко, е хората  Най-лесният изход от това положение е да посочиш онзи омразен чужденец, който е виновен. Но заговорът трябва да има и помагачи „отвътре”... Обикновено евреите са нарочени за тази роля...” Кой е онзи световен злодей, който има наглостта да посяга на българското дете? Дърева има отговор:  Кои са неговите, на световния злодей, вътрешни помагачи? При автентичните нацисти – това са евреите, както припомня Еко. Времената обаче се менят. В Унгария, за премиера Орбан вътрешните врагове са някакви митични чужди организации, вкарващи нелегални мигранти с цел разпадане на нацията. За БСП, вътрешните предатели, работещи за световния злодей, скалъпващ заговора срещу най-ценното ни – това са неправителствените организации.  Дърева:   Нинова:  В разсъжденията на Нинова и (особено) на Дърева прозира, засега бледо, още един индикатор за фашистко съзнание: населението да бъде накарано да се чувства унизено от мощта и богатството на врага. Разсъжденията на Дърева по посоката на „световния олигархат” вървят в тази посока. Подобни изказвания на водещи фигури на БСП отправят към още един признак за фашистко съзнание, според Еко. Става дума за нещо, което той обозначава като расизъм, но има предвид конструирането на различния като непосредствена опасност. Според него фашизмът винаги . И тук БСП удобно се намества в съответствие с фашисткото съзнание. Всеки различен е заплаха.  Следващ признак за фашистко съзнание, според Еко, е онова, което той нарича селективен популизъм. Идеята тук е следната. За фашистите, индивидуалните права на хората нямат значение, когато са в противоречие с „волята на народа”. Но тъй като такава воля няма как да бъде измерена, то тя се оказва единолично изразявана чрез лидера.  Корнелия Нинова е така добра да ни разкрие, със свои думи, че съответства напълно, на 100 процента, на този индикатор за фашистко съзнание. Пред Ризова:  С искането си за референдум – т.е. не парламентът, а  за ИК – БСП изпада в съответствие и с друг индикатор на Еко за фашистко съзнание: съчетаването на селективен популизъм с недоверие към легитимността на парламента и с искането  (главните букви са на Еко) да бъде чут директно, през главата на парламента. В допълнение, Дърева (пред БНР) продължава да иска референдум за членството в НАТО и ЕС.  Под шапката на селективния популизъм попада, разбира се, и идеята за това, че народът е винаги единен; и че само враговете могат да искат да го делят. В тази светлина красноречиво, колкото и „обрано” да изглежда, е онова положение в решението на пленума на БСП, в което се казва:  Според Умберто Еко, индикатор за наличието на фашистко съзнание е убеждението, че всяко несъгласие е предателство. Макар БСП да съответства напълно на индикатори като обсесия със заговор и търсенето на вътрешни врагове (т.е. в лицето на НПО), засега социалистите избягват да обявяват всеки несъгласен за предател. Тук значимо покритие не виждаме. Не виждаме покритие и по индикатори, свързани с дребната буржоазия (социалната база на фашизма), с войнолюбието, със самоцелния героизъм и с „действието заради самото действие”. Странно, но има някакво съответствие на БСП с индикатора мачизъм (мъжко превъзходство) – дотолкова, доколкото при Еко той е свързан със  . Парадоксална е активността именно на жени в посоката на подобен „мачизъм”.  Както и да оглеждаме матрицата на Умберто Еко, днес БСП е значително по-близо до фашизма, отколкото до своите корени в марксизма.  Вместо да смятат религията за „опиум за народа”, днешните социалисти призовават да следваме насоките, задавани от една особено ретроградна и обскурантистка църква. Вместо да се борят с традицията така, както го правят Маркс и Енгелс в „Комунистическия манифест”, българските социалисти бранят традицията като особена своя ценност. Вместо да се борят за онова, което се съдържа в Марксовата сентенция „свободата на всеки един определя свободата на всички”, следват популистката идеология за приоритета на общото над индивидуалното. Вместо да си спомнят Марксовото „без разделение няма прогрес”, отхвърлят документ за ненасилие срещу жени с аргумента, че „разделя обществото”.  И накрая, вместо да се вслушат в Марксовото предупреждение, че  – са ужасени от самата възможност обществата да са свободни да променят разбирането си за онези социални роли и обществени функции, които могат да бъдат изпълнявани от мъжете и от жените.  Това е картината, ако приложим матрицата на Еко относно фашизма. Има и други подобни матрици – нека други пишат за тях и да видим, какво ще излезе. Паралелите с Мусолини и Хитлер също оставям на други автори. Синодът: Да се молим срещу приемането на Истанбулската конвенция Що е то Истанбулска конвенция – въпроси и отговори", "date": "2018.01.25", "title": "БСП - по-близо до фашизма, отколкото до марксизма"}
{"url": "http://clubz.bg/63366-petrolyt_skochi_nad_70_za_pyrvi_pyt_ot_3_godini", "text": "Цената на петрола от сорта \"Брент\" скочи днес над 71 долара за барел за първи път от декември 2014 г., предаде Интерфакс. Стойността на фючърсите за март на лондонската борса ICE Futures достигнаха до 71,02 долара за барел. След това фючърсите поскъпнаха и достигнаха до 70,98 долара за барел. Петролът се срива до 25 долара за барел Вчера петролът ускори скока на цената си, като отбеляза ръст за трети ден поред. Пазарът се поддържа от уверенията на ключовите производители от ОПЕК, че износителите продължават да сътрудничат след изтичането на срока на споразумението. Оптимизмът се подгрява и от очакванията за увеличаване на световното търсене на фона на перспективата за ръст на глобалната икономика. Освен това цените на петрола имат подкрепата и на слабия долар, който вчера падна до нов минимум през последните три години.", "date": "2018.01.25", "title": "Петролът скочи над $70 за първи път от 3 години"}
{"url": "http://clubz.bg/63381-evrodirektiva_shte_ni_otyrve_ot_spekulantite_s_tok", "text": "Председателят на Българския енергиен форум Иван Хиновски призова предвидените в Закона за енергетиката промени да влязат максимално бързо, за да може ефектът от тях да се усети от бизнеса. В предаването \"Лице в лице\" на bTV той обаче прогнозира, че ефектът няма да е по-рано от 6 месеца.  Става въпрос за промени, подготвени в съответствие с изискванията на европейски директиви и регламент, които ще помогнат за регулиране на пазара на електроенергия у нас, в т.ч. и на борсата. Те разширяват правомощията на Комисията за енергийно и водно регулиране и на министъра на енергетиката да проверяват енергийни търговци, и предвиждат сериозни санкции при изкривявания и злоупотреби на пазара. Работодатели и синдикати се канят да протестират срещу повишените с до 60% цени на тока за индустрията, резултат, според тях, от спекулативни сделки и картел на енергийната борса. Цените на стоки и продукти вече започнаха да се повишават в резултат на поскъпналата електроенергия, в зависимост от енергоемкостта на съответния продукт. Анализатори вече прогнозираха, че това ще увеличи инфлацията. Той отбеляза, че катаклизмът в цената на тока за индустрията е опасен, тъй като българската нормативна база не е била подготвена. Хиновски даде пример с европейския регламент, който е трябвало да се транспонира преди три години в законодателството ни, но това не е направено. Председателят на Българския енергиен форум потвърди, че има много спекуланти в търговията на борсата и тя се манипулира. Той даде и пример с един, по думите му, прост трик. Заявява се договор за голямо количество ток, отказва се в последния момент, някой купува тази електроенергия евтино и още същия ден прави сделка. Тези игри са забранени от европейското законодателство, каза Хиновски, пояснявайки, че ако евродирективата е била в сила и у нас, правилата на играта на енергийната борса щяха да са регламентирани. КЗК реши да проверява пазара на електроенергия Той даде и друг пример за предложена от голяма централа базова енергия за 300 мегавата, но ЕРП-атата искат да купят между 20 и 50 мегавата, а такова предлагане няма. Хиновски посочи, че е необподимо да се промени политиката по предлагане на пакети на борсата, в името на постигане на устойчивост на цените. Вторичният пазар е голям проблем у нас, но евродирективата го забранява, затова е от полза максимално бързо да се транспонира в законодателството ни, подчерта Иван Хиновски. Общият брой на лицензираните търговци на ток у нас е 169, като само за миналата година ръстът е със 17.4%. Спираме износа на електроенергия Спираме износа на електроенергия", "date": "2018.01.25", "title": "Евродиректива ще ни отърве от спекулантите с ток"}
{"url": "http://clubz.bg/63367-sindikatite_na_sydebna_ohrana_i_nadzirateli_plashat_s_protesti", "text": "Окрилени от 100-те милиона лева, които си издействаха колегите им в МВР, днес представители на Синдиката на служителите в затворите в България (ССЗБ) и Синдикат „Охрана“ проведоха работна среща с министъра на правосъдието Цецка Цачева. Според синдикатите на надзирателите  , които са водени през последните 6 месеца,  . БНР припомня, че служителите в затворите настояват за 20% увеличение на заплатите и за откриване на повече работни места в системата.  На срещата Цачева ги информира, че след получаване на писмо от синдикалните организации на 16 януари т.г., с което се поставя въпросът за актуализиране на бюджета на МП, то е препратено същия ден по компетентност към Министерството на финансите. Полицаите си тръгнаха със 100 млн. лв. от срещата с Борисов Правосъдният министър припомни, че разпределението на средства става само в бюджетната рамка и служителите в двете специализирани дирекции - Главна дирекция „Изпълнение на наказанията“ (ГДИН) и Главна дирекция „Охрана“ (ГДО), вече са получили 5 % увеличение на основното си възнаграждение от 1 януари 2018 г., съгласно утвърдения държавен бюджет за годината. Възможно е надзирателите и съдебната охрана да излязат протестно пред работните си места на 2 Абсурдно е, че в първоначалния вариант на бюджет, когато правителството се съгласи на 5-те процента за МВР още през миналата година, служителите на ГДИН и ГДО бяха изцяло... забравени в това повишение. Служителите по традиция работят и в условия на т. нар.   т.е. - много по-малко от стандартите пазят определена бройка осъдени лица. Уволниха директорки на агенции - на затворите и българското гражданство Днес в края на срещата министърът на правосъдието заяви отново своята позиция, че ще продължава да отстоява виждането си за равнопоставено третиране на структурите в сектор „Сигурност“.   \n\tНа разговорите присъстваха още ресорният заместник-министър на правосъдието проф. Николай Проданов, главният секретар на ведомството Стоян Стоянов,  главните  директори на ГДИН Свилен Цветанов и на ГДО Георги Жеков. \n\t  Уволниха директорки на агенции - на затворите и българското гражданство", "date": "2018.01.25", "title": "Синдикатите на съдебна охрана и надзиратели плашат с протести"}
{"url": "http://clubz.bg/63377-letishteto_na_skopie_veche_nqma_da_se_kazva_aleksandyr_makedonski", "text": "Летището в македонската столица Скопие вече няма да носи името \"Александър Велики\", а магистралата със същото име ще се казва \"Приятелство\". Това стана ясно след срещата на премиерите на Македония и Гърция Зоран Заев и Алексис Ципрас в кулоарите на Световния икономически форум в Давос. Целта на разговорите между двамата беше постигане на напредък за разрешаване на 27-годишния спор за името на бившата югославска република. Македония прие това име, когато обяви независимостта си от Югославия през 1991 г., но Гърция го оспорва оттогава, заявявайки, че това предполага териториални претенции за гръцка провинция със същото име, както и за историята на Гърция. Заради евроатлантическото и европейско бъдеще на Македония обаче се налага най-сетне да се намери решение по болезнената за народите от двете страни тема. Името на летището - \"Александър Велики\", дразни особено много гърците, тъй като Македония е името на древногръцкото царство, управлявано от Александър Велики. Премиерът Зоран Заев не каза какво ще бъде новото наименование на аеропорта. Гърция настоява страната да се нарича Бивша югославска република Македония, докато не се намери разрешение. Под това име страната е приета и в Организацията на обединените нации през 1993 г. \"За да демонстрираме на практика, че сме ангажирани с намирането на решение, обявявам, че ще променим името на летището и на магистралата\", каза Заев в кулоарите на Давос. По думите на македонския премиер окончателното решение \"трябва да бъде прието от двете страни и да удовлетворява интересите и на двете\". Република Вардарска Македония или Република Нова Македония Двете страни се съгласиха да ускорят консултациите, които вече са в ход, каза гръцкият премиер Алексис Ципрас. \"Ние не искаме просто да решим въпроса за името, но да поставим отношенията на двете страни на солидни основи\", заяви той. Спорът за името е спирачка по пътя на Македония за присъединяване към Европейския съюз и НАТО. Гърците са особено чувствителни по въпроса. Над 90 000 души демонстрираха в Северна Гърция на 21 януари (неделя) срещу всяко решение, което би включвало термина \"Македония\". В Скопие се подготвят консултации за намиране на консенсусна позиция с участието на премиера Заев, президента Георге Иванов и лидерите на Демократичния съюз за интеграция Али Ахмети и на опозиционната ВМРО-ДПМНЕ Християн Мицовски. Посредникът на ООН Матю Нимиц се очаква да пристигне в Скопие на 31 януари за разговори, които започват на 1 февруари.  Гърция ще връща мигранти на Турция Председателят на групата на Европейската народна партия Жозеф Дол заяви, че е налице добра възможност \"да се намери взаимноприемливо решение в спора за името на Македония\". Гърция ще връща мигранти на Турция", "date": "2018.01.25", "title": "Летището на Скопие вече няма да се казва \"Александър Македонски\""}
{"url": "http://clubz.bg/63382-blumbyrg_dyshterqta_na_putin_se_razvela", "text": "Катерина Тихонова - по-малката от двете дъщери на руския президент Владимир Путин, се развежда, съобщи Блумбърг. Агенцията цитира четирима души, запознати с въпроса, но пожелали анонимност. Доскорошният зет Кирил Шамалов, станал супербогаташ с малко помощ от някои от най-близките хора на тъст си, се е върнал на работа като шеф в петролната компания \"Сибур\". Там той работил преди брака си. Оттам започнал възходът му, превърнал го в милиардер. И там го довело падението му. Обратите в съдбата на Шамалов са един от редките случаи, когато се разкриват тайните начини, по които обкръжението на Путин свързва семейство, приятели и финанси, отелязва Блумбърг. Човекът, който се ожени за дъщерята на Путин и стана милиардер Възходът на Кирил Шамалов започва през 2012 г., когато той се готви за женитба. Тогава той е вицепрезидент на \"Сибур\". Главните акционери там - олигарсите Леонид Михелсон и Генадий Тимченко, го издигат до зам. изпълнителен директор, а след това му дават 4,3 на сто от компанията. През 2014 г. със заем от \"Газпромбанк\" той придобива още 17 процента от Тимченко за около 2,2 милиарда долара. А тогава е само на 32 години. През април 2017 г. \"Сибур\" обявява, че Шамалов е продал на Михелсон акциите, които е закупил от Тимченко. Макар подробностите и причината за сделката така и да не са били огласени, запознат с трансакцията източник твърди, че Шамалов не спечелил нищо от продажбата, тъй като му позволили да притежава тези акции като един вид доверие, понеже е член на семейството на Путин. Краят на  този привилегирован вид собственост дошъл заедно с края на брака, твърдят три от източниците. Тези връзки са били вниметелно следени от американското Министерство на финансите и други агенции във Вашингтон. До 29 януари следователите трябва да предадат списък от руски олигарси, които могат да бъдат подложени на по-нататъшни санкции. Сред руския елит растат опасенията, че черният списък на САЩ ще се разшири и ще включва наследниците им, като усложни за години напред живота им. Шамалов отказал да коментира информацията, съобщи негов представител. От офиса на Катерина Тихонова засега не са отговорили на молбата за коментар. Не са отговорили също така говорителят на Кремъл Дмитрий Песков, Леонид Михелсон и от \"Газпромбанк\". Колега посочи коя е малката дъщеря на Путин. После се отрече (ВИДЕО) От пресслужбата на \"Сибур\" заявиха, че Шамалов се е издигнал в йерархията и е получил акциите от акционери въз основа на постиженията си. Гоорител на Тимченко заяви, че олигархът продал на Шамалов акции на пазарна цена. Бащата на Шамалов не е открит за коментар. Излизането от семейния кръг на Путин обаче не било тотална загуба за зетя, чието богатство според Индекса на милиардерите на Блумбърг възлиза на 800 милиона долара Това се дължи най-вече на онези 3,9 на сто от \"Сибур\", които той все още притежава. Тези акции в момента се оценяват на 504 милиона долара. В тези оценки не влизат лихвите, които Шамалов може да е платил за заема от \"Газпромбанк\", нито промяната на семейното му положение. Според руските закони бившите съпрузи имат право на половината от всички активи, натрупани по време на брака, освен ако не е имало предбрачно споразумение. Кремъл толкова ревностно пази семейните тайни на Путин, че дори при условие за анонимност, хора, потърсени във връзка с последните информации, не споделили дали Катерина Тихонова се е развела, нито дори кога се е омъжила. Самият президент рядко говори за семейството си. Двете му дъщери носят момински фамилии, различни от неговата. Самият Путин обяви за собствения си развод пред телевизията, докато заедно с тогавашната си съпруга Людмила излизаше от балетно представление в Кремъл през 2013 г. Две години по-късно той сподели, че двете му дъщери - Катерина и Мария, са завършили руски университети и говорят по няколко езика и се справяли добре в кариерите си, като не се появявали публично и избягвали да се занимават с бизнес или политика. В YouTube има видео, на което Катя танцува. Гледано е над 1,3 милиона пъти. Знае се, че тя работи в Московския държавен университет.     Мария е ендокринолог и е омъжена за холандец. Миналата година новината, че те имат дете, дойде от интеврвю на Путин пред американския режисьор Оливър Стоун. Макар вече да не е свързан пряко с Кремъл, Кирил Шамалов може да попадне в новия американски черен списък.  Баща му Николай бе вкаран в черния списък на ЕС зарази конфликта в Украйна. Шамалов-старши бе обявен за част от \"влиятелна група\" около Путин. Той е акцьонер в банка \"Россия\" - първата институция в страната, санкционирана от САЩ. Част от нея притежава и Генадий Тимченко. Колега посочи коя е малката дъщеря на Путин. После се отрече (ВИДЕО)", "date": "2018.01.25", "title": "Блумбърг: Дъщерята на Путин се развела"}
{"url": "http://clubz.bg/63368-posledno_parlamentyt_pak_razreshi_zastroqvane_na_nivi", "text": "Застрояването на земеделски земи, чието предназначение е било сменено, но срокът за старт на строеж е изтекъл, ще може да продължи с пълна сила. Това става ясно от приетите от Народното събрание промени в Закона за опазване на земеделските земи, \"прикрити\" в преходните и заключителните разпоредби на Закона за посевния и посадъчния материал. Гласуването бе в сряда - без дебати. Единствено депутатите от ДПС са гласували \"против\". Досега по закон всички собственици на ниви, които са минали през процедура за смяна на предназначението и право на строеж преди 2011 г., но не са започнали строеж, губеха статута на земите си и те отново се превръщат в земеделски. Срокът за старт на строеж в тези случаи изтече на 23 май 2017 г. - поставен от Народното събрание през 2011 г. За да се реализира строеж след срока, то трябваше да се премине наново през процедурата за смяна на предназначението им за превръщане в урегулиран имот, в който може да се строи.   Ден 13 на новата власт - първи протест: в защита на Черноморието С новите текстове, срещу които са гласували единствено депутатите от ДПС, се предвижда заинтересованото лице, което е загубило урегулирания статут на земя заради изтеклите срокове за старт на строеж, може да поиска потвърждаване на решението за превръщането на имота в такъв за неземеделски нужди - тоест в него да може да се строи отново. Комисията, която проверява всеки от случаите, може да потвърди или да постанови отказ, който отказ подлежи на съдебен контрол. Потвърждаването на смяната на предназначението на земеделски земи за неземеделски нужди обаче ще става без да се плаща нова такса. Ако според действащите разпоредби таксата, планена при първоначалната смята на предназначение на земята е била по-ниска - то заявителят доплаща разликата със сегашните тарифи. Или държавата му връща пари - ако таксата преди е била по-висока, отколкото сега. Правилото ще важи и за собствениците на имоти, срокът за които е изтекъл на 23 май 2017 г. Те ще могат да поискат също потвърждение на стария си документ за смяна на предназначението, както и преизчисление на таксите, решиха депутатите. Първоначално през май депутатите от \"Обединени патриоти\" и ГЕРБ предложиха поправка, с която срокове за реализация на строителните намерения да се удължи с 3 години. Това бе една от първите законодателни инициативи на новото мнозинство. Заради обществено недоволство и протести, избухнали едва на 13-ия ден от създаването на кабинета \"Борисов 3\", ГЕРБ оттеглиха подкрепата си от проекта, макар той да бе подписан от председателките на бюджетната и на земеделската комисия Менда Стоянова и Десислава Танева. Така уж темата с въпросните промени бе приключила. Този сюжет се разиграваше през май, а природозащитниците видяха  \"Патриоти\" пак пробутват поправка за строежите по морето. Този път със закон за... посеви Малко преди Коледа обаче депутатът от \"Обединени патриоти\" Йордан Апостолов реанимира темата. Използвайки \"любимата\" законотворческа техника, той внесе същите промени в Закона за опазването на земеделските земи чрез преходните и заключителните разпоредби на Закона за посевния и посадъчния материал. Предложението дойде по време на заседание на земеделската комисия между първото и второто четене на законопроекта. Мотивът на Апостолов: промяната е нужна, защото имало хора, които заради икономическата криза не успели да започнат строежи в имотите си, които били \"наказани за това, че не са предприели икономическа активност в период на жестока криза и главоломен спад на доходите\". \"Патриоти\" пак пробутват поправка за строежите по морето. Този път със закон за... посеви", "date": "2018.01.25", "title": "Последно: парламентът пак разреши застрояване на ниви "}
{"url": "http://clubz.bg/63383-poreden_protest_v_zashtita_na_pirin_snimki_i_video", "text": "Граждани в страната и чужбина протестират за пореден път днес в защита на Националния парк \"Пирин\". Шестият протест ще се проведе в 17 български града и 11 в чужбина. В София протестното шествие започна в 18.30 от площад \"Независимост\". Идеята бе то да премине по жълтите павета в посока \"Орлов мост\". На протеста дойдоха около 3 хил. души. Протестиращите настояват за отмяна на решението на правителството, с което се позволява застрояване на 48% от територията на Националния парк \"Пирин\", както и за оставка на министъра на околната среда Нено Димов, който предложи това. Другото им искане е да бъде обявен реалният собственик на концесионера на ски зоната на Банско \"Юлен\" и да бъде извършен одит на концесията от международен одитор и с участие на гражданското общество. Протестиращите блокираха за кратко бул. \"Дондуков\".         ", "date": "2018.01.25", "title": "Пореден протест в защита на Пирин (СНИМКИ и ВИДЕО)"}
{"url": "http://clubz.bg/63371-borisov_ot_davos_nqma_po_religiozen_ot_mene_v_upravlenieto", "text": "Така премиерът Бойко Борисов коментира от швейцарския курорт Давос, където е на Световния икономически форум, предложението на БСП за национално допитване за ратификацията на конвенцията. Интервюто му пред БНТ течеше на живо в профила му във фейсбук. А темата за конвенцията си изникна сама - без въпрос. БСП внесе със 74 подписа искане за референдум По-рано от ГЕРБ обявиха, че отлагат ратификацията, докато тече общественото обсъждане, но не се отказват от приемането на документа на Съвета на Европа. Това каза и Борисов, който съжали, че България е една от малкото страни, в които върви дискусия по този документ. И Армения подписа Истанбулската конвенция Премиерът обеща, като се прибере в България, да потърси църквата и мюфтиите, както той винаги е откликвал на призивите им, и ще ги попита какво ги смущава в това, че искаме да няма насилие върху жени и деца. Бойко Борисов с две министърки в Давос Премиерът обобщи и първите си срещи и дейности по време на икономическия форум в Давос.   Той обясни, че е говорил с представители на Полша, със Зоран Заев, Александър Вучич, Хашим Тачи, колеги от Саудитска Арабия. А Западните Балкани и България могат да бъдат модел. Борисов съобщи, че е чул остри спорове между представителя на Русия и Петро Порошенко - президент на Украйна. Той съобщи, че е говорил с турския премиер Реджеп Ердоган по телефона за детайли около срещата на върха между ЕС и Турция, която България подготвя като председател на Съвета на ЕС. Меркел подкрепи Борисов за среща ЕС-Турция - може би във Варна   И Армения подписа Истанбулската конвенция Бойко Борисов с две министърки в Давос Меркел подкрепи Борисов за среща ЕС-Турция - може би във Варна", "date": "2018.01.25", "title": "Борисов от Давос: Няма по-религиозен от мене в управлението"}
{"url": "http://clubz.bg/63369-sydyt_na_es_othvyrli_testove_za_seksualnost_na_gejove_koito_tyrsqt_ubejishte", "text": "Съдът на Европейския съюз постанови, че психологически тестове не могат да бъдат използвани като основание да се отхвърлят искания за убежище от хора, които бягат от страни, в които хомосексуалността е незаконна, съобщава Би Би Си. Тестовете за определяне на сексуалността са доста противоречиви, но се изполват, когато се разглеждат молби за убежище. Решенията на съда на Европейския съюз са задължителни за 28-те държави членки. Това постановяване на съда е по случай на нигерийски мъж, който е подал молба за убежище в Унгария през април 2015 г. Той обяснява, че се страхува от преследвания в Нигерия заради това, че е гей. Според данни на Агенцията на ЕС за защита на фундаментални права стотици хомосексуални, които са избягали от преследвания в Африка, Близкия изток или Чечения са потърсили убежище в ЕС. Искането на нигериеца е било отхвърлено след като психологически тест не е могъл да потвърди, че е хомосексуален. Съд в унгарския град Сегед трябва да преразгледа неговия случай след решението на съда на ЕС. През декември 2014 г. Съдът на ЕС имаше решение по подобен случай в Холандия и тогава постанови, че тестовете за сексуалността нарушават човешките права на хора, които търсят убежище. В новото си решение съдът казва: \"някои форми на експертна оценка могат да са полезни\" в такива случаи, но добавя, че те се намесват в личното пространство на всеки човек. Властите трябва да определят достоверността на твърденията на ищеца, казват още съдиите. През 2013 г. съдът излезе с решение, че убежище може да се дава, когато хората са били хвърляни в затвора заради своята хомосексуалност в родните си страни. Хомосексуалността се преследва в някои африкански страни, вкл. и в съюзници на Запада като Уганда, Нигерия, Кения и Ботствана.", "date": "2018.01.25", "title": "Съдът на ЕС отхвърли тестове за сексуалност на гейове, които търсят убежище"}
{"url": "http://clubz.bg/63370-koga_eltyn_djon_trygva_na_poslednoto_si_turne", "text": "Британският певец Елтън Джон заяви в Ню Йорк, че последното му турне ще е тригодишно, преди да се посвети на отглеждането на двете си деца, съобщиха Асошиейтед прес и Франс прес, цитирани от БТА. 70-годишният Елтън Джон обаче няма да сложи край на кариерата си като музикант и композитор, която продължава повече от 50 години. Известният певец, пианист и композитор поясни, че с това турне иска да благодари на феновете, които са го подкрепяли от началото на кариерата му през 70-те години на миналия век. Той взел решението за турнето през 2015 г., докато бил във Франция, а през следващите две години го планирал. Елтън Джон отбеляза, че иска да прекарва повече време със семейството си и че двете му деца ще са на 10 и 8 години, когато турнето му приключи през 2021 г. \"Приоритетите ми сега са децата и семейството ми\", увери той.  Елтън Джон седна зад пиано и изпълни песните \"Tiny Dancer\" и \"I'm Still Standing\". Певецът носеше характерните си тъмни очила и яке в ярки цветове с надпис \"Гучи обича Елтън\". Последното му турне ще започне с концерт на 8 септември в Алънтаун, Пенсилвания, и ще включва 300 шоута в Северна Америка, Европа, Азия и Южна Америка.", "date": "2018.01.25", "title": "Кога Елтън Джон тръгва на последното си турне"}
{"url": "http://clubz.bg/63359-bsp_vnese_sys_74_podpisa_iskane_za_referendum", "text": "БСП внесе днес в парламента 74 подписа на народни представители с искане за провеждане на референдум за ратификацията на Истанбулската конвенция. ГЕРБ отлага ратификацията на Истанбулската конвенция Това обявиха от партията минути след като излязоха от деловодството на Народното събрание. Въпросът на народното допитване ще е: Според соцдепутатите след решението на ГЕРБ да отложи решението за ратификация референдумът става още по-наложителен. ГЕРБ отлага ратификацията на Истанбулската конвенция Според него народът трябва да се произнесе по подобен важен обществен въпрос. БСП се обяви против конвенцията, в тон с \"Обединените патриоти\", въпреки че евродепутатите от соцпартията я подкрепиха в Брюксел, а лидерът на ПЕС Сергей Станишев даже заплаши собствената си партия с последици. ГЕРБ отлага ратификацията на Истанбулската конвенция", "date": "2018.01.25", "title": "БСП внесе със 74 подписа искане за референдум"}
{"url": "http://clubz.bg/63362-84_ot_bejancite_ne_popadat_v_bogati_dyrjavi", "text": "Светът е изправен пред безпрецедентна ситуация с бежанския поток и невиждано разселване. Това каза днес Фолкер Тюрк, помощник-върховен комисар към Върховния комисариат на ООН по бежанците (ВКБООН). Той участва в работен обяд с министрите на вътрешните работи, посветен на миграцията. Според данните на зам.-върховния комисар, 84 % от всички бежанци попадат в страни със среден или много нисък доход на населението. Тюрк изрази оптимизъм по отношение на текущите в Европа преговори за нов регламент за солидарност при разселването. Той даде пример с 2015 г., когато настроенията били скептични и дори \"циничини в дадени моменти\". Той изказа класическите любезни думи, че страните, които поемат най-голямата тежест с бежанците, трябва да получват подкрепа. Повече то 17 млн. души по света обаче попадат в мандата на ВКБООН. Според него най-важният въпрос е - кои са бежанци и кои иконочисеки мигранти, но... Тюрк отговори и на въпрос - съгласен ли е със стратегита на ЕС да пресече незаконните потоци от Афика, като още там бъдат изградени лагери или центрове. Или е най-важно да се осигури да стигат до Европа по безопасн начин, т.е. - чрез товарене на обезопасени законни кораби от Либия? Той назова и поуките, които сме извлекли от ситуацията, създала се през 2015 г. Според него е необходим механзъм за преразпределение. Ако една страна, разпожена на външната граници е непропорционално засегната (например Гърция и Италия), трябва да можем да разчитаме на солидарностт, проявна от другите държави членки.", "date": "2018.01.25", "title": "84 % от бежанците не попадат в богати държави"}
{"url": "http://clubz.bg/63356-gerb_otlaga_ratifikaciqta_na_istanbulskata_konvenciq", "text": "Ратификацията на Истанбулската конвенция ще бъде отложена с няколко месеца, обявиха на трибунка в парламента днес от ГЕРБ. Цветан Цветанов благодари на Цвета Караянчева за първата обществена дискусия по темата във вторник, но според него са нужни още такива дебати. Поредица от кресливи декларации... Дебат за Истанбулската конвенция След това даде думата на Десислава Атанасова, за да говори за \"лицемерието в БСП\", когато  Атанасова подчерта, че \"доста отдавна\" БСП организира кръгли маси и че жените социалистки искат от Нинова подкрепа за конвенцията. Освен това партийният вестник \"Дума\" подчертал, че както ПЕС, така и ПГ на БСП ще подкрепят международния договор.А депутати и партийци като Иво Христов, Ваня Добрева, Христо Монов са се изразявали в подкрепа на Истанбулската конвенция.  Атанасова спомена и че от БСП са подкрепили текста в Закона за равнопоставеност на мъжете и жените, според който те \"правят избор без ограничения от социалната роля на своя пол\". БСП иска референдум за Истанбулската конвенция Председателят на правната комисия на НС Данаил Кирилов заяви, че още преди три години от ГЕРБ са започнали разяснителна кампания за Истанбулската конвенция, която е минала през всеки областен център в страната. Правната работа се заела с това още по времето на 42-ия парламент.  Кирилов заяви, че е проверено, и предложената от ГЕРБ тълкувателна декларация може  да се приеме с конвенцията и да затвърди, че в България брак има само между мъжете и жените. Според множество прависти подобна декларация няма да има юридическа стойност. Не е ясно защо е нужно затвърждаване на въпрос, разрешен в Конституцията. Каракачанов: Отлагаме гласуването на Истанбулската конвенция Цветанов отново се включи, за да изрази презрението си към \"лицемерието\" на БСП. Но на въпрос как ще коментира факта, че коалиционните партньори на ГЕРБ - \"Обединените патриоти\" - също са против Конвенцията, той заяви: Цветанов добави, че с този дебат обществеността ще бъде запозната и от ГЕРБ ще могат да търсят обществена подкрепа и в диалог с религиозните институции.  На въпрос дали има готови законопроекти, които да въвеждат мерките в Истанбулската конвенция, от ГЕРБ заявиха, че по такива работи работната група в правосъдното министерство. Какви са и кога ще бъдат публикувани, не стана ясно. Цветанов отрече и тезата, че министър-председателят Бойко Борисов пращал есемеси на депутати с настояване да подкрепят конвенцията. Пращали си есемеси само с позицията на групата, но това не било натиск. Премиерът е информиран за всички решения по темата, подчерта за пореден път председателят на ПГ на ГЕРБ. БСП иска референдум за Истанбулската конвенция Каракачанов: Отлагаме гласуването на Истанбулската конвенция", "date": "2018.01.25", "title": "ГЕРБ отлага ратификацията на Истанбулската конвенция"}
{"url": "http://clubz.bg/63361-patriotite_blagodarim_che_gerb_ni_poslushaha_za_istanbulskata_konvenciq", "text": "\"Обединените патриоти\" са благодарни на ГЕРБ за решението да отложат ратификацията на Истанбулската конвенция, заяви лидерът на ПГ на ОП Волен Сидеров на трибунка в парламента днес. ГЕРБ отлага ратификацията на Истанбулската конвенция Сидеров повтори неколкократно, че е удовлетворен и благодарен на ГЕРБ, \"че ни послушаха\". И отбеляза, че законодателният пакет към Конвенцията трябва да бъде разгледан публично. По предложението на БСП за референдум отбеляза, че трябва да се види конкретния въпрос. А за това какво ще е мнението на ОП след 5 месеца - в края на председателството, Сидеров заяви: Що е то Истанбулска конвенция – въпроси и отговори \"Патриотите\" отново атакуваха конкретни членове на Конвенцията с твърдението, че \"нестереотипни роли на пола\" може да е стъпка към еднополовите бракове. А да се учат деца, че имало такива роли, било изключително опасно и недопустимо.  Припомняме, че самият Сидеров преди две седмици заяви своя теза за стереотипна роля на женския пол като критика към Конвенцията: Той отбеляза и че съпътстваща тълкувателна декларация към Конвенцията, каквато предлагат от ГЕРБ, била приета и от Полша, но нямала никаква юридическа стойност. Що е то Истанбулска конвенция – въпроси и отговори", "date": "2018.01.25", "title": "Патриотите: Благодарим, че ГЕРБ ни послушаха за Истанбулската конвенция"}
{"url": "http://clubz.bg/63357-krajnodesen_politik_v_germaniq_prie_islqma", "text": "Членът на регионалното партийно ръководство във федерална провинция Бранденбург на крайнодясната партия \"Алтернатива за Германия\" Артур Вагнер е приел исляма и се е оттеглил от партийния си пост, стана известно днес. Вагнер (48 г.), който е с руски корени, още на 11 януари обяви, че се оттегля от партийния пост по лични причини. Това потвърди днес и председателят на структурата на \"Алтернатива за Германия\" в Бранденбург Андреас Калбиц. Той уточни, че Артур Вагнер е бил един от шестимата членове на местното ръководство на партията. Бащата на две деца бил известен като ангажиран християнин. Съпартиецът му Кай Бергер е стъписан: Въпреки това от партийната структура в Бранденбург твърдят, че с приемането на исляма партията нямала проблем. Та нали на федерално ниво \"Алтернатива за Германия\" е сформирала клубове по интереси за мюсюлмани, християни и дори за хомосексуалисти. Самият Вагнер отказва всякакъв коментар, било лично негова работа. Каквото и да твърдят от \"Алтернатива за Германия\", за никого не е тайна, че партията се обявява срещу исляма и стъпката на Вагнер е шокираща. На митинги се издигат плакати с текст: “Ислямът няма място в Германия!” Организират се и протести срещу “ислямизирането на Германия”. Най-масовите бяха в навечерието на общите избори в страната, проведени на 24 септември м. г. Възправянето срещу исляма беше част от предизборната кампания на \"Алтернатива за Германия\". Нещо повече. На официалния сайт на антиевропейската партия е публикувано послание: “Ние се обявяваме за германската култура като водеща. За нас ислямът няма място в Германия.” Заместник-председателят на партията Александер Гауланд, който е и депутат в националния парламент в Берлин, в предизборната си кампания през м. г. обяви: “Ислямът е несъвместим с основния демократичен ред в Германия.”", "date": "2018.01.25", "title": "Крайнодесен политик в Германия прие исляма"}
{"url": "http://clubz.bg/63363-kachi_se_v_taksito_posokata_shte_te_nameri_i_sama", "text": "Човек може и да пътува без посока. Заради самото движение. Когато се качиш в такси обаче, шофьор ще иска да знае накъде да кара. Броячът е пуснат, сметката расте, възможностите са ограничени от вместимостта на резервоара, а времето се насича от червените светлини на светофарите. Радиото е пуснато. Водещият и слушателите си подхвърлят реплики за най-съществените или безсмислени теми като смисъла и цената на човешкия живот. Понякога не можеш да хванеш волана на живота си, а когато успеееш за миг да седнеш на мястото на шофьора, осъзнаваш, че колата не е твоя. Мястото на предната седалка е свободно. Не едно, а шест таксита очакват желаещите да поемат по софийските улици в едно пътуване на големия екран, което продължава 24 часа, но сметката е като за един филм от час и половина. Шофьорите са различни, съдбите им – също. И да, някои надуват сметката, други крият писолет под седалката, трети носят кръст на гърдите си, но всички делят една съдба – живеят като оптимисти, тук, в България. Защо ли? Защото реалистите и песимистите вече отдавна се качват в таксита на други държави и търсят себе си в други, чужди граници. Заснета в един кадър с почерка на оператора Веселин Христов, всяка история добавя детайли към моментната снимка на българското общество. Актьорският състав включва Васил Василев-Зуека, Юлиян Вергов, Асен Блатечки, Васил Банов, Ирини Жамбонас, Стефан Денолюбов, Герасим Георгиев-Геро, Николай Урумов, Иван Бърнев, Стефка Янорова. Докато споделят таксито с тях, зрители ще трябва да си отговорят какво е нужно, за да се трансплантира едно сърце и може ли една смърт да постави началото на друг живот. Пътуването в такси може да е абсурдно, неочаквано, комично в сериозните моменти и въобще да не те доведе до планираната дестинация, но точно заради това си заслужава да се качиш. Ей така, да поемеш в една нова посока, дори и да нямаш дребни за бакшиш.", "date": "2018.01.25", "title": "Качи се в таксито, посоката ще те намери и сама"}
{"url": "http://clubz.bg/63364-britanskiqt_diplomat_%E2%84%961_e_potomyk_na_mumificirana_jena_ot_bazel", "text": "Учените в швейцерския град Базел разгадаха мистерията около откритата през 1975 г. мумия на жена. Оказва се, че тя е прародителка на британския външен министър Борис Джонсън. Мумифицираното тяло е открито по време на ремонт в местната църква. Жената, очевино произхождала от богато семейство, е била погребана точно пред олтара. Досега обаче учените не можеха да определят самоличността на жената. Тялото е много добре запазено, защото е третирано с живак - стандартен \"лек\" за сифилис между 15 и 19 век, но всъщност също толкова опасен колкото болестта. Открити през 2017 г. архиви обаче разкриват, че гробът с жената бил отварян и преди - през 1843 г. Тези документи карат учените да предположат, че жената била от знатното базелско семейство Бишоф. С най-съвременни методи учените успяват да извлекат ДНК материал от големия пръст на крака й. Той е сравнен с ДНК от живи потомци на семейство Бишоф. Резултатът показва вероятност от 99,8% те да са наследници по майчина линия на мумията. Учените смятат, че мумията е на Ана Катарина Бишоф, родена в Базел през 1719 г. и починала отново там през 1787 г. След установяване на самоличността й генеалози успяват с помощта на документи за раждания, бракове и смърт, които се водели от по-заможните семейства, да открият още потомци на Ана Катарина. Тя имала 7 деца, от които само две оцелели. Една от дъщерите й - също Ана, се омъжила за Кристиан Хуберт барон Пфефел фон Кригелстайн. Пет поколения по-късно в семейство Фон Пфефел Мари Луизе фон Пфефел се омъжила за Стенли Фред Уилямс. Тяхната дъщеря Ивоне пък сключила брак с Осман Уилфред Джонсън Кемал, а техният син - Стенли Джонсън, е бащата на британския дипломат №1. Джонсън иска гигантски мост над Ламанша Ана Катарина Бишоф се омъжва за министър и прекарва по-голяма част от живота си в Страсбург. Учените смятат, че иманно там се е заразила със сифилис, докато се е грижела за пациенти, страдащи от болестта. След смъртта на съпруга си тя се връща в Базел, където се подлага на лечение с живак. Според експертите обаче Анна е починала от отравяне с живак.", "date": "2018.01.25", "title": "Британският дипломат №1 е потомък на мумифицирана жена от Базел"}
{"url": "http://clubz.bg/63358-patriarhyt_na_putin_idva_vmesto_nego_na_3_mart", "text": "Вместо руския президент Владимир Путин на 3 март ще дойде руския патриарх Кирил. Това става ясно от интервю на посланика на Москва в България Анатолий Макаров пред \"24 часа\". Кирил ще посети България през март във връзка с честванията на 140-ата годишнина от Освобождението. Той обяснява, че въпреки поканата от Румен Радев Путин не може да дойде в България заради предстоящите на 18 март в Русия президентски избори. Докато не се видят резултатите от вота било невъзможно да се правят планове за предстояща визита, казва руският посланик. Главата на Руската патриаршия Кирил е възприеман от обществените кръгове и наблюдатели като пазител на властта в Кремъл и близък до президента Путин. Патриарх Кирил не пропуска възможност да коментира световната политика. Освен това той има привилегията да е с \"достъп до тялото\", както в Русия описват близостта с президента Путин. Често го наричат и патриарха на Путин.  Ето защо не бива да ни изненадва, че църквата и държавата, патриархът и президентът управляват заедно Русия и нейните граждани. Макар в страната да важи разделението между държава и църква, руското православие има привилегията да е нещо като държавна религия в Русия. Той е известен с крайните си позиции по въпроси като аборта и го определя като престъпление, сравнява го с негативните ефекти, които нанасят наркоманията и алкохолизма на човешката природа. Кирил, както и оглавяваната от него руска църква, яростно клеймят и всички хора с различна полова ориентация. Кирил обича лукса. Преди време в социалните мрежи се появи снимка, на която патриархът носи на ръката си скъп швейцарски часовник от марката \"Breguet\", чиято цена е 30 хиляди евро. Възмущение предизвикват и неофициалните информации за дворците на негово светейшество в Южна Русия или пък за вилата му в Швейцария. Говори се също така, че по-късите разстояния Кирил изминава с брониран Мерцедес S класа, а по-дългите - с частен самолет. В интервюто посланик Макаров посочва, че Москва не разглежда България като заплаха за националната си сигурност заради участието на страната в НАТО. По отношение на възможността за българско участие в големите газови проекти Макаров казва, че страната му запазва нагласа за подновяване на диалога с ЕС за енергетиката. Според него е необходимо да се говори за изграждане на втора тръба на \"Турски поток\" към потребителите в Югоизточна Европа.", "date": "2018.01.25", "title": "Патриархът на Путин идва вместо него на 3 март"}
{"url": "http://clubz.bg/63360-sydyt_v_lyuksemburg_facebook_moje_da_byde_syden_v_evropejski_dyrjavi", "text": "Facebook може да бъде съден в европейски държави, реши Съдът на Европейския съюз в Люксембург. Не могат обаче да се водят колективни дела срещу социалната мрежа, съобщава \"Файненшъл таймс\". Делото е заведено от активиста за защита на личните данни и докторант по право Макс Шремс. Всяко решение на австрийски съд по казуса ще бъде приложимо в Ирландия (където се намира европейската централа на компанията) и в цяла Европа. Зукърбърг изгони медиите. Thank you, Mark! Шремс твърди, че компанията е нарушила редица разпоредби за защита на личните данни в неговия профил и в тези на седем други ползватели от Индия, Австрия и Германия, които са му прехвърлили правата си за целите на иска. Той се бори социалната мрежа да бъде осъдена да преустанови използването на лични . данни за свои цели или за целите на трети лица. Според компанията обаче австрийските съдилища нямат международна компетентност и Шремс не може да се позове на европейските норми, защото ползва социалната мрежа за професионални, а не за лични цели. Активистът има страница, посветена на делата срещу Facebook. Освен това компанията твърди, че съдът в Австрия няма компетентност да разглежда прехвърлените права на останалите потребители. Когато Facebook печели, демокрацията губи Съдът в Люксембург отхвърли аргументите на социалната мрежа, че Шремс не е обикновен потребител на мрежата (в каквото качество той я съди), но се съгласи с втория аргумент. Така Шремс няма да може да заведе колективно дело, което събра 25 000 поддръжници. Когато Facebook печели, демокрацията губи", "date": "2018.01.25", "title": "Съдът в Люксембург: Facebook може да бъде съден в европейски държави"}
{"url": "http://clubz.bg/63347-arsenal_e_na_final_za_kupata_na_ligata_sreshtu_manchestyr_siti", "text": "\"Арсенал\" се класира на финала за Купата на лигата в Англия след успех с 2:1 срещу \"Челси\" на стадион \"Емиратс\". Първият мач на \"Стамфорд Бридж\" завърши 0:0. В прекия сблъсък за купата \"артилеристите\" ще спорят с \"Манчестър Сити\" на 25 февруари на \"Уембли\". Това е единственият трофей на Албиона, който липсва на Арсен Венгер, под неговото ръководство \"топчиите\" имат два загубени финала. Напълно логично и двамата треньори оставиха титуляри извън групата на полуфиналния реванш. Еден Азар даде аванс на \"Челси\" още в 7-ата минута и попари домакините. Те обаче бързо отвърнаха, а Рюдигер им помогна да изравнят, като си отбеляза автогол в 12-ата. Нататък двубоят стана много открит с положения и пред двете врати и заприлича на шампионатния двубой на същия стадион наскоро, завършил 2:2. Луд мач между \"Арсенал\" и \"Челси\", съдбата не избра победител В 60-ата минута Гранит Джака направи обрата пълен с удар отблизо. До края \"Арсенал\" удържа аванса и спечели заслужено.", "date": "2018.01.25", "title": "\"Арсенал\" е на финал за Купата на Лигата срещу \"Манчестър Сити\""}
{"url": "http://clubz.bg/63346-karakachanov_otlagame_glasuvaneto_na_istanbulskata_konvenciq", "text": "Гласуването в парламента на ратификацията на спорната Истанбулска конвенция ще бъде отложено. Това каза пред бТВ вицепремиерът Красимир Каракачанов. Според него това е и мнението на премиера Бойко Борисов. Според него обществото е разделено и огромната част от него не желае или изразява съмнения към конвенцията. Според него обаче не е необходимо да се провежда референдум за конвенцията, защото защитата на жените е залегнала в националното ни законодателство и в Конституцията.  ", "date": "2018.01.25", "title": "Каракачанов: Отлагаме гласуването на Истанбулската конвенция"}
{"url": "http://clubz.bg/63348-ruski_trauler_s_21_morqci_izchezna_v_qponsko_more", "text": "Руски риболовен кораб изчезна при силно вълнение в Японско море и вероятно е разрушен от водата. Всички 21 членове на екипажа почти със сигурност са загинали, предаде Интерфакс. Радиовръзката с траулера \"Восток\" изчезнала по време на плаването му от южнокорейското пристанище Донхъ към остров Сахалин. Малко преди това оттам бил подаден сигнал за бедствие. Всички моряци са жители на Сахалин. Опасяват се за 900 жертви от потънал кораб с бежанци (обновена) Първоначално властите на острова съобщиха, че шансовете да бъдат открити съдът и моряците са големи. По-късно обаче източник от международните служби за морско издирване и спасение заяви пред Интерфакс, че по предварителни данни съдът попаднал на метеорологични условия, към които не бил приспособен. Вълнението било със сила 4-5 бала, а скоростта на вятъра достигнала до 24 метра в секунда. \"Восток\" бил залят от вълна и заради силния вятър не успял да се задържи на повърхността и се обърнал. Най-вероятно корабът бил разрушен от вълната. Екипажът на практика не е имал време да се възползва от спасителния сал. Шансовете за спасение на моряците са почти нулеви. Водата в района е ледена, а височината на вълните достига няколко метра. Това не позволява на спасителни кораби да се приближат до мястото на трагедията. Отделно при такива условия няма шанс човек да се спаси дори със сал. Въпреки това хеликоптери кръжат над района с надеждата да открият някого. Наблизо минал танкерът \"Фиск\". Екипажът му открил във водите три спасителни жилетки и няколко битови предмета от \"Восток\", но не и сал.", "date": "2018.01.25", "title": "Руски траулер с 21 моряци изчезна в Японско море"}
{"url": "http://clubz.bg/63343-bez_iznenadi_pravitelstvoto_ocelq_votyt_na_nedoverie_ne_mina", "text": "Очаквано третото правителство на премиера Бойко Борисов оцеля при първия вот на недоверие срещу него. От общо 234 депутати в залата 103 подкрепиха вота, 131 бяха против, въздържали се нямаше. За да бъде свалено правителството, са нужни поне 121 гласа. Вотът на недоверие бе по темата за борбата с корупцията. Той бе внесен от БСП, като ДПС се отказа да се подпише пот него в последния момент. Това не попречи на депутатите от движението да гласуват против управлението заедно със социалистите. Дебатите по вота бяха във вторник, днес се проведе само гласуването. БСП протестира срещу правителството със... суджук А то протече без никакви изненади. Въпреки че водачът на депутатите от \"Обединените патриоти\" Волен Сидеров бе казал преди дни, че още не знае как ще гласува на вота, днес той (очаквано) подкрепи управлението, от което е част. По думите на Сидеров от БСП не го били убедили да ги подкрепи по време на дискусията.  След гласуването единствено Веселин Марешки взе отношение от трибуната - за да обяви как не е гласувал с опозицията от БСП и ДПС, защото социалистите си позволили в дебатите да обиждат \"Воля\". А било ясно, че само тази партия не била участвала в корупция. И ги разкритикува, че не са си признали, че и те са били корумпирани.  Нито един депутат от ГЕРБ не стана на трибуната след гласуването. Валери Симеонов видя \"пропаст\" в правителството заради кадрите В залата бяха вицепремиерите и част от министрите, но не и премиерът Бойко Борисов. Този път причината е, че е в чужбина - той пътува за Лихтенщайн и за участие в икономическия форум в Давос, Швейцария. По време на дебатите премиерът също отсъстваше от парламента, но тогава си беше в София и посрещна посланика на Русия у нас Анатолий Макаров в Министерския съвет.     Валери Симеонов видя \"пропаст\" в правителството заради кадрите", "date": "2018.01.25", "title": "Без изненади: правителството оцеля, вотът на недоверие не мина"}
{"url": "http://clubz.bg/63349-zlatna_malinka_2018_nominacii_za_vredi_v_kinoto", "text": "След като вече се запознахме с най-добрите филми и актьори, стига да вярваме, че в номинациите за „Оскар“ става дума точно за това, време е да хвърлим поглед и към обратната страна на индустрията. Тя намира най-популярното си представителство в отличията за най-големи провали и неуспехи, които ще бъдат раздадени в 38-ото годишно издание на „Златна малинка“. Преди да обявим номинираните, нека припомним кой и за какво връчва тези антинагради. Наградите „Златна малинка“ са шеговити отличия, знак на признание за най-лошото в киното през изминалата година. Основателите на призовете са двама състуденти от Калифорнийския университет. Първата неформална церемония се е състояла през 1981 г. в хола на единия от тях – Джон Уилсън, в нощта на оскарите. Вдъхновен от два филма, които е гледал   на следващата година Уилсън решава да официалицира новата награда за най-лоши филми, актьори и т. н. Малинката в названието идва от израза    , който означава да издадеш   звук на подигравателно неодобрение. Победителите ( ) се избират от членовете на фондация „Златна малинка“, които са около 650 журналисти, кинофенове и професионалисти от филмовата индустрия от САЩ и 19 други държави. Любопитна подробност е, че фондацията се отнася доста щадящо към своите членове, защото за разлика от всички други по-сериозни награди те не са задължени да гледат номинираните филми. Състезателните категории са 11, като освен съвпадащите с оскарите – за филм, режисьор, сценарий и актьори  , има и няколко по-оригинални. Например наградата за най-лош филм предистория, римейк, продължение или „филм от света на“, както и комбинираната награда, която може да включва какви ли не комбинации от две неща: например Джони Деп и неговите изкуствени мустаци в „Мордекай“. Наградите обикновено се обявяват ден преди оскарите – тази година това ще стане на 3 март. На трима души – Алън Менкен  , Брайън Хелгеланд   и Сандра Бълок   вече им се е случвало да спечелят в рамките на няколко дни и „Оскар“, и „Златна малинка“  . Повечето победители не се появяват, за да получат „позлатения“ със спрей приз, но има и изключения като Хали Бери и Сандра Бълок. Тази година сред номинираните доминира последният филм от поредицата „Трансформърс“ – „Последният рицар“, с девет номинации. С осем го следва „Петдесет нюанса по-тъмно“. „Спасители на плажа“, „Емоджи: Филмът“ и „Мумията“ са другите филми с по няколко споменавания. Сред състезаващите се за актьорските призове са     и    , както и обикновено радващите се на повече уважение    ) и    „ Специално трябва да споменем  – партньор на Деп в „Карибски пирати“, а и на Лорънс в „Майка!“, който е номиниран за най-лош актьор в поддържаща роля за участието си и в двата филма. За наградата в категорията „най-лоша екранна комбинация“ изглежда голямата битка ще е между „ “ и „ .", "date": "2018.01.25", "title": "\"Златна малинка 2018\": номинации за вреди в киното"}
{"url": "http://clubz.bg/63350-amerikanski_sporten_lekar_poluchi_175_godini_zatvor", "text": "Лари Насар, дългогодишният спортен лекар на националния отбор по спортна гимнастика на САЩ, получи 175 години затвор за сексуални посегателства над млади състезателки в периода 1986-2016 г. Осъденият може да обжалва най-рано след 40 г. Той вече излежава 60-годишна присъда за притежание на детска порнография. Скандалът, един от най-шумните в цялата спортна история на Америка, избухна през 2016 г. Насар бе признат за виновен по 10 обвинения. Федерацията на САЩ по спортна гимпастика скъса с лекаря през 2015 г., но той продължи да практикува до 2016-а, когато беше арестуван. А още през 2014 г. Университетът на Мичиган, където работеше Насар, отстрани доктора за 3 месеца, след като проверка доказа, че е злоутопребявал със студентки. Срещу Насар свидетелстваха 156 гимнастички в съда в Лансинг, щата Мичиган. През миналата година той призна, че е извършил сексуални престъпления с 10 момичета, в това число девойки, участвали на олимпийски игри, известни имена в спорта си. Лари Насар е на 54 г. Беше уличен през 2016 г. от серия материали във в. \"Индианаполис стар\". Последва арест. Показания в делото даде и звездата Симон Байлс, 4-кратната олимпийска шампионка от Рио де Жанейро. Тя призна, че била сексуално насилвана. Написа и писмо, което разпространи в социалните мрежи.", "date": "2018.01.25", "title": "Американски спортен лекар получи 175 години затвор"}
{"url": "http://clubz.bg/63345-bsp_otvryshta_ne_prezidentyt_a_premieryt_unijava_parlamenta", "text": "Не президентът Румен Радев с оценките си за ерозия на парламентаризма, а премиерът Бойко Борисов с отсъствието си и мнозинството на ГЕРБ и \"Обединените патриоти\" допринасят за ниския рейтинг на Народното събрание. Това се разбра от думите на зам.-председателя на институцията и депутат от БСП Валери Жаблянов. Той взе думата в началото на пленарното заседание днес, за да отговори на изявлението на председателката на НС Цвета Караянчева от вчера. Тя отвърна на критиките на държавния глава, че парламентът се е превърнал в \"нотариална кантора\" на правителството. И заяви, че \"обидите\" и \"нападките\" на държавния глава са причина за ниското доверие в депутатите. Караянчева vs Радев: Ниското доверие в парламента - и заради президентски нападки Жаблянов се възмути, че Караянчева си е позволила да говори от името на цялото Народно събрание, при това бидейки представител на ГЕРБ. Според него ниският рейтинг се дължи на липсата на председателство на парламента, отсъствието на дебати по важни въпроси, по които ГЕРБ не взема думата, нарушаването на правилника за организацията и дейността на Народното събрание, което от ГЕРБ си позволяват системно, дори при гласуването на бюджет. Без изненади: правителството оцеля, вотът на недоверие не мина Отвърна му от трибуната председателят на депутатите от ГЕРБ Цветан Цветанов. След което защити Бойко Борисов: Без изненади: правителството оцеля, вотът на недоверие не мина", "date": "2018.01.25", "title": "БСП отвръща: Не президентът, а премиерът унижава парламента"}
{"url": "http://clubz.bg/63351-za_pyrvi_pyt_kitajci_kloniraha_dva_makaka_po_metoda_na_ovcata_doli", "text": "За първи път учени създадоха клонирани примати, като използваха техниката, която стоеше в основата на появата на прочутата овца Доли през 1996 г., съобщава Си Ен Ен. Изследователи от Шанхай са създали два генетично идентични макака. Маймуните носят патриотични китайски имена Хуа Хуа и Чжун Чжун, това е версия на китайска дума, което означава \"китайска нация\" или \"народ\". Идентичните близнаци се родени съответно преди осем и шест седмици. Изследователите от шанхайския институт по неврология към Китайската академия на науките изтъкват, че тяхното постижение ще помогне да бъдат изучени болестите при генетично еднородните маймуни.      Откритието беше публикувано в сп. Cell в сряда. Това не са първите клонирани примати. През 1999 г. учени създадоха Тетра, маймуна резус, но използваха по-прост метод, който създава по-ограничен брой поколения. В случая на Тетра учените разделиха ембрионите, така както се случва, когато се раждат идентични близнаци. В случая с двата макака изследователите са приложили по-съвременна технология, която е развита едва през последните няколко години и тя стъпва на метода, използван при клонирането на Доли. Това е метод, при който учените реконструират неоплодено яйце. Те отстраняват ядрото на яйцето - тази част от клетката, която съдържа най-много генетична информация, и го заменят с ядрото от друга клетка. Следва стимулация, за да се превърне в ембрион, който се трансплантира в сурогатна майка. След Доли години по-късно учените използваха същия клетъчен клъстър, за да направят още четири други клонинга овце. По метода на Доли са създадени през годините 20 различни животни - жаби, мишки, зайци, прасета и дори кучета. Но досега многобройните опити да се клонира нечовешки примат се проваляха. Учените дълго мислеха, че нещо в гените на маймуните прави неуспешен този метод. Успехът на екипа от Шанхай начело с Муминг Пу идва от няколко фактора. Китайските учени са използвали нова технология, за да се подпомогнат трансферът на ядрото и синтезът на клетките. Екипът е отделил три години, за да усъвършенства деликатната процедура. Скоростта при осъществяването на операцията има значение, разбрали те от опитите. Установили, че клонинги от клетки от ембриони са по-добри от тези от клетки на възрастни индивиди. \"Чрез оптимизиране на метода получихме 79 добре развити ембриона и ги имплантирахме в 21 женски маймуни сурогатни майки\", обяснява Пу. Резултатът са шест бременности и раждането на две маймуни в края на 2017 г. Учените се надяват, че скоро ще се родят още бебета макаци. Раждането на двете клонирани маймуни поражда нови въпроси, свързани с етиката. Хората са част от семейството на приматите. С раждането на двата макака учените преодоляха бариера и това означава, че техниката би могла поне на теория да се прилага и при хора. Авторите на изследването твърдят, че нямат никакви намерения да опитват подобно нещо и че се надяват, че постигнатото от тях ще постави началото на голяма дискусия за закони и регулации, от които светът има нужда в сферата на клонирането. Дарън Грифин, професор по генетика от Университета в Кент, коментира: \"Трябва внимателно да се види каква е етическата рамка, в която може и трябва да се провеждат подобни експерименти.\" Според него ползите от постигнатото са ясни и \"внимателен оптимизъм е моят първи отговор на това изследване. Самото то е много впечатлявощо технологично.\" Авторите на клонираните макаци казват, че ще продължат да усъвършенстват метода. Както и планират да проследят как ще се развиват две бебета маймуни физически и психически.", "date": "2018.01.25", "title": "За първи път: китайци клонираха два макака по метода на овцата Доли"}
{"url": "http://clubz.bg/63354-%E2%80%9Esmqh_se_i_se_ujasqvah_beriq_e_syvyrsheno_prekrasen%E2%80%9C", "text": "Министерството на културата на Русия отначало разреши, а след протести на „възмутени граждани“ забрани разпространението на британската комедия „Смъртта на Сталин“. Това говори достатъчно за свободата на изразяване в Русия – но от руската редакция на Би Би Си са потърсили за мнение и руски граждани, успели да видят филма. Москва забрани филма „Смъртта на Сталин“. Бил екстремистки Сатирата на Армандо Янучи привлече вниманието на обществения съвет към Министерството на културата на Русия още през миналата година, преди членовете на съвета да са я гледали. Все пак филмът получи удостоверение за разпространение и премиерата му в Русия бе насрочена за 25 януари. Само че експертите от съвета към министерството обявиха, че не бива датата да съвпада със 75-ата годишнина от Сталинградската битка, която ще се отбележи на 2 февруари. А юристите от същото културно министерство директно поискаха забрана за филма. В обръщението на юристите се включиха и дейци на изкуството, които също не харесали филма. Те наричат британско-френската комедия    и   на всички загинали в Сталинградската битка. Ето и мнения на още руснаци, които са успели да гледат „Смъртта на Сталин“.", "date": "2018.01.25", "title": "„Смях се и се ужасявах, Берия е съвършено прекрасен!“"}
{"url": "http://clubz.bg/63352-i_armeniq_podpisa_istanbulskata_konvenciq", "text": "Докато истерията на тема \"Истанбулска конвенция\" тече с пълна сила у нас, а ГЕРБ \"дадоха\" заден ход за ратификацията на документа в парламента - и Армения подписа конвенцията. Новината за присъединяването на властите в Ереван дойде от официалната страница на Съвета на Европа - институцията, която е автор на документа за защита на жените от насилие и срещу домашното насилие. Каракачанов: Отлагаме гласуването на Истанбулската конвенция Така неподписали документа сред всички 47 страни в Съвета на Европа остават две държави - Русия и Азербайджан. Конвенцията е одобрена от всички страни в ЕС и от самия ЕС, гласувана е от Европейския парламент с внушително мнозинство, ратифицирана е от парламентите на 28 държави, а в останалите процесът тече в момента. България, която в момента отлага ратификацията, изостава в този процес от страни като Албания, Босна и Херцеговина, Сърбия, Турция, Черна гора. В сряда комисията за младежта и спорта в Народното събрание отхвърли ратификацията на документа срещу насилието над жени и домашното насилие с помощта на глас от ГЕРБ - на депутата и бивш конституционен съдия Георги Марков. С глас от ГЕРБ парламентарна комисия отхвърли Истанбулската конвенция С глас от ГЕРБ парламентарна комисия отхвърли Истанбулската конвенция", "date": "2018.01.25", "title": "И Армения подписа Истанбулската конвенция"}
{"url": "http://clubz.bg/63355-severna_koreq_prizova_za_obedinenie_na_vsichki_korejci", "text": "Пхенян се обърна към всички корейци по света и призова да постигнат пробив за обединението на страната без помощта на други държави. Пхенян обеща да   на полуострова. В изявлението, направено след среща на правителството и политически партии, се изтъква, че корейците трябва да се борят енергично за намаляване на военното напрежение и създаване на мирен климат на Корейския полуостров. Военното напрежение е сред основните пречки пред подобряването на отношенията между двете Кореи и обединението. Съвместните военни учения с чужди сили не помагат за развитието на отношенията между Северна и Южна Корея, се казва още в изявлението. Пхенян подчертава, че тази година е от значение за Северна и Южна Корея, защото се навършват 70 години от основаването на КНДР. Освен това за Сеул годината е важна, защото следващият месец страната ще бъде домакин на Зимните олимпийски игри. Пхенян: Ракетите ни са насочени само срещу САЩ Южна Корея е   в случай че северната й съседка проведе още тестове на балистични ракети или ядрени оръжия, заяви външният й министър в кулоарите на Световния икономически форум в Давос. Представители на Сеул и Пхенян започнаха разговори и взаимни визити, за да подготвят участието на КНДР на Зимните олимпийски игри, които започват след месец. Вицепрезидентът на САЩ Майк Пенс, който ще представлява САЩ по време на олимпиадата, заяви, че ще се противопостави на възможните опити на Пхенян да използва събитието за пропагандни цели. Според Сеул обаче зимните игри в Пьончан са възможност за намаляване на напрежението. Северна Корея ще изпрати спортисти на олимпиадата в Пьончан Вчера пък администрацията на американския президент Доналд Тръмп наложи серия санкции срещу севернокорейски финансови и бизнес мрежи в Китай и Русия в пореден опит да пресече приходите за финансиране на разработването на ракети и ядрено оръжие, предаде Асошиейтед прес. В черния си списък американското министерство на финансите вкарва пет севернокорейски компании за корабоплаване и шест плавателни съда. Вашингтон систематично налага санкции срещу физически и юридически лица, финансиращи управлението на Ким Чен Ун и неговата оръжейна програма и помагащи му да заобикаля санкциите, заяви министърът на финансите на САЩ Стивън Мнучин. Сред добавените днес в списъка са десет представители в Китай и Русия на корейската генерална корпорация \"Ньонбон\", която подпомага военнопромишления комплекс на КНДР и срещу която вече има санкции на САЩ и ООН. Американските граждани нямат право да имат делови отношения с тях. Освен това Вашингтон иска те да бъдат изгонени от страните, в които пребивават. Северна Корея ще изпрати спортисти на олимпиадата в Пьончан", "date": "2018.01.25", "title": "Северна Корея призова за обединение на всички корейци"}
{"url": "http://clubz.bg/63340-ti_ri_ri_ram", "text": "В България не е срамно да си корумпиран, срамно е да си гей. В първия случай няма да те осъдят, дори ще те похвалят за тарикатлъка и уменията, във втория - ще те охулят и презрат. Сигурно и затова е пълно с толкова явни корумпирани и толкова скрити хомосексуални. Даже си имаме и партия само от хетеросексуални мъже и жени - ако се вярва на лидера й Бойко Борисов, който заяви през 2010 г., че \"в ГЕРБ мъжете обичат жени, а жените обичат мъже\". Трето и четвърто положение няма. \n\tВ последния си годишен доклад за човешките права от март м.г. Държавният департамент на САЩ диагностицира същото - търпимост към корупцията, нетърпимост към различните (гей хора, хора с увреждания, роми, бежанци) в България. Пароксизмът, избуял покрай Истанбулската конвенция, и коментарите, повечето от които могат да бъдат отнесени към симптоми на параноиден синдром, го доказват. Да хвърляш обвинения в корупция при тая дунанма си е чиста загуба на време, защото хората не реагират, те са заети да се плашат как учителки ще обясняват на децата им какво е DSD - и те ще станат LGBT. Но фактите са факти. Елена Йончева, известна като журналист, в днешна битност депутат от БСП, обвини Делян Добрев, известен като политик, в днешна битност депутат от ГЕРБ, че е гребал с черпак от меда на санирането и от други обществени поръчки чрез родово-общинната окупация на Хасково. Че е теглил заем от офшорна фирма с неясен произход на средствата. По време на вота на недоверие, внесен от еленайончевите съпартийци, Добрев пък  извади данни за десетки хиляди евро, източени от КТБ през кухи фирми, и разказа за дружеските връзки между Йончева и мажоритарния собственик Цветан Василев, понастоящем въдворил се в Белград. Делян Добрев уличи Елена Йончева във връзки с КТБ Фирмата на Елена Йончева \"Авторска телевизия\" е съдружник с офшорна фирма в дружество с капитал 10 000 лв. - разделен в 100 дяла по 100 лева. \"Авторска телевизия\" внася 5000 лева за 50 дяла, офшорката - 161 000 евро също за 50 дяла. Задължава се да даде и други 250 000 евро, които са преведени, става ясно от удостоверение от КТБ, което Добрев показа. Следва схема с дружество, упоменавано наред с други в схеми за източване на Корпоративна търговска банка. Но тия патрони вече са изгърмени. Евродепутатът Николай Бареков извади същите обвинения през миналата есен - и Йончева пак каза същото. Няма офшорна фирма. Не е близка с Цветан Василев. Не е имала взаимоотношения с КТБ, а договор с TV7 (издържана от КТБ). Делян Добрев vs Елена Йончева - рунд пореден (ОБОБЩЕНИЕ) Камъните, с които се замерят Добрев и Йончева, избарабаниха по сутрешни блокове и медийни заглавия и толкоз. Четвърта година след срутването на КТБ, а делото още не може да тръгне, Цветан Василев е умело виктимизиран като жертва на лошия Пеевски и нито един премиер от трите правителства, тримата финансови министри и десетките висши чиновници в регулаторите, спомогнали за надуването на балона в периода 2002-2014 г., не е подведен под отговорност. Впрочем, като бивш министър на икономиката, енергетиката и туризма Делян Добрев сигурно може да каже публично защо е държал парите на държавната енергетика и други фирми, на които министерството е принципал, в КТБ.  Елена Йончева: Не работя за служби КТБ дължи по-малко от 1/10 от ресурса си на акционерите, останалото е от вложители, предимно държавни. Само в медийните проекти са потънали около 300 милиона лева, както стана ясно от прокурорския \"Общ поглед върху модела КТБ\", и единственият назован журналист там е Николай Бареков. Макар мнозина да присъстваха в списъците за посещения в кабинета на Василев.  Изглежда, че Добрев няма полезен ход. Йончева беше първа с атаката и той винаги ще е в позицията на отбраняващ се. Дори и да я обвини, че е в услуга на руското (военно) разузнаване например. При толкова русофили в България даже ще стане по-симпатична. И с атаки по \"джендъра\" няма да му се получи. Все пак мъжкото момиче на БСП е Корнелия Нинова. Делян Добрев vs Елена Йончева - рунд пореден (ОБОБЩЕНИЕ) Елена Йончева: Не работя за служби", "date": "2018.01.25", "title": "Ти-ри-ри-рам"}
{"url": "http://clubz.bg/63324-za_turciq_bez_emocii_omraza_i_istoricheski_vyzpomenaniq", "text": "От 90-те не бяхме говорили толкова за Балканите. И изведнъж се оказахме регионален лидер! Даже г-жа Меркел ни потупа по рамото. Само че в това е скрито недоразумение: от нас Съюзът очаква да търсим мостове към Турция (западната преса всъщност само по този повод ни споменава). Защото голямата тема е именно Турция: от нея чакаме да удържа миграцията, да бъде нашето предмостие в ислямския свят, да не премине в лагера на Путин. Но повечето държави от ЕС междувременно смятат, че вече и дума не може да става за прием на Турция, а преговорите бяха замразени след диктаторския обрат в Анкара; на Турция искат да предложат някакъв вид привилегировано партньорство, подобно на това, което бихме имали и с Обединеното кралство. Ердоган обаче еднозначно заяви, че не приема нищо по-малко от членство и тази позиция едва ли ще се промени до изборите през ноември следващата година, защото той не иска да е човекът, изритан от ЕС след десетилетия на унизително чакане. Най-лошото във всичко това обаче е безпрецедентната словесна агресия от двете страни. Да припомня само сатиричните стихчета на Бьомерман срещу Ердоган, където имаше намеци за секс с козички, или пък обвинението на самия турски президент към западните лидери, че са фашисти. Какво ли не се изговори - резултатът от тази смела победа над „политическа коректност\" - или по-точно над здравия дипломатически разум - доведе до това, че европейски и турски лидери вече просто няма как да се срещат. Идиотско, но факт. И така изгря златният шанс на нашата балканска политика. Г-н Борисов нито е обиждал, нито е обиждан, пък и май не е чак толкова чувствителен по абстрактни теми като свободата на турските университетски преподаватели. Това го прави един от малкото възможни медиатори в сегашната почти безизходна ситуация. Срещата във Варна, за чиято благословия профуча през страната ни Меркел, е замислена като тънък компромис, който цели да отблокира опасното зацикляне на отношенията между Съюза и вечния кандидат. Без участието на държавни глави, а само с ръководители на евроинституции; във Варна, за да не се възприема като елемент от европредседателството; без предварителна информация, за да не се вдига идеологически шум. Както писа Александър Андреев, ако, дай Боже, се намери някакъв компромис и отношенията потръгнат, Варна ще стане нарицателно, а г-н Борисов ще влезе в историята на ЕС. Възможно, но малко вероятно. Проблемът на Турция не са само 50-те хиляди затворници днес, нито опитите за въздействие върху турските диаспори в Германия и Холандия или пък над българските турци; не са дори военните операции, които Анкара води в този момент в съседна Сирия. Основният й проблем според мен е… \"Брекзит\". Защото с напускането на Великобритания отпада основният поддръжник на либералната версия за Европа като голям пазар без политически претенции. А това означава, че ЕС почти сигурно ще се насочи към „рейнския“ вариант на по-политическа Европа. Приемането на огромна страна като Турция ще разбърка тотално Съюза; вземете най-простото – тя автоматически би станала втората страна в Европейския съвет, измествайки назад по влияние и брой гласове Франция, Италия, Испания. Една по-силно политическа Европа няма да иска конкуренция от друг властови център. И тук идват прословутите различни скорости на развитие в ЕС, с които ние сега се борим, а ще трябва да предложим на съседката си: Едните - най-вътре в еврозоната, снабдена по Макрон с бюджет и собствен парламент, другите - в по-независим втори кръг, а пък Турция - „близка чужбина“ с всякакви права освен тези за вземане на решения. Подобна геометрия вече включва страни като Норвегия, а защо не някой ден и Украйна. Но това иска много пазарлък, а комуникацията сега е блокирана от обиди. Да добавим и всеобщото съживяване на демоните от миналото, заляло, кой знае защо, света на глобализацията. Падането на Константинопол през 1453 г. e сред най-травматичните събития за християнския свят; Мехмед Завоевателя претендира за титлата цезар на Римската империя, за чийто наследник се мисли. Това, което е битката при Поатие през 732 г., където франки и бургундци спират войските на Умаядския халифат, девет века по-късно е обсадата на Виена, където Леополд І с помощта на полския крал Собиески завинаги спира експанзията на османците. Мюсюлманските царства през целия този период не са по-неразвити, нито по-варварски – просто са най-мощните конкуренти на европейските (преди болшевишката революция в Русия), а това оставя културни травми. Към XVIII век отношенията с Османската империя улягат, турските неща се превръщат в обект на любопитство – храните, дрехите, харемите, които запленяват въображението на християнските мъже. Екзотизирането на турското обаче не заличава, а напротив, усилва различието между нас и тях. И откъм тъмната, и откъм светлата игрива страна Турция затвърждава мястото си на нещо „абсолютно друго“ и чуждо за Европа. През ХХ век ще се възхищаваме от безкръвната светска революция на Кемал и ще се възмущаваме от бруталните военни преврати - Турция ту се люшка към Запада, ту отлита обратно в неразбираемата си неевропейскост. В тази история има много подобия с Русия, макар че славянската страна е и по-застрашителна, и по-малко чужда в културно отношение (да не говорим, че не проявява интерес за еврочленство). Въпросът, който поставят и двете бивши имперски страни, от известно време звучи с все по-голяма настойчивост: Къде са границите на Европейския съюз? Проектът принципно е универсалистки - няма причина ЕС да спре нито пред Урал, нито пред пустинята Гоби, стига да се изпълняват изискванията и споделят ценностите. Проблемът на подобна постмодерна империя е, че всеки измисля границите според собствените си политически цели, без да разполага с власт и армия, както едно време, та да ги очертае. Едните настояват на християнския характер на Европа, забравяйки, че при такова виждане нямаме особени основания да откажем членство на Беларус. Другите слагат за критерий демокрацията, но не готви ли една Полша например политическа саморазправа със съдиите, а за същото осъждаме Ердоган? Трети изтъкват по-сложни аргументи - например неравния, по-скоро американски, отколкото европейски характер на турското общество, по-слабата социална държава. Тук ние, българите, май ще си замълчим, та да не се озовем и ние навън. Доста глупаво ще е, ако границата на Европейския ни съюз се основава на емоции, омрази и исторически възпоменания. Между две трети и три четвърти от хората в собствената ни страна обикновено изразяват негативно отношение към Турция в зависимост от задавания им въпрос. Как ще прави медиация г-н Борисов при това положение, не знам. Но ако искаме да намери компромис, най-добре да загърбим смелите взаимни попръжни и да се върнем към добрата стара дипломация.", "date": "2018.01.25", "title": "За Турция - без емоции, омраза и исторически възпоменания"}
{"url": "http://clubz.bg/63339-separatisti_v_katalunq_iskat_republika", "text": "Кандидатурата на народното единство (КНЕ) - една от трите сепаратистки партии в регионалния парламент на Каталуня, иска \"материализиране на републиката\" в автономната област, съобщи в. \"Ел Мундо\". Това се съдържа в писмо, изпратено от КНЕ до другите две отцепнически сили - \"Заедно за Каталуня\" и Републиканската левица на Каталуня (РЛК). В писмото има също така искане областта да се спре участието си в изплащането на държавния дълг на Испания. Пучдемон пак премиер = Каталуня без автономия КНЕ е крайно лява партия с ясно антикапиталистическа програма. Тя обаче е неизбежен съюзник на другите две сепаратистки сили в новоизбрания парламент в Барселона. КНЕ има само четирима депутати, но точно с тях отцепниците събират абсолютно мнозинство от 70 души в 135-членния парламент. Поради малкото си представители тази партия дори няма парламентарна група. По ирония на съдбата тя ще трябва да бъде в смесена група с управляващата в Испания консервативна Народна партия (НП), която бе главната сила зад временното отнемане на автономията на Каталуня и която сега също има 4-ма представители в Каталуня. Интересното е, че РЛК в момента не говори за република в Каталуня. И точно по тази причина искането на КНЕ може да всее смут в редиците на сепаратистите, коментираха за Клуб Z анализатори в Барселона. Още повече, трите отепнически сили бърат да съставят ново правителство, след което да решат как да се борят за независимост. Испанската република е ликвидирана през 1939 г. след победата в гражданската война на фалангистите начело с Франко. Страната е обявена за монархия, но крал Хуан Карлос се възкачва на трона чак след смъртта на диктатора през 1975 г. Точно при неговото управление Каталуня получи най-голямата автономия, която е имала в своята история. Сепаратистите отново с абсолютно мнозинство в Каталуня Същевременно бившият каталунски премиер Карлес Пучдемон не изключи възможността да се върне в Испания, за да присъства на гласуването в регионалния парламент на неговата номинация, предаде Ройтерс. Той бе номиниран от новоизбрания шеф на парламента Роже Торен. Двамата се срещнаха  Брюксел, където Пучдемон е в доброволно изгнание от края на октомври 2017 г. Там дойдоха и група каталунски депутати. Той имаше предвид начините, по които той би могъл да гласува или да положи клетва Парламентът на Каталуня може да се събере на 30 януари, за да разгледа кандидатурата на Пучдемон. Сепаратистите отново с абсолютно мнозинство в Каталуня", "date": "2018.01.25", "title": "Сепаратисти в Каталуня искат република"}
{"url": "http://clubz.bg/63322-koj_vyzhvalqva_trymp_i_go_uchi_da_atakuva_mediite", "text": "Президентът Доналд Тръмп се обръща за съвет към редица хора - и от Белия дом, и извън него. Но най-изтъкнатият и може би най-влиятелният от тях е Стивън Милър, коментира  По време на финансовата парализа на федералната администрация през уикенда един от препъникамъните, осуетили споразумението, бе въпросът какво да прави Конгресът с имигрантите, вкарани незаконно в САЩ в детска възраст от своите родители. Според сенатора републиканец Линдзи Греъм старши политическият съветник Милър не е искал президентът да отстъпва. След това говорителката на Белия дом Сара Сандърс отвърна на удара. Милър следва дневния ред на президента, а не своя, обясни тя. Той и другите съветници работят по черновите на речите, така е прието, така бе и при предишните администрации. Но досега всички президенти на САЩ са били преди това на изборна или държавна работа или са служили във въоръжените сили. Бизнесменът Тръмп няма такъв опит в политиката, казва Матю Далик, автор на книга за Роналд Рейгън. Така че Тръмп се обръща за помощ към Милър. Трийсет и две годишният Милър превръща идеите на Тръмп в политически речи и ги прави достъпни за \"лаиците\", казва Джей Бергман от Щатския университет в Централен Кънектикът. Той познава и публиката си. Тръмп изненада хората с издържаната в мрачни краски реч при встъпването в длъжност и със споменаването на \"американската касапница\". Речта бе написана от бившия главен стратег Стивън Банън, Милър и други. Според някои наблюдатели, като обрисува така Америка, Тръмп просто казва истината за една страна, която е изгубила пътя. Но критиците имат друга гледна точка.  Апокалиптичните визии са типични за авторитарни лидери, казва Рут Бен-Гиат от Нюйоркския университет, автор на книга за Мусолини. Основната идея е, че обществото е в упадък и разложение и трябва да бъде пречистено. С оттеглянето на Банън сега Милър има повече власт в Белия дом като хардлайнер по имиграцията и национализма. Той засили позициите си с подкрепата за президента. През миналата година той каза по телевизията, че   Милър подсилва самомнението на президента с \"възвеличаване на лидера\", казва Бен-Гиат, и подчертава ключовото послание: В речта, която президентът трябваше да произнесе през декември във Флорида, Милър добави няколко реда за случая с Катрин Стейнли - жена, убита от мексикански имигрант без документи. Представител на администрацията обясни, че Милър е искал да види как ще реагира на тези изречения благоразположената аудитория на митинга. След това Милър се качи в \"Еър форс уан\" и говори с колегите си за речта. Той бе доволен от реакцията на тълпата, каза един от тях.   Милър подбира езика на президента, като изпробва пасажи пред публика от локални привърженици, преди да ги използва в речи пред национална аудитория. В този случай той насърчи президента да поднови призива си за стената - популярен мотив сред симпатизантите му.  Милър подкрепя президента, като подсилва критиките му срещу медиите. През януари Милър се появи по Си Ен Ен и в яростна размяна на реплики с Джейк Тапър обвини телевизията в \"сензационни и смущаващо неверни репортажи\". Милър отказа да отговори на въпросите му, твърди водещият, като заяви, че телевизията \"сега я е грижа само за един зрител\". Интервюто рязко приключи. Скоро след това Тръмп написа в туитър, че     Милър като рупор усилва критиките на президента и го насърчава да действа по-агресивно спрямо медиите.  Милър помогна да се оформи политиката на президента към Европа, като изтри текст от негова реч за НАТО въпреки желанието на други съветници в Белия дом. Като привърженик на националния суверенитет, подкрепил \"Брекзит\" (той се появяваше на обществени места с Найджъл Фараж), Милър махна от речта редовете, в които се изразява ангажираност към член 5 от Севернотлантическия договор (обещание да се помогне на съюзници, изложени на агресия), казват приближени на Милър. Член 5 е ключов принцип в 70-годишния пакт за взаимна отбрана. Тръмп спомена член 5, но не наблегна на това, че държи на него, както искаха неговите съветници. След това репортерите се събраха в едно от помещенията в централата на НАТО в Брюксел и питаха дали ангажиментът на САЩ към Алианса отслабва. В това време Милър крачеше из залата, явно раздразнен от въпросите.  Чрез отстраняването на изречения от речта Милър принуди президента да покаже публично и по нов начин своето двойствено отношение към НАТО.", "date": "2018.01.25", "title": "Кой възхвалява Тръмп и го учи да атакува медиите?"}
{"url": "http://clubz.bg/63341-trymp_chakam_s_netyrpenie_da_me_razpitat_za_ruskata_namesa", "text": "И добави: Както е известно спецпрокурорът Робърт Мълър разследва намесата на Русия в изборите през 2016 година. Вчера за първи път той разпита и човек от кабинета на президента - Джеф Сешънс, главен прокурор и правосъден министър. Президентът на САЩ подчерта отново, че според него не е имало никакво съглашателство, отбелязва Франс прес, цитирана от БТА. Тръмп и преди е обещавал да съдейства на разследването и негови адвокати разговарят с екипа на Мълър. Той уточни сега, че иска това да стане възможно най-скоро. По-рано вчера Ройтерс съобщи, че високопоставни служители на разузнаването, включително директортът на ЦРУ Майк Помпео, са били разпитвани от екипа на Мълър дали Тръмп се е опитвал да попречи на разследването за руската намеса, което означава възпрепятстване на правосъдието. А това е достатъчно голямо нарушение, за да се поиска импийчмънт на държавния глава.   Президентът говори и за имигрантската си политика. Той направи крачка назад и обясни, че е готов да обмисли предоставянето на гражданство на нелегални имигранти, пристигнали в САЩ като деца, като получаването му ще отнеме 10 до 12 години. Това засяга около 700 000 души. Държавният глава искаше да ги изгони от САЩ, но след като миналата седмица конгресмените не приеха бюджета именно заради неговата политика по миграционните въпроси, сега той напомни, че защитата, с която се ползват младите имигранти, изтича на 5 март, но заяви, че е готов да отложи крайния срок и изрази увереност, че може да бъде постигнато споразумение по въпроса за имиграцията. Тръмп обаче определи като сложен въпросът за статута на родителите им, които са влезли в САЩ незаконно. Стопанинът на Белия дом обаче не отстъпва по въпроса за строежа на стената по границата с Мексико, което е негово основно предизборно обещание. Той обяви, че законът за имиграцията, който ще бъде представен следващата седмица, ще включва и 25 милиарда долара за строеж на стена по границата. Републиканският сенатор Линдзи Греъм, водещ участник в преговорите за постигане на споразумение за имиграцията, определи изявлението на Тръмп като важен пробив, който увеличава шансовете за намиране на решение.", "date": "2018.01.25", "title": "Тръмп: Чакам с нетърпение да ме разпитат за руската намеса"}
{"url": "http://clubz.bg/63344-poreden_zvuchen_proval_za_real_otpadna_za_kralskata_kupa", "text": "\"Реал\" (Мадрид) направи голям гаф в сезон, в който провалите за \"белите\" се нижат един след друг. Шампионът на Испания, Европа и света отпадна на четвъртфинал за Кралската купа след поражение с 1:2 от \"Леганес\" на полупразния \"Сантяго Бернабеу\". А \"Реал\" спечели първата среща с 1:0 като гост. Тимът напуска турнира, тъй като съперникът му е отбелязал повече голове на чужд терен. Тази ръзвръзка, и то срещу скромен отбор като \"Леганес\", прави грешната стъпка още по-нелепа. Победителят е от мадридското предградие Леганес, където живеят много имигранти, включително българи. \"Леганес\"  ще играе на полуфинал и това е най-доброто класиране на тима в историята на турнира. Треньорът Зинедин Зидан, чийто стол се клати все по-силно, остави извън състава куп титуляри, начело с Кристиано Роналдо. Ерасо откри резултата в 32-ата минута и изравни общия резултат от двете срещи. В 47-ата Карим Бензема изравни и това накара домакините да гледат още по-лековато на двубоя. Габриел обаче ги върна бързо в реалността, като направи 2:1 още в 55-ата.  До края \"Реал\" натискаше, но чистите голови ситуации не бяха много. И \"лос меренгес\" напуснаха терена с наведени глави, освиркани от феновете си. Мадридчани са на цели 19 точки зад лидера \"Барселона\" в класирането (и мач по-малко), което прави битката за титлата изгубена кауза. Остава Шампионската лига, но съперникът на осминафиналите е доста сериозен - \"Пари Сен Жермен\". След мача играчите от \"Леганес\" отвориха шампанското. И главна заслуга за това има човек с фамилията Шампан, пише в. \"Ел Мундо\". Във Франция тази дума се използва и за едноименната област, и за появилата се там пенлива напитка. Героят е аржентинецът от френски произход Нерео Шампан, вратарят на \"Леганес\". Той е 32-годишен и играе за тима от мадридско предградие като преотстъпен от \"Олимпио\" в родината си. При това мачът срещу \"Реал\" бе едва четвъртият за Шампан с фланелката на \"Леганес\". А след победата вратарят с „шампанската“ фамилия цяла нощ е слушал любимия си хеви метъл. Съотборниците му се жалват, че той ги подлудява с високи децибели. Снощи обаче те са го оставили на драго сърце да им надува главите. Заслужил си го е.", "date": "2018.01.25", "title": "Пореден звучен провал за \"Реал\", отпадна за Кралската купа"}
