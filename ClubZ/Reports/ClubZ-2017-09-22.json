{"url": "http://clubz.bg/58679-novata_supergeroinq_na_pakistan", "text": "", "date": "2017.09.22", "title": "Новата супергероиня на Пакистан"}
{"url": "http://clubz.bg/58643-gerhard_shroder_s_nova_izgora_tozi_pyt_aziatka", "text": "Бившият германски канцлер (1998 – 2005 г.) Герхард Шрьодер има нова любима – южнокорейката Ким Со Йеун, с 25 години по-млада от него. Тя е била основната причина Шрьодер да загърби четвъртата си съпруга Дорис (54 г.), съобщи самата тя във фейсбук. Според в. “Билд” 48-годишната Ким и Шрьодер са се появили публично за пръв път миналата седмица. Това е станало в Сеул по време на представяне на автобиографичната книга на бившия канцлер, излязла в превод на корейски език. Тогава обаче Ким е била в ролята на негова преводачка. Тя говори перфектно немски, завършила е университет в германския град Марбург. Докато от берлинския офис на Шрьодер отказват всякакъв коментар, все още съпругата му Дорис Шрьодер-Кьопф потвърди във фейсбук интимната връзка на мъжа си с южнокорейката. Според Дорис двамата са се запознали преди година и половина по време на пребиваване на Шрьодер в Южна Корея. Ким е била ако не единствената причина, то конкретният повод за развод. Герхард Шрьодер се развежда. За четвърти път Ето какво написа Дорис Шрьодер в профила си във фейсбук: Да уточним, че от четирите си брака Шрьодер няма свои деца. Дорис има дъщеря Клара от извънбрачна връзка, преди да срещне Герхард Шрьодер. Впоследствие с намесата на Владимир Путин двамата осиновиха две русначета от сиропиталище – Виктория и Грегор. Бившият германски канцлер и четвъртата му съпруга подадоха молба за развод през септември 2016 г. По желание на Дорис обаче бракоразводното дело ще се гледа след октомври т. г., твърдят осведомени. На 15 октомври се провеждат парламентарни избори във федералната провинция Долна Саксония със столица Хановер, където все още съпрузите живеят, макар и разделени. Дорис Шрьодер-Кьопф кандидатства за втори депутатски мандат в парламента в Хановер от квотата на социалдемократите. Дорис не е самотна. От близо година тя живее на семейни начала с вътрешния министър на Долна Саксония, социалдемократа Борис Писториус (59 г.), който заради новата си изгора загърби семейството си.", "date": "2017.09.22", "title": "Герхард Шрьодер с нова изгора, този път азиатка"}
{"url": "http://clubz.bg/58673-i_london_zabrani_uber", "text": "Управата на транспорта в Лондон обяви днес, че няма да поднови лиценза на таксиметровата компания Uber, съобщи Би Би Си. Това на практика блокира работата на компанията на територията на британската столица, за радост на местните таксиджии, които протестираха миналата година, когато Uber получи лиценза си. Европа може да наложи на Uber правилата за таксѝ компаниите От транспортната управа отбелязват, че Uber London не спазват регулациите и че им липсва корпоративна отговорност, особено по няколко въпроса. Това са подходът им към информирането за сериозни престъпления, начинът, по който шофьорите придобиват медицински сертификати, начинът, по който придобиват проверки за съдимост. И за финал - използването на софтуера Greyball в Лондон, с който Uber може да блокира достъпа до приложението на определени пътници - например представители на проверяващи институции и така да им пречи да си вършат работата. Лицензът на Uber изтича след дни - на 30 септември. Компанията може да обжалва отказа за подновяването му в 21-дневен срок. И Италия забрани Uber Това е поредната забрана за алтернативната таксиметрова компания. Тя бе изгонена от България, Дания, Италия, Унгария, Китай, Тайван, отделни американски щати и от Ванкувър, Канада.   И Италия забрани Uber", "date": "2017.09.22", "title": "И Лондон забрани Uber"}
{"url": "http://clubz.bg/58670-nezavisimi_sme_veche_109_godini_snimki", "text": "Днес България празнува 109 години, откакто във Велико Търново с манифест княз Фердинанд обявява, че страната ни е независима от Османската империя. Княжество България става третата българска държава на Балканите.  Празникът се отбелязва в цялата страна. Фотографът на Клуб Z  засне кадри от тържествената церемония на поднасяне на венци пред Паметника на незнайния воин в София.  Там присъстваха военни, официални лица, оркестър и деца в народни носии. Във Варна също отбелязаха празника с традиционна церемония. Председателят на ПГ на ГЕРБ Цветан Цветанов пък публикува снимки от Велико Търново, където празникът се открива от председателя на парламента Димитър Главчев, заедно с вицепрезидентката Илияна Йотова.  ", "date": "2017.09.22", "title": "Независими сме - вече 109 години (СНИМКИ)"}
{"url": "http://clubz.bg/58675-rumen_radev_pokani_bil_klintyn_na_gosti", "text": "Това заяви президентът Румен Радев пред журналисти, след като проведе среща в Ню Йорк с президента на САЩ (1993-2001 г.) Бил Клинтън, съобщи прессекретариата на държавния глава.  Президентът е поканил Клинтън отново да посети България и да изнесе лекция пред български студенти. Бившият американски президент бе у нас през 1999 г. по времето на Петър Стоянов.  По думите му съществува разлика между изключително доброто ниво на двустранното политическо сътрудничество и недостатъчното присъствие на американския бизнес в България.  ", "date": "2017.09.22", "title": "Румен Радев покани Бил Клинтън на гости"}
{"url": "http://clubz.bg/58652-koj_shte_vyrne_paqcite_obratno_v_burkana", "text": "Нямам рецепта какво да правим с настоящата ситуация в страната. Ако е възможно, да не психясваме – от истерии на никой няма да му стане по-добре. Ако можем да помогнем на някого, да помогнем. Но такива варианти са малко. Какво от това, че и аз заедно с много уважавани хора подписах писмо с молба да оставят на мира режисьора Серебренников? Променя ли нещо това? Режисьор в клетка (СНИМКИ)  За съжаление, не. Макар че, не знаем какво би било ако всички си мълчаха и не бе изпратено нито едно писмо. Трудно си представям, че президентът чете тези писма и разпорежда нещо да последва. Седи някъде там един човек, който брои подписите – сто ли са, сто хиляди ли са. И ако надхвърлят един милион, там се събират в един кабинет и решават какво да направят. Но е малко вероятно президентът да си губи времето с такива дреболии. С удивление научих, че от няколко години вече оправдателните присъди у нас са по-малко, отколкото при Сталин. Това е поразително! Сега, разбира се, няма чак такъв размах, не можем да го наречем масов терор. Тук хванали един, там друг. А министър да са затворили? Знам, че от мен се очаква реакция на всеки арест, на всяко нападение, на всяка проява на мракобесие. Очакват поредната песен по злобата на деня. Опитах се да отговоря на тези хора със стих: С първите е безмислено да разговаряш на тази тема, защото те мислят по същия начин като теб. С другите е безполезно – те мислят различно и изобщо не слушат. Диалогът между нас е невъзможен. Началото на масовото безумие, което наблюдаваме сега, е конфликтът в Украйна. Изпуснахме парата. Този процес, ако изобщо е обратим, е много труден. По-лесно е да продължим, отколкото да се върнем назад. Всичко, за съжаление, тръгва от властта. Тя у нас е изключително аморална и цинична. Голяма част от нашите граждани това положение ги устройва. Те копират модела на поведение, който им предлага властта. Оказа се, че руснаците безкрайно лесно се поддават на омразата. Нямаше я преди, а сега я има. Не искам да си мисля, че ситуацията е неуправляема и че всевластието на президента е илюзия. Ако това е така, кой тогава ще върне паяците в буркана? Така че, нещата изобщо не изглеждат добре. Прочетох предложения да се бойкотира властта. Това е толкова трогателно и наивно. Към кого са тези призиви? Гражданските права в Русия са второ качество Да не би писатели, музиканти и режисьори, които се надяват на помощ от властта, да прочетат този призив и от утре сами да се откажат от тази помощ? Разбира се, че не. А тези, които се опитват да нямат нищо общо с властта, те и без това нямат общо с властта. Държавното финансиране е повод, който властта може да дръпне във всеки един момент. На този повод са вързани половината народ, а вероятно и повече. Днес обаче не може да има информационно затъмнение заради интернет. Вече е по-сложно да се контролират хората. Затова са необходими различни подходи – един ще заплашиш, друг ще вържеш на повод, с трети ще се договориш. Не знам как ще завърши всичко това – с революция, гражданска война, разпад на държавата. Предстоят ни събития, голяма част от които не зависят от нас. Може пък след половин година да не се занимаваме с либерали и патриоти, а с оцеляването на човечеството при новите климатични условия. И тогава всичко останало ще отиде на втори план. Това не е повод да се отдадем на тревожни настроения и всекидневно да си казваме: всичко ще се влоши, всички ще умрат, нищо няма да се получи. Защото ще стане точно така. Всеки от нас излъчва микроенергия – или позитивна, или негативна. По-добре да е позитивна. Когато през 2001 г. гледах по телевизията разрушаването на кулите близнаци в Ню Йорк, първата ми мисъл бе: това е като на кино. Толкова филми имаше за това, че то нямаше как да не се случи. Ако ще се наслаждаваме на бъдещи катастрофи, те със сигурност ще се случат. Гражданските права в Русия са второ качество", "date": "2017.09.22", "title": "Кой ще върне паяците обратно в буркана?"}
{"url": "http://clubz.bg/58677-kzk_razreshi_vtori_opit_za_prodajba_na_mall", "text": "Комисията за защита на конкуренцията (КЗК) разреши втория опит за продажба на търговския център The Mall на бул. „Цариградско шосе“ в София.  В края на юни базираното в Обединеното кралство дружество Hystead обяви, че иска да придобие всички акции на българския собственик на мола  AP Retail I чрез дъщерното си дружество Balkan Retail NV. Стойността на сделката е 156 млн. евро. Компанията преговаря и за закупуването на площта, отредена за хипермаркет, която се заемаше от Carrefour и след това беше поета от кредитора на веригата - \"Уникредит Булбанк\" на търг за принудителна продан. Мегасделка - The Mall в София ще има нов собственик В началото на годината КЗК даде зелена светлина за придобиването на The Mall от южноафриканският фонд NEPI (New Europe Property Investments), но инвеститорът се отказа и предпочете да купи  „Сердика център“ на столичния бул. „Ситняково“ за 207 млн. евро. Това е най-голямата сделка за недвижим имот в България за 2017 г.  Южноафрикански фонд купува мол \"Сердика център\" В решението на КЗК е посочено, че учреденото на 21 юни дружество Balkan Retail NV не е осъществявало дейност на територията на страната през 2016 г. и съответно не е реализирало оборот. Така общият оборот на участниците в концентрацията се формира само от приходите на AP Retail, а те са под законоустановения праг, при който се изисква одобрение от регулатора. Сделката не попада в обхвата на текстовете от Закона за защита на конкуренцията и затова не е правен пазарен анализ за очакваните ефекти върху конкурентната среда, коментират от антимонополния орган.  \n\t  Южноафрикански фонд купува мол \"Сердика център\"", "date": "2017.09.22", "title": "КЗК разреши втори опит за продажба на The Mall "}
{"url": "http://clubz.bg/58640-qj_kato_pikaso", "text": "Участниците бяха стриктно подбрани сред най-влиятелните експерти по модернизъм и съвременно изкуство в цял свят. Но това, което затвърди окончателно усещането за елитност на събитието, бе именно появата на Феран Адриа – ексцентричния каталунски готвач, за чийто ресторант световните милионери до неотдавна бяха принудени да чакат с години, за да похапнат и съответно да заплатят сметка, равна на малко състояние, в ресторанта му ElBulli на каталунското крайбрежие Коста Брава. Срещу търпението и парите си те получаваха лек сетивен шок, поднесен с много естетичност и безпогрешен снобизъм: Адриа бе майстор в това да зашеметява и обърква рецепторите, сменяйки агрегатното състояние на храната. Сред най-известните му произведения бяха течен омлет, моркови на пяна, желе от босилек, доматен сладолед, чай във вид на хайвер. От близо милион резервации, които ElBulli получаваше всяка година, заведението успяваше да поеме едва 3000. На всичкото отгоре през 2011 г. каталунецът разби сърцата на световните сноби, като най-неочаквано затвори вратите на своя ресторант си и го превърна във фондация за експерименти. Той си спомни как преди време заедно с екипа си създал „пушена вода” (smoked water), която сервирали като напитка в лек грамаж. Една от тайните на успеха му била, че отказал да се съобразява с това, което клиентите очакват от храната. Независимо че най-влиятелните хора в света се домогваха до места в неговия ресторант, Адриа призна, че  единственият човек, с когото мечтае да вечеря, това е сънародникът му Пабло Пикасо. Самият Адриа отдавна е приет от художниците като артист, а не като готвач. Каталунецът бе приятел с легендарния създател на попарта, британеца Ричард Хамилтън (инициатор на Групата на независимите в Лондон през 50-те години на миналия век). В „кухнята” на Адриа са „готвили” заедно с него архитектите Жан Нувел и Франк Гери. Но Пикасо остава неговият недостижим идеал. В момента Адриа заедно с музея в Барселона подготвя книга и изложба с наслов „Пикасо и храната”. Малко известен факт е, че създателят на кубизма е бил запален кулинар, а според Адриа на моменти той дори е бил обсебен от тази страст. А в Барселона дори има поговорка: Връзката на Пикасо с кухнята е продължителна и обсебваща и за това свидетелстват както множеството хранителни продукти (най-вече домати, плодове и риби), знаменитите му керамични съдове в картините, така и неговите записки. През 1953 г. френското списание „Вог“ дори публикува статия по темата и две от любимите рецепти на Пикасо, а Дейвид Дъглас Дънкан проучва тиганите в картините му.  Пикасо, както и Адриа, винаги се е стремил да стигне до крайния предел, до лимита на всяка една техника в изкуството. А за Адриа готвенето е първата творческа активност изобщо, появила се преди рисуването или музиката. И в това изкуство също като в останалите има няколко изключителни революции, обясни той. Когато прочел теорията на френския философ Жак Дерида за деконструкцията, разбрал, че прави точно това: деконструираното ястие запазва духа и дори засилва вкуса на всеки отделен продукт. В същото време тотално трансформира констистенцията на всяка съставка. Неговата деконструирана супа например се предлагаше като  мус от карфиол и мус от царевица, доматено пюре, прасковен скреж, бадемов сладолед и желе от босилек. А ако имахте късмета да се домогнете до ресторанта му и да си поръчате пиле къри, получавахте къри сладолед, ябълково желе, кокосова супа, пилешки бульон и кръгчета суров лук. Освен всичко останало ястията му бяха подредени като скулптурни или миниархитектурни шедьоври. Изложбата, посветена на Пикасо и храната, ще съдържа именно такива „разработки”, обясни Адриа. Освен храната, разбира се, Пикасо най-вече деконструира и декомпозира жените. Но Адриа вярва, че може да постигне същото усещане със своите бъдещи скулптури ястия. Интересен въпрос.  Аз бих казал, че това е някой артист като Ел Анацуи от Африка (роден в Гана скулптор, чиито произведения са направени от битови отпадъци – бел.ред.) или Уанг Гуанги Не мисля, че художници от САЩ или Европа, особено от Великобритания, могат да бъдат в тази водеща роля днес. Те вече са част от империята. „Нашествениците” идват отвън, от някое напълно неочаквано място, само такива хора могат да погледнат със съвсем нови очи нашата култура и да направят от нея нещо различно. Аз харесвам и Кунс, и Хърст, те са големи артисти. Кунс например играе една много интересна роля – да кара изкуството да изглежда несериозно или по-малко сериозно. Но творците, които споменах – Ел Анацуи и Уанг Гуанги, те успяват да използват западната култура по изключително непредсказуем начин, да създадат нещо ново, което на всичкото отгоре работи перфектно. Да, понятието идва от британския критик Джон Бъргър, той го заимства от Ортега и Гасет, той от Валтер Ратенау… Това всъщност не е понятие, а фраза, магнетична фраза. Бъргър има предвид някой, който идва от различна, по-примитивна култура и чрез консумиране на нашата създава нови стилове. Това води до пораждане на нови стилове в изкуството. По някакъв начин ние всички сме малко или много „вертикални нашественици”, всички сме варвари, защото почти никой днес не идва само от една-единствена култура. Със сигурност една жена може да внесе външна и много интересна гледна точка в свят, доминиран от мъже. Въпреки че днес вече имаме много успели жени артисти, много повече, отколкото във времето на Пикасо. Например колко различно е неговото изкуство във всеки един момент. Понякога той тръгва от пародията и я превръща в проникновена тъга, друг път тя става дълбока страст или пък радост. Той има тази невероятна способност да създава картини, които приличат на много сложни машини и изкуството му е толкова различно във всеки един момент. Ако вземем например неговата версия на „Менини” (Las Meninas) на Веласкес (Музея на Пикасо в Барселона) – в нея сякаш са събрани в едно две абсолютно различни  картини: едната от тях е правена от механик, от техник, който сякаш е разглобил шедьовъра на Веласкес и го е събрал отново в съвсем различна, брилянтна конструкция. Втората част сякаш опростява Веласкес, прави карикатура на Веласкес, като просто го формализира. И двете части поотделно са страхотни, но когато видим тези две машини, тези две картини в едно, е наистина невероятна гледка, невъзможна машина. Мисля, че неговото изкуство е изключително ценно, защото то винаги е в полза на свободата, то се отваря към свободата, свободата е един от неговите основни ангажименти. Мисля, че това се променя в различните моменти от живота му. При аналитичния кубизъм например годините между 1910-а и 1912-а – тялото, човешката фигура ръководи. Дори когато  е скрита зад различни фасети и не я виждаме директно, тя пак се чувства вътре в картината. Но след това, ако погледнем изкуството му в края на живота му и дори още след Втората световна война, виждаме едно почти вманиачено фокусиране върху лицето. Дори и по-рано – той сякаш е обсебен на моменти от лицата на неговите любими – Олга и Мари Терез, в различни състояния, спящи, сънуващи, четящи… Не мисля, че тази промяна има връзка с войната. Пикасо изразява своя ужас от войната чрез телата, смесването на тела в пространството, каквото виждаме например в „Герника”. Но да, вярно е, че там лицата също са силно експресивни. Според мен по-скоро интересът на Пикасо към лицата е неговият отговор на възрастта. Като контраст на неговата силно сексуална образност от края на 20-те и началото на 30-те години след 1936 г. той започва да изразява своите емоционални връзки с Мари Терез, Дора Маар, Франсоа Жило, Жаклин Рок чрез едно обсебващо проучване на лицата им. Това се вижда много ясно в изложбата на негови портрети, която в момента е в Музея на Пикасо в Барселона. И, разбира се, в последното десетилетие той създава изключително много вариации на своето собствено лице. „Това е много различен музей, трудно е да бъде сравняван. От една страна, има страхотна, но много специфична колекция – тук са най-ранните работи на Пикасо, когато той, така да се каже, се е учил да рисува, тук са също така и късните му работи, включително и неговият уникален отговор на Менини на Веласкес – заедно с всички рисунки към този шедьовър. В същото време музеят е уникален сам по себе си като сграда, защото е създаден от различни сгради от различни епохи – от архитектурна гледна точка той вече е произведение на изкуството“, каза пред сп. „Клуб Z“ Гижон. И подчертава, че музеят има около милион посетители всяка година. Плановете му включват някои промени – повече публикации, книги, каталози и годишно ревю. А безспорно най-атрактивната готвена проява е предстоящата съвместна работа с готвача Феран Адриа. Изложбата ще покаже много шедьоври, в които досега не е обръщано сериозно внимание на храната.", "date": "2017.09.22", "title": "Яж като Пикасо"}
{"url": "http://clubz.bg/58678-tereza_mej_iskam_evropejcite_na_ostrova_da_ostanat_sys_syshtite_prava_video", "text": "Правата на всички чужденци във Великобритания ще останат същите, каквито са били досега, обеща британската премиерка Тереза Мей. Мей говори днес във Флоренция за трудните преговори по раздялата между Великобритания и Европейския съюз и приоритетите на нейната държава по процедурата.  Но уводните й думи бяха кратки и бързо мина на ключовата тема - \"Брекзит\": Великобритания никога не се е почувствала у дома в ЕС, смята тя.  И добави отстъпка пред ЕС - съдилищата във Великобритания ще вземат предвид решенията на Европейския съд за правата на човека, защото след време ще започне да има разлика между законите на страна и тези на Съюза. И заяви, че е нужен добър метод за разрешаване на конфликтните точки, както и да се интерпретират решенията по един и същи начин и от двете страни. Това обаче не означава Европейският съд за правата на човека да е арбитър, защото е от едната страна. Според нея моделът на Норвегия и Канада за икономически отношения не е задоволителен за Великобритания. Според нея членство в Европейската икономическа зона е решение, лишето от въображение. Мей предложи и детайлен договор за сигурност с ЕС, като заяви, че Великобритания e  Целта е партньорство, но въпросът е как ще го постигнем, заяви тя. И добави, че Великобритания спира да е член на ЕС на 29 март 2019 г. Великобритания ще спазва правилата на ЕС още приблизително две години, обеща министър-председателката. През това време тя иска достъпът до общия пазар да продължи, хората ще могат да посещават Великобритания, но ще трябва да се регистрират. Това означава, че на практика  Мей каза още, че Великобритания ще продължи и да плаща вноски в бюджета на ЕС до 2020 г. Кълбото от лъжи около Брекзит започва да се разплита Речта й по график трябваше да започне в 16,15 ч българско време, но закъсня с над 10 минути.", "date": "2017.09.22", "title": "Тереза Мей: Искам европейците на Острова да останат със същите права (ВИДЕО)"}
{"url": "http://clubz.bg/58674-zukyrbyrg_nqma_danni_za_tolkova_ruski_reklami_v_germanskite_izbori", "text": "Няма индикации в Германия да върви кампания с фалшиви прокремълски новини през Facebook като тази на изборите в САЩ, обяви в свое обръщение основателят на социалната мрежа Марк Зукърбърг. Той е за първи ден на работа обратно в офиса, откакто се роди последното му дете. В началото на септември Фейсбук обяви резултатите от разследване на изборите в САЩ миналата година. Бяха установени около 100 000 долара, похарчени от юни 205 до май 2017 г., свързани с около 3000 реклами от руски профили. Рекламите са споделени със специален съвет, проверяващ руското влияние в изборите. Основателят е наредил и пращането им в Конгреса. Тази седмица обаче са изборите в Германия и основната грижа е за тях. Той добави, че компанията му все по-бързо и ефективно се справя с подобни заплахи. И че фейсбук ще продължи да работи с правителството, за да се разбере пълната степен на руската намеса. Първоначално Зукърбърг твърдеше, че фалшивите новини не могат да повлияят на изборите, определяйки идеята като \"луда\". Ето и пълното изказване на основателя на Facebook:    ", "date": "2017.09.22", "title": "Зукърбърг: Няма данни за толкова руски реклами в германските избори"}
{"url": "http://clubz.bg/58680-naj_loshiqt_film_na_godinata_ne_i_spored_marina_abramovich", "text": "Едно от най-очакваните киносъбития на фестивала във Венеция беше прожекцията на „Майка“ на Дарън Ароновски – произведение, което в залата бе прието с бурни аплодисменти и… освирквания. Никой не може категорично да каже дали това е най-добрият филм на годината, или обратно – най-лошият. Но когато на едната от двете страни застане Марина Абрамович, везните видимо се наклоняват. В свой статус във Фейсбук артистката заяви, че ако не това поколение, то следващото ще може да разбере „Майка“, филм за „най-мрачната страна на човешката природа и безусловната любов“. Предлагаме ви статуса на Марина Абрамович за „Майка“. В „Майка“ на Аронофски играят Дженифър Лорънс, Хавиер Бардем, Ед Харис, Мишел Пфайфър… но никой от техните герои няма име. „Майка“ предлага два стресови часа – но дали те са върхът или дъното в киното, всеки ще трябва да преценява сам за себе си. Световната премиера на „Майка“ е на 13 октомври. В България обаче ще го гледаме по кината от 8 декември.", "date": "2017.09.22", "title": "Най-лошият филм на годината? Не и според Марина Абрамович"}
{"url": "http://clubz.bg/58672-tozi_chovek_ima_slava_spechelil_e_51_miliona_i_iska_da_stane_agent_na_fbr", "text": "Едва ли сте чували за   Освен ако се интересувате от американски футбол, при това в детайли. Чарлз Тилман е бивш играч на “Чикаго Беърс” и “Каролина Пантърс”. Той беше защитник и се отличаваше най-вече с умна игра. Знаеше как да отнема топката от нападателите на съперника и да обръща хода на играта. 12 сезона обличаше екипа на “мечките” от Чикаго и един на “Каролина”. Отказа се през миналото лято, когато символично подписа договор за един ден с “Беърс”, за да приключи в Националната футболна лига (НФЛ) на САЩ като играч на този тим. Два пъти излиза на финала “Супербоул”, като отборите му загубиха. Имаше добра кариера, в която по официални данни е спечелил 51 милиона долара. Имаше и дейности (и още ги има), заради които си спечели почитатели из цяла Америка, не само в Чикаго. Веднъж съдбата спусна голямо предизвикателство пред семейството му. За тези неща ще стане дума по-долу. След оттеглянето си от гладиаторския спорт Чарлз стана анализатор по тв канала “Фокс”. Доста добра професия, тъй като предлага отлична заплата (поне 1 милион долара) и много свободно време. Второто е доста важно, тъй като е липсвало на Тилман в годините му на играч, а той има четири деца. Хората, които познават Тилман обаче казват, че той не е човек за анализаторски стол в една от най-гледаните телевизии на Америка за най-обичания спорт. А парите не са най-важното, не само защото ги има. Тези дни “Чикаго трибюн” написа, че Чарлз Тилман тренира, за да стане агент на ФБР. Няма официално потвърждение, тъй като бюрото просто не коментира такива неща. А Тилман и преди се е подготвял с агенти. Миналото на Чарлз Тилман доказва, че той просто следва пътя си. ФБР не е някакво внезапно вдъхновение, дошло от гледане на филми и сериали. Чарлз е роден в семейството на баща военен. Преди да заиграе в НФЛ той се дипломира като бакалавър по наказателно право в университета “Луизиана-Лафайет”. Посещавал е американски военни в Близкия изток като част от мисии.  В интервюта след края на футболната си кариера през миналата година споделя, че подкрепя военните и полицаите и в бъдеще би искал да го прави като адвокат.  При встъпването си в длъжност нов агент на ФБР трябва да е не по-възрастен от 37 години. Чарлз Тилман ще навърши толкова на 23 февруари 2018-а. Той нашумя преди години извън терена, когато няколкомесечното му бебе трябваше да премине през трансплантация на сърце заради тежка форма на кардиомиопатия. Днес Тиана - втората дъщеря на атлета, вече е на 9 г. След изживения ужас Тилман основа фондация, която подпомага деца с тежки заболявания в Чикаго. Благодарие на това спечели престижната награда “Уолтър Пейтън” на името на величие в американския футбол, която се дава от семейството на Пейтън на действащи играчи за благотворителна дейност. Какво ли ще чуваме в бъдеще за агент Чарлз Тилман?", "date": "2017.09.22", "title": "Този човек има слава, спечелил е $51 милиона. И иска да стане агент на ФБР"}
{"url": "http://clubz.bg/58676-direktoryt_na_kyshtata_muzej_%E2%80%9Eivan_vazov%E2%80%9C_e_uvolnen", "text": "Директорът на къщата музей „Иван Вазов“ в Сопот Стефан Филчев е уволнен в навечерието на годишнината от смъртта на писателя. Причината е промяна в длъжностната му характеристика, направена само два месеца преди изтичането на мандата му, предава „Дарик“. Кметът на община Сопот Деян Дойнов е променил длъжностната характеристика и сега за директорския пост се изисква образование по музеология и археология – а Филчев е с филологическо. Той е получил заповедта за освобождаване от длъжност на 21 септември, ден преди отбелязването на 96-ата годишнина от смъртта на Иван Вазов. Как дочакахме писмо и от Иван Вазов Стефан Филчев е начело на къщата музей от почти пет години, след спечелен конкурс за поста. Мандатът му би трябвало да изтече през ноември т.г. Пред агенция „Фокус“ днес Филчев нарича промяната на длъжностната характеристика „нетърпелив и прибързан акт“ на кмета и заместник-кмета, зад който „прозират съвсем други желания и намерения“. Директорът коментира още, че за последните пет години е успял да постигне издигането на музея до „национален престиж“. Но версията на общинската власт е друга. Пред „Дарик“ в четвъртък зам.-кметът на Сопот Николай Новаков говори и за нарушения в музея, заради които още в понеделник от Общината ще се обърнат към Министерството на културата с искане за проверка. Заместник-кметът посочи като пример асма за 17 000 лева. По думите му и от самите музейни работници имало сигнали срещу директора. Временно директор на къщата музей става Борислава Петрова, досега служител там. Стефан Филчев обаче вече заяви, че ще обжалва пред съда заповедта за освобождаването си, тъй като държи на „доброто си име, на своя морал“.", "date": "2017.09.22", "title": "Директорът на къщата музей „Иван Вазов“ е уволнен"}
{"url": "http://clubz.bg/58665-byrzo_proizvodstvo_sreshtu_koj_startira_v_syda_sled_13_meseca", "text": "На първо съдебно заседание в Софийския градски съд стартира бързото производство за опразване на помещение срещу контролирания от Делян Пеевски \"Техномаркет\". Това става близо година и 9 месеца след събитието, за което се отнася и повече от 13 месеца след внасянето на иск в съда от фонда \"Глориент\" - собственик на сградите на веригата, която от началото на 2016 г. спря да плаща наем. Клуб Z многократно е писал за плетеницата от дела между двете фирми: най-общо, след като Пеевски декларира официално съсобственост във веригата за техника, тя спря да си плаща наем за 14-те обекта и една адиминстративна сграда в жк \"Дружба - 2\" в София. Оттогава ще станат вече година и 10 месеца - собственикът на сградния фонд \"Глориент\", който свиква дори пресконференции с участието и на западни дипломати, води дела за наем и за незабавно опразване, но не е взел и стотинка. \"Файненшъл таймс\" даде за лош пример случая \"Техномаркет\" \"Техномаркет\" контрира, като завежда дела, в които твърди, че самите продажби на имотите през далечната 2006 г. са били порочни. На някои места номерът минава - съдии спират делата за наем и опразване, за да се произнесат колегите им по въпросните казуси за продажбите и така веригата си \"квартирува\" безплатно и си прави бизнеса. Освен това адвокатите на магазина за техника предявяват искания за всевъзможни съдебни поръчки до Монца, Италия, Сейшелите, Холандия и къде ли не в търсене на документи всякакви. Искат всевъзможни експертизи, дори веднъж поискаха документи от обиск на прокуратурата отпреди години, да не би в тях да има данни, че те са прави и са собственик на сградния фонд. Конкретното \"бързо производство\", с което \"Глориент\" се опитва да си опразни административната сграда в София, е образувано в началото на август м.г., оттогова е било насрочено само 1 заседание - на 1 февруари т.г., на което директно делото е спряно. И тръгва едва завчера - на 20 септември 2017 г.  Това се води \"бързо\" производство. В конкретния сучай адвокатите на \"Техномаркет\" прилагат познатата стратегия - искане да бъде спряно, да чака друго, заведено от тях дело за нищожност на договора за наем. Назначени са две експертизи, допуснат е и по 1 свидетел на всяка от страните. Делото ще продължи през ноември. Интересна е и съдбата на друг казус, който стигна тези дни до Софийския апелативен съд. През юни съдия Владимир Ковачев от ОС-Благоевград се произнесе - диаметрално обратно на повечето си колеги от цялата страна - в полза на \"Техномаркет\", като след 10 години доста изненадващо обяви продажбата от 2006 г. за нищожна (преди да стане на  , \"Техномаркет\" цяло десетилетие си е плащал наема на \"Глориент\" мирно и тихо, без да осъзнае, че всъщност е собстеник на продадените си сгради, б.р.). Съдията озадачи правистите, като се произнесе, цитирайки Плиний Стари, че - \"Техномаркет\" срещу \"Глориент\": как магазин в Сандански се оказа \"златен\" Това дело също е насрочено през ноември, но за втората инстанция - САС. По-интересно е, че отива в 9-и състав, един от съставите, в които доскоро е заседавал съдия Стефан Гроздев.   Съдия Гроздев със свое виждане за правотата на \"Техномаркет\" Съдията само от няколко дни е нов член на ВСС от квотата на ДПС. При това движението успя да го вкара от втори опит, въпреки многото смущаващи обстоятелства около него и неуспеха първия път. Съдията се произнесе също в полза на \"Техномаркет\" по един от другите казуси в САС, който някак просто... се падна при него. Съдия Гроздев със свое виждане за правотата на \"Техномаркет\"   \"Техномаркет\" срещу \"Глориент\": как магазин в Сандански се оказа \"златен\" Съдия Гроздев със свое виждане за правотата на \"Техномаркет\" Съдия Гроздев със свое виждане за правотата на \"Техномаркет\"", "date": "2017.09.22", "title": "Бързо производство срещу КОЙ стартира в съда след... 13 месеца"}
{"url": "http://clubz.bg/58682-kmetyt_na_istanbul_iznenadvashto_podade_ostavka", "text": "Кметът на Истанбул Кадир Топбаш изненадващо подаде оставка, съобщи електронното издание на в. \"Хюриет\" тази вечер. Топбаш заема поста от цели 13 години. Той е от партията на президента на Турция Редгеп Тайип Ердоган - \"Партия на справедливостта и развитието\". Оставката идва в момент, в който в общинската администрация текат дебати заради върнати от кмета промени в районирането на града, приети преди това от Общинския съвет. Според Топбаш обаче поправките щели да навредят на общината. В крайна сметка те влизат в сила, след като мнозинството на \"Партията на справедливостта и развитието\" ги гласува повторно.  \n\tБившият градоначалник заявява, че не се чувства обиден от прегласуването, винаги е бил свързан с партията, приемал е критики. Но не може да забрави неуважението и омразата, с което някои хора са се отнесли към него. ", "date": "2017.09.22", "title": "Кметът на Истанбул изненадващо подаде оставка"}
{"url": "http://clubz.bg/58669-borisov_trqbva_da_bydem_oshte_po_otgovorni_za_sledvashtite_pokoleniq", "text": "Нека изразим своя почит и признателност към всички, които са отстоявали правото на българския народ и държава на самостоятелен избор, призова министър-председателят Бойко Борисов в своя поздравителен адрес, разпространен от пресцентъра на Министерски съвет. Днес България празнува 109 години от обявяването на своята Независимост. Борисов добавя, че благодарение на усилията на нашите прадеди се издига международният авторитет на България.  И припомни за пореден път: Да не забравяме усилията и работата на много българи и да продължим делото им достойно, призовава за финал премиерът.", "date": "2017.09.22", "title": "Борисов: Трябва да бъдем още по-отговорни за следващите поколения"}
{"url": "http://clubz.bg/58671-novata_petica_bez_borisov", "text": "Точно половин година. Толкова трябваше да мине от последните избори, за да могат по-малките демократични партии, останали извън парламента, да намерят пътя към партньорството. Зачестилите общи декларации на „Да, България“, ДСБ и още няколко формации оформят вече и облика на новата група - те се противопоставят на всички в настоящия парламент, определят статуквото като олигархично, единствени забелязват превзетото правосъдие, а доколкото Бойко Борисов е властелин на политическото настояще, тези формации си слагат достатъчно различимия етикет „Без Борисов“. Така в момента се появява нова извънпарламентарна опозиция, в която, разбира се, има и познати лица. Предстои още път, преди Христо Иванов, Атанас Атанасов и компания да могат да предложат алтернатива, за която гражданите, които останаха непредставени, да могат да гласуват на следващи избори. Този процес е и закономерен, и очакван. И все пак е новина - на фона на острото противопоставяне между лидерите на т.нар. демократична общност. Поредицата остри политически позиции от последния месец са подписани от „Да, България“, ДСБ, БЗНС, „Зелените“ и малката либерална формация ДЕОС. Последните две създадоха коалицията, с която „Да, България“ се наложи да участва на изборите поради липсващата към онзи момент съдебна регистрация. БЗНС все още е формално в Реформаторския блок, от който обаче не се чува звук. А несъстоялата се коалиция между „Да, България“ и ДСБ в началото на годината често се използва като обяснение за изборния неуспех поотделно. Сложните отношения вървят заедно с натрупано недоверие и подозрение. И все пак: новата петица започва да оформя своя облик - те говорят за всички онези пороци, които парламентарните партии се правят, че не забелязват. Управлението на ГЕРБ с „Обединените патриоти“ на практика няма опозиция - БСП гали носталгията по миналото на част от избирателите си, ДПС винаги е част от играта по някакъв начин, а партията на Марешки все още е в графата „явление“. Така единственото противопоставяне идва от новата петица извън парламента. „Да, България“, ДСБ, БЗНС, „Зелените“ и ДЕОС протестираха срещу избора на Стоян Мавродиев за директор на държавната Българска банка за развитие - заради провала му като председател на Комисията за финансов надзор, „която трябваше да се задейства и предотврати престъпната схема КТБ“. Само тези партии поискаха оставката на министъра на икономиката Емил Караниколов заради „зависимостта му от тандема Пеевски-Василев“ и необяснимите му действия срещу оръжейната фирма „Дунарит“, с които взима страна в спора между двамата споменати. Отново само тези партии призоваха председателя на парламента да обърне необходимото внимание, а съответните комисии да се занимаят с докладите на директора на Бюрото за контрол на СРС Бойко Рашков, който говори за масово незаконно подслушване, извършвано под контрола на ДАНС и пред затворените очи на прокуратурата. Същата петица призова и президента Радев да не подписва назначаването на Георги Чолаков за председател на ВАС заради съмненията около имотното му състояние и заради силовия му избор от бетонното мнозинство във ВСС. Факт е, че нито една от парламентарните партии не изглежда притеснена - и не обелва нито дума за тези проявления на превзетата държава. Обликът на новата извънпарламентарна опозиция се оформя. Ясно е кой влиза вътре - ядрото е около партиите на Христо Иванов и Атанас Атанасов, подкрепени от по-малки организации. Те говорят за алтернатива на Борисов и го причисляват към модела, олицетворяван, според тях, от Пеевски, Цацаров и сие. Ясно е и кой няма да влезе вътре - СДС с председател Божидар Лукарски държи на идеологическата близост с ГЕРБ и не приема противопоставяне с Борисов. Партията на Меглена Кунева изглежда във всеобща изолация, а и в отпуск. С това яснотата приключва - виждаме кой и срещу какво се обявява. Неясното е засега повече. „Няма да се борим да бъдем част от модела “Борисов”, а да представим алтернатива“, казва Атанасов. „Целта ни не е само да минем 4% и да влезем в парламента“, казва често Христо Иванов. Следващата им задача е да определят ясно своята цел - дали ще са вечна опозиция, дали отново се виждат като част от общо управление с ГЕРБ, дали имат смелостта да работят за по-голяма цел. Техните избиратели очакват това, защото още помнят чистосърдечното признание на Лукарски, че думите „Никога с Борисов“ били просто предизборен трик.", "date": "2017.09.22", "title": "Новата петица: \"Без Борисов\""}
{"url": "http://clubz.bg/58663-zashto_se_stiga_do_boj_v_nyu_jork_po_vreme_na_rech_na_erdogan_video", "text": "До сцени на бой се е стигнало по време на реч на турския президент Реджеп Ердоган в Ню Йорк, съобщи The Hill.  Държавният глава, който е на посещение в САЩ заради Общото събрание на ООН, бил в балната зала на хотел и изнасял реч пред свои симпатизанти. Мъж се изправил и започнал да крещи на английски: Репликата предизвикала бурна реакция от поддръжниците на Ердоган и започнала размяна на удари. 2000 души са присъствали на речта, по думите на полицията са задържани петима, един е бил изгонен. Задържаните не са арестувани, няма и ранени. Говори Тръмп: \"Ердоган ми е приятел, близки сме\" След като бе публикувано видео от случката, в социалните мрежи се появиха множество коментари, че охраната на турския президент си е позволила отново волности - по време на предишното посещение на Ердоган в страната през май, негови охранители се нахвърлиха върху мирни протестиращи пред резиденцията му във Вашингтон, девет души бяха ранени. Според полицията обаче този път личните телохранители на Ердоган не са се намесили в боя. След успокояването на ситуацията, Ердоган призовава:", "date": "2017.09.22", "title": "Защо се стига до бой в Ню Йорк по време на реч на Ердоган (ВИДЕО)"}
{"url": "http://clubz.bg/58681-ima_obvinqem_za_atakite_v_london_ahmed_hasan", "text": "18-годишния Ахмед Хасан от Сънбъри, Съри, е обвинен в опит за убийство във връзка с бомбената атака в лондонското метро, съобщи Би Би Си. На 15 септември взривно устройство гръмна на станция Парсънс Грийн. Десетки бяха ранени, но смъртни случаи нямаше - по всяка вероятност заради зле приготвен експлозив. Още трима бяха арестувани във връзка с терористичния акт в Лондон. 17-годишно момче бе освободено без повдигане на обвинения, още двама мъже - на 25 и 30 години - остават в ареста.", "date": "2017.09.22", "title": "Има обвиняем за атаките в Лондон - Ахмед Хасан"}
{"url": "http://clubz.bg/58657-tereza_mej_predlaga_%E2%82%AC20_mlrd_na_es_sreshtu_prehoden_period", "text": "Великобритания да плаща задълженията си към седемгодишния бюджет на ЕС до края на неговия програмен период през 2020 г., срещу което да получи преходен период в излизането от ЕС, през който да договори нови търговски споразумения с него и с трети страни. Такова предложение според Би Би Си ще направи британскана министър-председателка Тереза Мей в реч във Флоренция в опит да разблокира зациклилите преговори за Брекзит. Радиостанцията се позова на неназован източник от кабинета. Мей няма да назове конкретно число в речта си. Определянето му е работа на преговарящите екипи. Обаче от характера \"щедрото и открито\" предложение, което според \"Даунинг стрийт\" 10 тя се готви да направи, размерът на сумата се подразбира по ангажиментите, които Лондон е поел към сегашната многогодишна финансова рамка на ЕС (2014-2020 г.). Срещу нея Британия ще постави условието за продължаващ достъп до единния пазар на ЕС през двегодишния преходен период. Амбицията на правителството е да не плаща за бъдещ достъп до европейския пазар, който обяви, че ще напусне с излизането на страната от съюза. Би Би Си отбелязва, че цитираната сума изглежда по-щедра от тези, за които се е спекулирало досега, но е далече под очакванията на европейския главен преговарящ Мишел Барние. Освен това тя не включва британския принос към дългосрочни задължения на Съюза като изплащането на заеми и на пенсиите на неговите служители. \"Даунинг стрийт\" 10 по-рано тази седмица опроверга информация във \"Файненшъл таймс\", в която се споменаваше същата сума като предложение в речта на Мей. Преговорите за Брекзит, които започнаха през август, не отбелязват напредък по нито един от въпросите, по които 27-те в ЕС искат да има договореност, преди да седнат да обсъждат бъдещите си отношения с Обединеното кралство. Освен изходната му сметка те включват уреждането на правата на гражданите на ЕС във Великобритания и на британските граждани в ЕС и споразумение, което да избегне връщане на твърдата граница между британската провинция Северна Ирландия и Ирландската република. Според наблюдатели Мей е избрала ренесансовия италиански град за място на речта си заради историята му на търговски и банкерски център, въплъщаваща ценности на свободното предприемачество, пазар и демокрацията, които са централни за британците. \"Политико\" отбелязва и че Флоренция е градът на политическия мислител  от XV и XVI век Николо Макиавели.  ", "date": "2017.09.22", "title": "Тереза Мей предлага €20 млрд. на ЕС срещу преходен период?"}
{"url": "http://clubz.bg/58641-ruski_vojnici_potopili_tank_na_uchenie", "text": "Руски войници потопили танк по време на съвместните военни учения \"Запад 2017\" в Беларус. Това съобщи независимата беларуска телевизия \"Белсат\", като се позова на очевидец. Маневрите се провеждаха на територията на двете държави от 14 до 20 септември. Западът ги следеше с особено внимание, тъй като те бяха на границата с НАТО. За инцидента с танка руските журналисти научили от беларуски таксиджия. \"Белсат\" не съобщава повече подробности за инцидента. Няма и разпространени снимки. Изстреляни ли са ракети по зрители на учения в Русия? (ВИДЕО) Преди два дни сайтът 66.ru, съобщи, че двама души били ранени от ракети, изстреляни случайно от вертолет по зрители на ученията на полигона \"Лужский\" край Санкт Петербург. Изданието цитира \"осведомен източник\", според когото причина била техническа авария. Публикувани бяха и видеозаписи. От Министерството на отбраната в Москва опровергаха съобщението и го обявиха за \"умишлена провокация. По-късно от ведомството обаче признаха, че имало \"заблудена ракета\", но тя улучила само камион, в който нямало хора.", "date": "2017.09.22", "title": "Руски войници потопили танк на учение?"}
{"url": "http://clubz.bg/58667-nasa_shte_testva_nov_superkompyutyr_v_kosmosa", "text": "Астронавтите на Международната космическа станция ще се сдобият скоро с нова високотехнологична играчка - ракета на SpaceX ще достави на борда суперкомпютър, дело на Hewlett Packard и, разбира се, НАСА. Машината Spaceborne би била изключително ценна в космоса - с нея може да се моделира бързо и прецизно движението на станции и кораби. Макар да не е с размерите на земните суперкомпютри, които често запълват няколко стаи, Spaceborne е сравнително обикновен като хардуер - процесори на Intel, бърза оптична връзка със скорост 56 гигабита в секунда с другите системи, солидна памет.  Двама космонавти с непланирана разходка в космоса (ВИДЕО) Ключово предимство на компютрите в космоса е лекотата на охлаждането - докато на Земята то е едно от най-големите пера при поддръжката на наистина мощен компютър, в орбита и отвъд нея водното охлаждане е практически безплатно. Температурите близо до абсолютната нула спомагат за това. Spaceborne обаче ще трябва да се справи с най-сериозния проблем - слънчевата радиация и другите излъчвания, които в космоса повреждат често необратимо сложната електроника. Неслучайно повечето компютри на МКС са зад солидни защитни панели. Новият суперкомпютър обаче действа на различен принцип - вместо допълнителен хардуер, в него се ползват софтуерни \"слоеве\" за откриване на грешките, корекция и защита.  Сега на новия компютър му предстоят тестове - дали наистина може да се справи в тази среда. Ползата няма да е само за космическите изследвания, но ще помогне да създадем по-стабилни компютри и тук, на Земята.", "date": "2017.09.22", "title": "НАСА ще тества нов суперкомпютър в космоса"}
{"url": "http://clubz.bg/58668-popravitelen_shefkata_na_kfn_predlaga_politici_za_svoi_zamestnici", "text": "При втория си опит за предложи свои заместници в Комисията на финансов надзор, шефката на институцията Карина Караиванова се \"поправи\". И номинира за двете вакантни места - за надзорници в секторите контрол на пенсионноосигурителния и на капиталовия пазар, действащи политици. Народното събраните трябва да се произнесе за кандидатите и според предложените имена едва ли този път ще има разнобой в управляващото мнозинство. Първата номинация е на депутатката от ГЕРБ - трети пореден мандат  По професия тя е икономист и в момента е зам.-председател на комисията по бюджет и финанси в Народното събрание. Пак тя водеше временнака комисия за проверка по т.нар. \"НДК-гейт\", което е ясен знак, че се ползва с доверие в групата на ГЕРБ. Втората номинация на Караиванова този път е за настоящия зам.-министър на финансите   - тоест пак човек на политически пост в момента. Атанасов беше дълго време шеф на Националната агенция по приходите, но с идването на кабинета \"Борисов\" 3 той се раздели с данъчната администрация и зае място в политическия кабинет на Владислав Горанов. Според представители на управляващото мозинство, пожелали да не бъдат цитирани, Атанасов бил посочен от \"Обединените патриоти\". КФН работи без двама титулярни зам.-председатели, при това в два от най-важните ресори, още от 2014 г. Карина Караиванова поиска през юли от парламента да гласува номинациите й за вакантните позиции. Стартирана бе процедура по избор, кандидатите Румен Соколов и Йордан Чомпалов бяха изслушани от депутатите, всичко изглеждаше наред, докато при гласуването предложенията на Караиванова бяха отхвърлени. Единствено представителите на ГЕРБ гласуваха \"за\", въпреки че нито един депутат не взе думата, за да мотивира подкрепата си. Странно, но след като се видя, че номинациите са отхвърлени, никой от управляващите не поиска повторно гласуване.  Малкият коалиционен партньор \"Обединени патриоти\" не подкрепи Караиванова и предложенията й - без официални мотиви и обяснения. Неофициално обаче се призна - Караиванова не е \"съгласувала\" с управляващите партии кадровите си предложения. Да се разбира - не е питала кого биха предложили партиите.   ", "date": "2017.09.22", "title": "Поправителен: Шефката на КФН предлага политици за свои заместници"}
{"url": "http://clubz.bg/58645-dejstvashtiqt_vss_legitimno_izbra_nov_predsedatel_na_vyrhovniq_administrativen_syd", "text": "  - Процесът по номиниране и избор на нови членове на Висшия съдебен съвет от квотата на парламента беше съпроводен от редица трудности и политически преговори между по-големите парламентарно представени политически сили, които не останаха скрити от обществеността, защото се изисква квалифицирано парламентарно мнозинство - поне 160 гласа.   През последните дни в публичното пространство дори се появиха няколко аргументирани твърдения, че решението на президента дали да подпише указа за назначаването на нов председател на ВАС е обвързано с договорките на големите партии ГЕРБ и БСП за нови членове във ВСС. Ако това е така, колебанието на президента не е добър знак в случая. Моят прочит е, че президентът не е запознат изцяло с въпроса за назначаването на председателя на ВАС и със самата процедура, най-вече със сроковете на закона. Едва ли осъзнава в детайли, обръщам внимание, какъв огромен труд и усилия се вложиха да се промени законодателството през последните години с цел да се гарантира по-стабилно независимостта на съда и да се приложи в действие принципът на съдийското самоуправление - ценност, постигната с много силен обществен натиск с години, която е естествен гарант за по-добро управление в съдилищата.  Румен Радев за шефа на ВАС: Трябваше да го избере новият ВСС (ОБНОВЕНА) Важно е президентът да постъпи мъдро и отговорно, да си изясни наистина законовите изисквания и условията, при които ще упражни правомощието си, както и евентуалните последици от неговите действия. Според мен едва ли ще допусне да използва едно свое правомощие като държавен глава за политически цели. Обратното означава, че все още не се е откъснал от политически зависимости при решаване на държавни дела или че президенстката администрация в страната е склонна да създава лоши административни практики чрез превратно прилагане на закона.  Няма инструктивен срок в закона за упражняване на това право от президента. Но да не се произнасяш продължително време по въпрос от изключителна важност за съдебната система, възползвайки се от празнота в закона, е прецедент, който води до силно отрицателни последици за съдебната система, и е недобро послание за гражданите в една правова държава. Да не зачиташ решенияята на редица държавни органи, упражнили своевременно своите правомощия с цел да се видоизмени резултатът или да се препотвърди, означава, че подлагаш на съмнение тяхната компетентност, и е незачитане на правомощията им. Това е съмнителен подход в една демократична държава член на ЕС.  Налице е приключила 6-месечна процедура за избор на председател на ВАС, съобразно чл. 173 от Закона за съдебната власт, в която са участвали редица държавни органи и служители, ангажирана е по безспорен начин волята на повечето върховни съдии в тази страна.  Липсата на срок в закона кога президентът издава указ - назначава или връща, се обяснява с презумцията, че държавният глава е натоварен с голяма политическа отговорност пред нацията и държавата и се предполага, че злоупотреба със законовото положение и правомощие от негова страна е недопустимо. Държавният глава не може и не бива да се възползва от „вратички на закона“, това е пример, който може да послужи пред администрацията като негативен знак.  През последните години се променят редица закони с цел да се дисциплинира държавната администрация и всички държавни органи в името на по-добро управление. Предвиди се и правният институт на „мълчаливото съгласие“. Вижте и предложените нови промени в АПК – такава тенденция има и във всички европейски държави.  Известен е подобен случай за изполване на „вратичката на „закона от президента Петър Стоянов, който по явни политически причини преди 20 години отстрани гласувания от ВСС за главен прокурор Бойко Рашков. Но тогава България бе заложник на двуполюсния политически модел и ситуацията е несравнима със сегашната. Тогавашното ВСС бе конституирано на друг принцип и Рашков не бе номиниран от самото съсловие. Още повече, че в конкретния случай идва реч за Върховен съд, за председател на ВАС, а не за държавното обвинение. Функциите им са различни. Неслучайно принципът на съдийското самоуправление е заложен сега в закона само по отношение на съдилищата, при прокуратурата е различно. Законът не предвижда събрание на прокуратурата да номинира свой кандидат. Съпоставка с този прецедент е некоректен. Надявам се, че отминаха времената на груба намеса в работата на съдебната власт от политически субекти. Не може да има благоприятни условия за развитие за една правова държава, ако не се съхранява и развива основният конситуционен принцип за независимост на съда и съдебната система. Отказът на държавния глава да назначи и върне с указ предложението на ВСС предполага, че са констатирани по безспорен начин сериозни пропуски в процедурата и то такива, че те са довели до този резултат.  - Трябва да се има предвид, че законът дава възможност на всякакви  неправителствени организации да дават становища и да задават въпроси към кандидатите. При изслушването пред ВВС на двамата номинирани – Чолаков и Янкулова, това изискване в закона беше изцяло спазено и те отговориха на всички постъпили въпроси. Именно затова е несериозно да се приеме, че появилото се „недоволство“ по някои медии, а не по предвидения в закона ред, от някои лица -  адвокати или някои партии, е причина да се ревизира самата процедура и да не се зачете волята на съдийската колегия, която е изразена безспорно.    Президентът може да налага еталон за морално поведение предвид обществените нагласи – например да се промени законът в тази или онази му част, но действията му като държавен глава се очаква да бъдат изцяло съобразени на първо място с действащия закон и с държавните интереси. Не може да се игнорират без мотиви решенията на редица държавни органи и да се пренебрегват основни конституционни положения. - Държавният глава обяви, че е възможно да върне кандидатурата на Георги Чолаков за прегласуване от новия състав на ВСС, мотивирайки се с това, че новите членове ще работят с него. Но по този начин държавният глава оспори легитимността на сега действащия състав на ВСС. Конституционен орган, какъвто е ВСС, има право да взема решения през цялото време на своя мандат. Така е и с мандата на президента, на Народното събрание и на другите държавни органи. Това е напълно легитимна и законосъобразна дейност.  Да, президентът е в правомощията си да върне кандидатурата за прегласуване от новия ВСС, но от него се очаква да даде мотивиран отказ, който не може да почива на слухове и на настроенията на малки опозиционни извънпарламентарни партии и сателитните им говорители от разни неправителствени организации.   Виждам и друг съществен проблем. Президентът оспори принципа на съдийското самоуправление, който беше възприет наскоро в закона и който за първи път се приложи сега при избора на председател на ВАС. Този принцип е изключително важен, тъй като е висш израз на независимостта на съдийската професия. Ако държавният глава върне кандидатурата на съдия Чолаков, той убива още в зародиш този първи опит за прилагане на принципа на съдийското самоуправление. Защото с двете си изказвания той публично постави под съмнение цялата процедура, първо работата на две съдийски комисии, които да гледали, изследвали и оценявали фактите и обстоятелствата около двете кандитури – на Георги Чолаков и на Соня Янкулова, второ – работата и оценката на Пленума на Върховния административен съд за тях, и трето – работата и избора на ВСС.  - Едва ли някой в момента може да се ангажира с конкретни срокове. При това положение, след изтичане на мандата на Георги Колев възниква въпросът кой ще ръководи например заседанията на Пленума и Общото събрание на ВАС, не е ясно също кой ще ръководи тълкувателната дейност. Административните съдилища остават и без свой представител във ВСС, където се решава съдбата и на административните съдилища в цялата страна, а в тях годишно се разглеждат над 13 000 дела. - Личното ми впечатление, че която и кандидатура да бъде предложена, тя винаги ще се сблъсква с неодобрение на някои кръгове. Не може обаче работата на съдиите да се оценява по слухове и предположения. Ситуацията последните години показва тревожна тенденция – спад в доверието към тази професия. Необходимо е съдийската общност да извърви дълъг път за повишаване на доверието на обществото към работата си. ", "date": "2017.09.22", "title": "\"Действащият ВСС легитимно избра нов председател на Върховния административен съд\""}
