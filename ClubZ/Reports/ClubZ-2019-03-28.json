{"url": "http://clubz.bg/81174-mvnr_privikva_turskiq_poslanik_zaradi_dumi_na_chavushoglu_za_zakona_za_veroizpovedaniqta", "text": "Думи на министъра на външните работи на Турция Мевлют Чавушоглу, свързани с приетите промени в Закона за вероизповеданията, създадоха дипломатическо напрежение между двете страни. Става дума за изявление на Чавушоглу, в което се намеква, че първоначалният вариант на промените е трябвало да бъде ремонтиран и това се е случило с намеса от страна на Турция. Промени в Закона за вероизповеданията бяха приети и днес от Народното събрание. Първоначалната идея бе за еднократна амнистия на задълженията на всички вероизповедания към хазната, но заради обществено напрежение в крайна сметка решението, предложено от ГЕРБ, е за разсрочване на задълженията. В последствие се оказа, че забавени плащания към бюджета в размер на над 8 млн. лв. има мюфтийството. Идеята и за амнистия, и за разсрочване след това срещна подкрепата на ДПС.  Промени в закона обаче имаше и в края на 2018 г. и те бяха наистина мащабни. Имаше предложения за спиране на даренията от чужбина под каквато и да било форма и други рестрикции, поддържани предимно от представители на \"Обединени патриоти\". И в приетия днес законопроект имаше опит за забрана на даренията, но предложението не бе прието. Последно: Дългът на мюфтийството е разсрочен за 10 години От МВнР реагираха официално на ситуацията с турския външен министър по следния начин:  Според неофициална информация изявленията на турския външен министър са предизвикали привикване на посланика на Турция в България от МВнР за обяснение. Изказването на Чавушоглу е направено на предизборна среща с български изселници, съобкава Нова тв. В публична реч министърът обяснява, че първоначалните поправки в Закона за вероизповеданията били срещу всички видове основни права и свободи. И Турция била принудена да се намеси, след което България променила закона.  ", "date": "2019.03.28", "title": "МВнР привиква турския посланик заради думи на Чавушоглу за Закона за вероизповеданията"}
{"url": "http://clubz.bg/81172-stoltenberg_shte_e_nachelo_na_nato_do_2022_g", "text": "Посланиците на страните от НАТО удължиха днес за втори път мандата на генералния секретар Йенс Столтенберг, съобщиха от пресцентъра на пакта. Той ще остане на поста си до 30 септември 2022 г. Норвежки социалист оглави НАТО  Столтенберг: Русия да спазва ракетния договор Генералните секретари на НАТО разполагат с първоначален мандат от 4 години. Столтенберг встъпи в длъжност през 2014 г. Три години по-късно мандатът му бе удължен до 2020 г. От алианса изтъкват, че всички съюзници изразяват подкрепа за работата на Йенс Столтенберг. Особено забележими според тях са усилията за обновяването на пакта и подготовката му за бъдещето.  Столтенберг: Русия да спазва ракетния договор", "date": "2019.03.28", "title": "Столтенберг ще е начело на НАТО до 2022 г."}
{"url": "http://clubz.bg/81173-ep_ubijstvata_na_jurnalisti_v_evropa_imat_smrazqvashto_vyzdejstvie", "text": "Европпарламентът прие днес резолюция, в която се потвърждават пропуските в законността в Малта и Словакия. Документът, гласуван с 398 гласа “за”, 85 “против” и 69 въздържали се, е свързан с убийствата на разследващите журналисти Дафне Галиция в Малта и Ян Куциак в Словакия. Наши евродепутати против включването ни в резолюция заради убитата Виктория Евродепутатите осъдиха непрестанните според тях усилия на все повече правителства в ЕС да отслабят върховенството на закона, разделението на властите и независимостта на правораздаването. Убийствата на Галиция и Куциак, както и на  водещата Виктория Маринова в България, са имали \"смразяващо въздействие\" върху колегите им в ЕС, гласи резолюцията (според разследването убийството на Маринова няма нищо общо с работата й - б.р.). Силна демокрация, основана на върховенството на закона, не може да действа без силни и независими медии, се казва в документа на ЕП. Евродепутатите призовават институциите и държавите в ЕС да започнат независимо международно разследване на убийството на Дафне Каруана Галиция и на предполагаемите случаи на корупция, финансови престъпления, пране на пари, измама и укриване на данъци, свързани с високопоставени малтийски настоящи и бивши обществени служители. Настоява се всички дела за клевета, заведени от представители на правителството в Малта срещу Галиция и нейното семейство, да бъдат прекратени. Намериха застрелян словашки разследващ журналист Журналистка бе взривена в Малта. Работела по \"Досиетата Панама\" ЕП призовава за разследване на разкритията в т. нар. Панамски досиета и връзките между регистрираното в Дубай дружество 17 Black и министъра на туризма, бившия министър на енергетиката и началника на кабинета на малтийския премиер. ЕП настоява схемите за предоставянето на малтийско гражданство или право на пребиваване в страната за инвеститори да бъдат прекратени незабавно. Тези програми представляват голяма опасност за борбата срещу прането на пари и \"водят до действителна продажба на гражданство на ЕС\", се казва в документа. Евродепутатите приветстват словашките власти, че са повдигнали обвинения срещу предполагаемия поръчител на убийствата на Ян Куциак и неговата годеница. Те призовават разследването да продължи на национално и международно равнище. Случаят трябва да бъдат изцяло разследван, включително всички възможни политически връзки с престъплението. Изразена е загриженост от твърденията за корупция, конфликт на интереси и безнаказаност сред словашките власти. ЕП отбелязва политизирането и липсата на прозрачност в избора и назначенията, например на началника на словашката полиция. Намериха застрелян словашки разследващ журналист Журналистка бе взривена в Малта. Работела по \"Досиетата Панама\"", "date": "2019.03.28", "title": "ЕП: Убийствата на журналисти в Европа имат смразяващо въздействие"}
{"url": "http://clubz.bg/81145-zashto_ostavkata_na_cvetanov_e_obidna", "text": "Да, Цветан Цветанов вече не е шеф на парламентарната група на ГЕРБ, не е и депутат. Той подаде ОСТАВКА. Но си запазва мястото на зам.-шеф на ГЕРБ и на шеф на предизборния щаб. Всички са развълнувани, доволни, агнето изглежда е цяло, а вълкът – сит,  правдата – малката, голямата и всякаква, е победила (съвсем като в „добрите“ стари времена, когато висшите функционери на БКП се наказваха по другарски), въздадена е „апартаментна“ справедливост, за да спят спокойно всички - в своите двустайни несанирани от ГЕРБ апартаменти или в четириетажните си имения в Бояна… Фасадата на демокрацията е поизплакната. Самият факт, че е станало възможно Цветанов някога и от някъде да подаде оставка, е топ новина. Вълнуващо е, така си е. Защото изглеждаше, че това никога не може да се случи – въпреки всички скандали, с които беше свързвано името му през годините, той стоеше по-непоклатим, непревземаем и вездесъщ от Китайската стена (защото държи партията и структурите, защото е човекът на САЩ, защото е бил вътрешен министър и има своите малки тайни, защото…). Но се оказа, че даже Цветанов може да подаде оставка  - отнякъде.     Цялата тая работа обаче е доста обидна. Обидно е, че Цветан Цветанов се опита да се изкара жертвен агнец: „В случая жертвата бях аз“ – реплика, заявена с нужната доза драматизъм. Жертва на заговор, на тъмни сили, на конспирация, както намекваше при няколкото си изказвания през дните, докато се вихреше скандалът. Невинна жертва, разбира се. Обидно е, че той по никакъв начин не даде да се разбере, че приема, че има проблем - морален, със злоупотреба с власт и влияние, в цялата история около придобиването на апартамента в луксозната сграда на „Артекс“. Не, него го атакуваха. Обидно е, че той, чистият пред съвестта си и закона, високомерно продължи да отказва да коментира как е получил стойност от 627 евро на кв. м. и дали смята за редно, че се е възползвал от възможността да се купи имот на такава сума. Обидно е, че даже не се опита да се извини – под някаква форма. Напротив, подразбра се – че на него трябва да му се извинят, но той ще подаде оставка само заради единството на ГЕРБ. И гордо се самонарече „висок връх, брулен от вятъра“. Обидно е, че обяви за пореден път, че винаги е правил „всичко, ръководейки се от законността“ – разчитайки вероятно на късата обществена памет. Обидно е, че той за пореден път се оказа замесен в схема за придобиване на апартаменти. За първи път името на Цветанов беше забъркано в обществен скандал и данъчна проверка през 2010 година. Причината - той и семейството му са се сдобили с 6 апартамента в София от 2004 до 2009 година. Освен това и с два гаража в София, една къща с двор в провинцията, 9 дка гори и влогове за над 100 000 лева. НАП обаче, тогава ръководена от Красимир Стефанов, установи, че  Цветанов си е съвсем изряден. Но страстта на зам.-шефа на ГЕРБ към луксозни имоти, за чието придобиване трудно би могъл да обясни откъде има доходи, си остана. Някои неща не се променят. Като при пристрастените към хазарта. Обидно е, че като вътрешен министър Цветанов даде поредица от поводи, за да бъде уволнен, но това така и не се случи: -  „прочу се“ с прекомерното използване на СРС-та, - с четенето от трибуната в парламента на подслушани разговори между лекари от Горна Оряховица, които обвини без съд и присъда, че са убийци на новородено дете и съсипа живота им; - с безнаказаното предварително оповестяване на данни от най-различни разследвания; - с потъналия без никакви последствия скандал „Мишо Бирата”, - с проведените серия от акции с гръмки имена като \"Килърите\", \"Октопод\", \"Наглите\", \"Захарно петле\", \"Медузите\", по част от които години по-късно България беше осъдена в Европейския съд по правата на човека в Страсбург и дължи обезщетения. Обидно е, че не беше санкциониран заради натиска си върху съдебната власт и офанзивата си срещу някои от независимите съдии (като Мирослава Тодорова) , както и с „промотирането” на други, с които се оказа близък (примерно Владимира Янева, която в известен период беше председател на СГС и го оглави като семейна приятелка на Цветанов без необходимия професионален опит). Обидно е, че беше оправдан по делото, станало известно като делото за „Шестте Не“, че като вътрешен министър не е приложил СРС спрямо бившия шеф на ГДБОП във Велико Търново Орлин Тодоров. И още по-обидно, че беше оправдан по за незаконните подслушвания на бизнесмени, политици и магистрати – скандал, който гръмна през 2013 г.... Обидно е, че той сега си подаде оставка заради апартамент, а не за някое от тези неща. Че оттеглянето му е просто мярка за отслабване на напрежението. Явно за българите апартаментите на властимащите са като неплатените данъци в САЩ – и Ал Капоне да си, свършваш в затвора за укриване на данъци. Не е точно справедливост, но това се предлага. Цветанов обаче винаги е твърдял, че спи спокойно. Сега добавя и че драма в оставката му няма. Така е - той си тръгва от парламента, но цветановщината там си остава. ", "date": "2019.03.28", "title": "Защо оставката на Цветанов е обидна"}
{"url": "http://clubz.bg/81171-korneliq_ninova_stanishev_ne_trqbva_da_e_v_listata_na_bsp", "text": "Сергей Станишев не трябва да бъде в листата на БСП за еврозборите. Това заяви пред Нова ТВ лидерът на партията Корнелия Нинова. Тя все пак допълни, че въпросът ще се реши окончателно от националния съвет. Нинова поясни, че председателят на ПЕС има много задължения като такъв и трябва да обединява различни становища.  Нинова коментира и оставките, подадени заради аферата с имотите на властта. И изтъкна, че пълни, че Цветан Цветанов напуска парламента с \"тежки съмнения за политически рекет, лобистки закони и може би - за данъчни престъпления”.  БСП щяла да се върне в парламента ако Цветанов напусне политиката изцяло.", "date": "2019.03.28", "title": "Корнелия Нинова: Станишев не трябва да е в листата на БСП"}
{"url": "http://clubz.bg/81167-kinteks_poemala_zagubite_ot_nekachestvena_produkciq_na_chastnici", "text": "Днешната акция в държавното оръжейно дружество \"Кинтекс\" е била заради безстопанственост - фирмата заплащала неустойки, след като частници продавали през нея некачествена продукция. После обаче не си търсела парите. Това обясни зам. главният прокурор срещу корупцията Иван Гешев на брифинг, но направи уговорката, че подобни дела били  Прокуратурата и ДАНС влязоха в \"Кинтекс\" Действията на Специализираната прокуратура и ДАНС днес били предшествани от проверка на Агенцията за държавна финансова инспекция, откъдето ги сезирали.  Той на два пъти повтори иронично, че е \"сигурен, че това било съвсем случайно\", а от държавите - контрагенти на два пъти спомена само Индия. И определи станалото като  , които могат да изкарват милиони от стока с лошо качество. Чак в утрешния ден ще се прецени дали ще бъде привлечен някой към отговорност. Гешев отказа да назове имена, за да не сбърка, но спомена, че ставало дума \"за 3 фирми доставчици, за които са констатирани такива нарушения\". На въпрос, че това е трети \"удар\" срещу \"Кинтекс\" от 2016 г. насам, Гешев се съгласи, че към това дело ще бъдат присъединени и резултатите от проверка, наредена м.г. от икономическия министър Емил Караниколов.  Гебрев: От 2015 г. има война срещу мен за физическо, юридическо и икономическо унищожение Между другото, операцията днес протече, докато Апелативният специализиран наказателен съд гледаше мерките за неотклонение на финансовия директор Никола Киров на смятаното за контролирано от Цветан Василев дружество  и още 4-ма души  Докато спецпрокурорите тарашеха \"Кинтекс\" в кв. \"Лозенец\" в София, Спецсъдът на ул. \"Черковна\" бе блокиран от протестиращи работници с бусове на \"Дунарит\", и от съответните полицейски части, които да осигуряват безопасността. И петимата останаха в ареста по делото за пране на пари - защото Цветан Василев им бил раздал 2,5 млн. лв. от КТБ за коледни бонуси. Премиерът обяви \"решение за диалог\" с \"Емко\", ще има преговори с \"Кинтекс\" По повод другата акция от днес - в Захарен комбинат \"Кристал\" - Пловдив, Гешев разкри очакваното: че това е част от по-голямата акция срещу \"съзвездието\" (по негови думи) на сем. Арабаджиеви. Привлечени са, доколкото знам, директорът на захарния комбинат и е с гаранция в размер на 250 000 лв. А също и жена, която е част   от съзвездието на сем. Арабадижеви – така да го кажа. Парична гранция от 75 000 лв. Те са привлечени за данъчни престъпления, не като членове на организиранат пресътна група, а лица, които извършват престъпления по поръчение на престъпната група.\" Гешев акцентира върху атрактивните веществени доказателства, които пристигали тази вечер от Испания по делото срещу Маринела и Ветко Арабаджиеви. Гебрев: От 2015 г. има война срещу мен за физическо, юридическо и икономическо унищожение Премиерът обяви \"решение за диалог\" с \"Емко\", ще има преговори с \"Кинтекс\"", "date": "2019.03.28", "title": "\"Кинтекс\" поемала загубите от некачествена продукция на частници"}
{"url": "http://clubz.bg/81164-bylgarite_ne_sa_sred_naj_sportuvashtite_nacii_v_es", "text": "Близо 28 на сто от гражданите на ЕС над 16-годишна възраст не извършват никакви физически упражнения, показват данните на Евростат за 2017 г. В свободното си време останалите европейци спортуват, правят фитнес, разхождат се. Седмично само около една четвърт, или 27 на сто, от населението на ЕС спортува до три часа, 17 на сто - между 3 и 5 часа и 28 на сто - над 5 часа.   Най-активни в спортуването и разходките в свободното време са румънците - 96 на сто от тях в обичайна седмица от годината. Следват датчаните - 93 на сто, холандците - 91 на сто. На другия полюс са хърватите - едва 36 на сто от тях, португалците - 45 на сто и унгарците - 50 на сто. Българите също не са сред най-големите любители на спортуване в свободното време - 57 на сто от тях извършват някакъв тип физически упражнения като форма на отмора. Т.е. 43 на сто не спортуват като активна форма на почивка, сочат данните на Евростат. Според данните 36% от българите отделят пет или повече часа седмично за тренировки. По този показател страната се нарежда сред първите десет държави в ЕС. Най-много време за физически упражнения седмично отделят в Естония, където над 70 на сто от попитаните са заявили, че тренират минимум по 5 часа седмично. Физическите упражнения за 2% от българите се ограничават до под час на седмица. За 10 на сто са между един и три часа. Между три и пет часа седмично тренират 12,5%. Половината от младежите на възраст между 16 и 24 години твърдят, че поне 5 часа седмично извършват физически упражнения. По този показател България е седма в ЕС.", "date": "2019.03.28", "title": "Българите не са сред най-спортуващите нации в ЕС"}
{"url": "http://clubz.bg/81169-smqnata_na_chasovoto_vreme_shte_obyrka_grafika_na_vlakovete", "text": "Предстоящата смяна на часовото време, в нощта срещу неделя, ще наложи промени във времепътуването на общо 29 влака. При преминаването от зимно към лятно часово време всички влакове, които се движат след 03:00 ч., ще генерират виртуално 60 минути закъснение в нощта между 30.03.2019 г. и 31.03.2019 г. Смяната на часовото време тази година ще засегне  , един международен \n\tвлак,   влака, както и  влака, съобщиха от БДЖ. Влаковете, които ще се движат с коригирани разписания, пътуват по направленията основно на нощните влакове:  Подробна информация за разписанията на влаковете клиентите на националния железопътен превозвач могат да получат от служителите на гишетата „Информация” и билетните каси в железопътните гари и бюра в страната или на националния информационен телефон 0700 10 200, добавят от дружеството.", "date": "2019.03.28", "title": "Смяната на часовото време ще обърка графика на влаковете"}
{"url": "http://clubz.bg/81168-dnsk_ne_otkri_problem_s_razreshitelnoto_za_nebostyrgacha_na_arteks", "text": "Държавният строителен контрол не откри проблем при строителното разрешително за небостъргача на придобилата популярност като \"фирмата на властта\" компания \"Артекс\" в столичния квартал \"Лозенец\" - \"Златен век\". Така ДНСК влезе с колизия със Столичната община по въпроса, тъй като само ден по-рано главният архитект Здравко Здравков обяви, че въпросната сграда няма презаверено разрешително за строеж, което е трябвало да се случи до ноември 2018 г. Заради скандала с апартаментите от \"Артекс\" на Цветан Цветанов, Цецка Цачева и други властимащи, ДНСК извърши проверка. А а началникът й Иван Несторов обяви днес, че са открити други нарушения, но не и по отношение на разрешителното. \"Артекс\" отговаря: \"Златен век\" е с разрешение за строеж до 2020 г. Той потвърди думите на Здравков, че едногодишният срок за право на строеж с всички удължавания е до ноември 2018 година и не е удължавано. Но и допълни:  Под \"последно допълване\" Несторов има предвид заповед на главния архитект на София от август 2018 година. Тя засяга  - най-вече по отношение на балконите, преработката по отношение на застроената площ и др., става ясно от заповедта, публикувана на сайта на Направление \"Архитектура и благоустройство\" на Столичната община. Според СО въпросните заповеди Както е известно, в края на 2016 г. депутати от ГЕРБ предложиха изменения в Закона за устройство на територията, приети в началото на следващата година, с които бе увеличен от 5 на 10 години срокът за валидност на разрешителните за строеж на определени категории сгради, при положение че има реално започнати дейности по изграждане. Поправката няма ретроактивно действие. Небостъргачът на \"Артекс\" - на ръба на закона \"Артекс\" е започнала изграждането на небостъргача през 2010 г. Има презаверено разрешително през 2012 година за нов петгодишен срок. Според компанията в измененията на ЗУТ от 2017-а \"не се съдържа изрична регламентация относно заварени случаи на вече издадени разрешения за строеж, които са валидни към датата на влизане в сила на законовите промени.\" В този смисъл не стана ясно и защо в документацията за строежа на \"Златен век\" се взема предвид позицията на заместник-министъра на регионалното развитие и благоустройството Валентин Йовев, който тълкува именно тази поправка, че за сградата трябва да важат новите правила и съответно разрешителното за строеж да е 10 години, а не позицията на регионалния министър Петя Аврамова, която казва, че писмото на нейния подчинен няма правна стойност. В \"тълкуването\" на закона от Йовев се посочва, че срокът за \"Златен век\", който е трябвало да бъде завършен през 2017-а, се удължава до 2020 година. Това тълкуване потвърди и днес Несторов. Иначе нарушенията, открити от ДНСК, са, че \"Артекс\" едновременно е проектант, строител и строителен контрол, което е конфликт на интереси. Затова и соствениците семейство Мирянови ще бъдат глобени. Небостъргачът на \"Артекс\" - на ръба на закона", "date": "2019.03.28", "title": "ДНСК не откри проблем с разрешителното за небостъргача на \"Артекс\""}
{"url": "http://clubz.bg/81157-cska_sofiq_nareche_fake_novini_informacii_za_promeni_v_kluba", "text": "В съобщение на официалния си сайт ЦСКА-София отрече информацията, че един от собствениците - Юлиян Инджов, се оттегля от клуба и прехвърля акциите си на Гриша Ганчев. По-рано днес Sportal.bg цитира строителния предприемач, който заявява пред медията именно това. Според ЦСКА-София няма сътресения между собствениците, прехвърляне на акции, оттегляне от поети ангажименти и т.н. процеси. Юлиян Инджов от своя страна оповестява следното, цитиран от Sportal.bg: Инджов пое властта в ПФК ЦСКА АД след оттеглянето на Александър Томов и преди фалита на дружеството. След това той помогна за основния ремонт на базата в Панчарево. През миналата година Гриша Ганчев обяви, че с Инджов са отделили по 4 милиона лева за придобиване на активите на ЦСКА в делото по несъстоятелност. По-рано тази седмица стана ясно, че фирмата \"Арена ЦСКА\", предмет на дейност на която са строителство, ремонти и инвестиционни проекти, е прехвърлена от Инджов на Искра Григорова, която е приближена на Ганчев. Именно тя придоби фирмата \"Ред Енимълс\", спечелила търга за активите с 8-те милиона. Между другото парите още не са разпределени от синдичката Дора Милева на кредиторите, тъй като тече дело за земите край морето, включени в активите. Не е изключено да се стигне до нова процедура за наддаване за активите на ПФК ЦСКА АД, която ще се проточи поне още две години. Пред медиите Инджов призна и за прехвърлянето на \"Арена ЦСКА\", която може да се заеме със спряганото от известно време строителство на нов стадион на мястото на \"Българска армия\". Наскоро спортният министър Красен Кралев намекна, че проектът може да е съвместен между държавата и Гриша Ганчев. А стадионът да е един от четирите, с които страната ни да се включи в съвместната балканска кандидатура за Мондиал 2030 и Евро 2028. За тази цел капацитетът му трябва да е минимум 40 000 места. Такива са изискванията на ФИФА за приемане на мачове от груповата фаза на Световно. Те са публикувани на сайта на световната футболна централа.", "date": "2019.03.28", "title": "ЦСКА-София нарече \"fake новини\" информации за промени в клуба"}
{"url": "http://clubz.bg/81159-sled_peto_blyskov_vss_reshi_veche_da_ne_nagrajdava_obektivnata_jurnalistika", "text": "C 11 cpeщy 6 глaca BCC ce oтĸaзa дa paздaвa eжeгoднa нaгpaдa гpaмoтa зa  Peшeниeтo дoйдe изнeнaдвaщo, cлeд ĸpaтъĸ дeбaт. A пoвoдът бe пpeдлoжeниe тaзи гoдинa тpaдициятa нa нaгpaждaвaнeтo дa ce възoбнoви – минaлaтa гoдинa въпpocнoтo oтличиe зa „oбeĸтивнocт“ нe бe пpиcъждaнo, припомня \"Де факто\". Гpaмoтaтa ce дaвaшe пo peшeниe нa BCC oт 2013 г., a нeйни нocитeли са били агeнция \"Фoĸyc“, вecтниĸ „Cтaндapт“, БHT, в. „Tpyд“ (зaпoмни ce вpъчвaнeтo й през 2017 г. oт тoгaвaшния пpeдcтaвлявaщ cъвeтa Димитъp Узyнoв нa глaвния peдaĸтop Πeтьo Блъcĸoв). Eдинcтвeният, oтличeн oт cъвeтa ĸpитичeн жypнaлиcт, бe   пpeз 2016 г. Πъpвa нaгpaдaтa дa бъдe пpeмaxнaтa пpeдлoжи Aтaнacĸa Дишeвa. Aлтepнaтивнo, aĸo oтпaдaнeтo нa нaгpaдaтa нe ce пpиeмe, тя пpeдлoжи BCC дa пpиeмe изpични ĸpитepии, пo ĸoитo щe oпpeдeля oбeĸтивнocттa нa oттpaзявaнeтo нa coбcтвeнaтa мy paбoтa. Coтиp Цaцapoв ce пpиcъeдини ĸъм нacтoявaнeтo дa нямa вeчe oтличия. Ho дaдe cвoй пpoчит нa cитyaциятa. A имeннo: Πocлeдвa глacyвaнe. „Πpoтив“ пpeмaxвaнeтo нa нaгpaдaтa бяxa Бoян Maгдaлинчeв, Цвeтинĸa Πaшĸyнoвa, Йopдaн Cтoeв, Дaниeлa Maшeвa, Дaниeлa Mapчeвa, Дpaгoмиp Koяджиĸoв.", "date": "2019.03.28", "title": "След Петьо Блъсков... ВСС реши вече да не награждава обективната журналистика"}
{"url": "http://clubz.bg/81158-migranti_otvlqkoha_za_malko_turski_tanker_snimki_karta_video", "text": "Стотина нелегални мигранти от Африка превзеха снощи турски танкер край либийския бряг в Средиземно море в първия случай на пиратство в неговата акватория през най-новото време. Малтийските въоръжени сили рано днес превзеха съда и върнаха контрола на екипажа му, който го закара до пристанището на островната столица Ла Валета. Приключението започна вчера след обяд, когато мигрантите на борда на \"Ел Хиблу 1\" се разбунтуваха, щом разбраха, че той е поел курс към Либия. Инцидентът стана, когато плавателният съд е бил на 6 морски мили (11 километра) от либийския бряг. Последният сигнал, който капитанът е успял да предаде по радиото, е за тревога. След него подразделения от малтийската армия са били поставени в бойна готовност.     Правителствено съобщение посочи, че гранични катери не са позволили на танкера да влезе в малтийски териториални води, докато командоси с подкрепата на хеликоптери са се качили на борда, установили са контрол над кораба и са го предали на екипажа му.       В ранния следобед днес \"Ел Хиблу 1\" хвърли котва в Ла Валета, чието пристанище беше блокирано от полиция и армия, изпратени там, за да охраняват мигрантите. ЕС спря спасяването  на мигранти във водите на Либия  ЕС прекрати вчера военноморската си операция \"София\" в частта й за откриване и спасяване на нелегални мигранти край бреговете на Либия. Решението следва отказът на Италия да приема повече такива мигранти.   ", "date": "2019.03.28", "title": "Мигранти отвлякоха за малко турски танкер (СНИМКИ, КАРТА, ВИДЕО)"}
{"url": "http://clubz.bg/81165-v_bsp_iskat_realna_demokraciq_a_ne_zavladqna_dyrjava", "text": "Това заяви зам.-шефът на парламентарната група на БСП Крум Зарков. Според него Цветан Цветанов напуска парламента, за да остане във властта. Според него назначението на д-р Даниела Дариткова за председател на парламентарната група на ГЕРБ е доказателство за това. Според него оставката на Цветанов е формална и е политически фалш. В БСП смятат, че демокрацията в България е в опасност. И изтъкна, че оставките служат само на един човек.", "date": "2019.03.28", "title": "В БСП искат реална демокрация, а не завладяна държава"}
{"url": "http://clubz.bg/81146-posledno_dylgyt_na_myuftijstvoto_e_razsrochen_za_10_godini", "text": "Вероизповеданията в България да могат да се финансират и от чужди държави. Това потвърди парламентът отново, отхвърляйки предложението религиите у нас, които получават държавна субсидия, да нямат право да получават дарения от чужди държави или чужденци. Предложението за това бе на \"Обединени патриоти\" - както и при предишния ремонт на Закона за вероизповеданията. Той изрази недоумение и от факта, че Българската православна църква е срещу това предложение. Йордан Цонев (ДПС) припомни, че текст за забрана на финансирането от чужбина е имало не само в проекта на \"Обединени патриоти\", но и в този, подписан от Мустафа Карадайъ, Цветан Цветанов и Корнелия Нинова. Всички вероизповедания обаче - с изключение на мюсюлманското, били против и затова текстът е отпаднал. Депутатите разсрочиха задълженията на вероизповеданята, натрупани към държавата до 31 декември 2018 г. Отсрочката ще бъде за период от 10 години, а идеята за нея дойде от ГЕРБ, след като първоначалното предложение за цялостна финансова амнистия срещна широко обществено недоволство. По данни на финансовото министерство регистрираните вероизповеданията у нас имат натрупани задължения от над 8,2 млн. лева. Около 8 млн. лв. от тях са дългове само на Главното мюфтийство.", "date": "2019.03.28", "title": "Последно: Дългът на мюфтийството е разсрочен за 10 години"}
{"url": "http://clubz.bg/81163-nadgrobnata_plocha_ot_garibaldi_ocelq_nqkolko_dni", "text": "Столичната кметица Йорданка Фандъкова разпореди премахването на т.нар. водна стена на площад \"Гарибалди\", която в последните дни събра множество критики. Черната гранитна плоча беше оприличена на надгробна плоча. Някои от потребителите в социалните мрежи иронично нарекоха площад Гарибалди \"малък Пер Лашез\". \"Площад \"Гарибалди\", мой малък Пер Лашез\" Това е поредната промяна, част от неприключващия ремонт на ул. \"Граф Игнатиев\". Фандъкова обясни, че монолитът е прекалено голям за малък площад като \"Гарибалди\" и затова е взела това решение. Според нея „водната стена” не се вписва в пространството. По-добре било да се сложи в сградата на УАСГ, за да напомня на бъдещите архитекти и проектанти за отговорността, която носят, съобщава бТВ. Кметицата е разпоредила лично на главния проектант на ремонта на \"Графа\" Иво Панталеев да извърши премахването. Проектът за каменната стена, който е на архитектурно дизайнерската агенция \"А.Д.А.\", е спечелил конкурс, организиран от Столичната община, и е бил разгледан и утвърден от общинския експертен съвет. Все още не се знае дали някой ще поеме отговорност за похарчените пари за изграждането на стената. По думите на Фандъкова това са процедурни въпроси. Само преди два дни Столична община покани тържествено журналисти на проверка на строително-монтажните работи във връзка с обновяването на площад „Гарибалди“ – с участието на заместник-кмета по финансите Дончо Барбалов.", "date": "2019.03.28", "title": "\"Надгробната\" плоча от \"Гарибалди\" оцеля няколко дни"}
{"url": "http://clubz.bg/81152-borisov_kvalificiranite_rabotnici_izbqgaha_zashtoto_tuk_sa_evtini", "text": "Държавата трябва да положи усилия да помага на бизнеса, за да може компаниите да вдигат доходите. Това заяви премиерът Бойко Борисов по време на Българо-германски икономически форум. Той изтъкна проблема с работната ръка в страната и посочи, че всички политици, включително и той, носят грях за това, че страната е била рекламирана с квалифицираната и евтина работа ръка. Така работниците от различни сфери са отишли в страни, където заплатите са по-високи. Борисов все пак отбеляза, че има сфери - като високите технологии, където хората вече взимат високо възнаграждение и българите, работещи в чужбина, вече се връщали в родината. Според Бойко Борисов ще има големи последствия за всички при Брекзит без договор. Той изтъкна, че българските министерства се готвят за подобен сценарий. Премиерът заяви още, че за бизнеса е важно да има стабилни данъци и икономическа среда. Той посочи, че страната има огромен фискален резерв и гарантирано чрез валутния борд съотношение евро – лев. Борисов подчерта, че външният ни дълг ще продължава да пада. Той допълни, че му е приятно да вижда, че вече България изнася изделия от машиностроенето, електрониката и развива реалните индустрии, което държи ръста на икономиката на процента, който е в момента. Борисов каза още, че износът ни за Германия вече е по-голям от вноса. И каза още, че през юли България ще получи покана за чакалнята на еврозоната.", "date": "2019.03.28", "title": "Борисов: Квалифицираните работници избягаха, защото тук са евтини"}
{"url": "http://clubz.bg/81144-facebook_shte_blokira_beliq_ultranacionalizym", "text": "Социалната мрежа Facebook активно ще блокира бял ултранационализъм, бял сепаратизъм и бял супремасизъм, съобщи Vice. Мерките засега ще се прилагат основно в САЩ, като потребителите, които споделят такова съдържание, няма да бъдат блокирани директно за определен период, както е в случаите с реч на омразата, а вместо това ще бъдат насочвани към сайта на неправителствената организация  . Това е организация, която работи за дерадикализирането на хора, които са били част от подобни групи. Facebook: Само 4000 души са гледали атентата в Нова Зеландия Тези промени идват две седмици, след като социалната мрежа бе остро критикувана за това, че е оставила видео от атентата в Нова Зеландия твърде дълго онлайн. Терористът, който стреля в две джамии в градчето Крайстчърч и уби 50 души, излъчваше на живо за 20-тина минути. Зукърбърг и хората му даже имат повдигнато дело от страна на френска организация за защита на мюсюлманите заради това. Алгоритмите на Facebook ще издирват ключови думи като \"бели националисти\", \"бели националистически групи\", \"кръв и почва\" и др., които са популярни в тези среди. Досега белият национализъм не беше свързван пряко от модераторите и алгоритмите на социалната мрежа с расизъм и реч на омразата. От компанията уточниха, че това няма да промени политиката им по отношение на отричането на Холокоста. Преди година Зукърбърг предизвика бурни реакции, като защити правото на потребителите да отричат избиването на 6 милиона евреи в нацистките концлагери, макар \"лично да го смятам за дълбоко обидно\". \"Фейсбук\", \"Инстаграм\", \"Ютуб\" с мерки срещу антиваксърската пропаганда Това обаче не променя политиката на Facebook да блокира практически автоматично потребители, чиито постове са докладвани от други многократно, дори когато в тях не се съдържа нищо, свързано с езика на омразата. \"Фейсбук\", \"Инстаграм\", \"Ютуб\" с мерки срещу антиваксърската пропаганда", "date": "2019.03.28", "title": "Facebook ще блокира \"белия ултранационализъм\""}
{"url": "http://clubz.bg/81150-posleden_plenaren_den_na_cvetanov_maratonki_cvetq_i_rozi_po_pytq_na_lyubovta", "text": "С този комементар все още председателят на парламентарната група на ГЕРБ Цветан Цветанов направи днес може би последното си изявление пред представителите на медиите, отразяващи дейността на Народното събрание. Днес Цветанов депозира оставката си като депутат, а с това и за постовете, които заема в законодателния орган и на изпроводяк \"събра\" Председателския съвет. Цветанов влезе в НС малко след старта на заседанието и бе посрещнат с прегръдки и приятелски разговори пред стаята на ГЕРБ от няколко народни представители от партията. После се похвали, че колегите му му подарили маратонки - за да продължи да бяга в дългия политически маратон. Малко след това влезе в стаята на шефката на парламента Цвета Караянчева, заедно с бъдещия председател на парламентарната група Даниела Дариткова, председателите на ДПС и на \"Воля\" Мустафа Карадайъ и Веселин Марешки и др. И допълни, че щял да поддържа тесни връзки с Дариткова. Разликата щяла да е само в това, че няма да участва в заседанията на НС. Цветанов дори успя да се изкаже от парламентарната трибуна - в защита на предложенията си за изменения в Закона за вероизповеданията, предизвикал обществено и политическо недоволство заради опита на ГЕРБ и ДПС да амнистира над 8 милиона лева задължения на Главно мюфтийство. Днес депутатите гледаха поправка на поправката, с която амнистията се превърна в 10-годишна отсрочка. Самата Дариткова днес бе лаконична: щяла да направи всичко възможно да търси и намира диалог и консенсус. В типичния си стил се изказа лидерът на НФСБ и съпредседател на Обединени патриоти Валери Симеонов; И допълни, че не очаква сътресения по отношение на парламентарната дисциплина, но все пак щяло да има преходен период. Лаконични бяха Карадайъ и Марешки. И двамата посочиха, че ще подкрепят оставката на Цветанов, на Дариткова пожелаха успех.", "date": "2019.03.28", "title": "Последен пленарен ден на Цветанов: маратонки, цветя и рози по пътя на любовта"}
{"url": "http://clubz.bg/81161-edin_ot_semplite_ezdachi_na_konyunkturata", "text": "Изненада или не, Александър Йорданов ще бъде шестият в листата на ГЕРБ и СДС за евровота. Той работи дълго време за това, ще има и специална роля в кампанията . Йорданов ще бъде горивото, което ще поддържа високата антикомунистическа амплитуда  в двубоите с БСП. Но и не само - ще бъде на рупор и защитен талисман на ГЕРБ срещу \"руската заплаха\". Направо кандидатура \"две в едно\". Свидетелите на романтичния период на българския \"преход\" още помнят фразите му:  и  . И това беше припомнено и от днешния председател Румен Христов по време на театралното подписване на споразумението с ГЕРБ в четвъртък. Втората фраза бе казана по повод безкрайно оспорвания от опозицията закон за земята, но бе повтаряна много след това - и от самия ѝ създател, и от други. По добри и не толкова добри поводи. Преди \"да разцъфти\" демокрацията Александър Йорданов, който е филолог, е не особено известен литературен критик, макар и с две издадени книги преди 1990 година. Става член на Радикалдемократическата партия - част от СДС, която тогава се смяташе за по-интелигентната част в сравнение с останалите партии и движения. Става главен редактор на вестник \"Век 21\".  Депутат е в Седмото Велико народно събрание и в следващите три. Когато Стефан Савов е свален от председателското място в 36-тото народно събрание, шефът на парламентарната група на СДС Александър Йорданов го заема. В правителството \"Костов\" е избран за посланик в Полша, по-късно и за Литва, Латвия и Естония, а в годините на първия голям седесарски разпад - между 2001 и 2005 г. е посланик в Македония. Александър Йорданов не се отказа театрално от детронирания Иван Костов, но от друга страна няма и качествата за лидер, за да изгради собствена партия. Годините му в Радикалдемократическата партия, някога част от СДС, а после и от анклав \"Обединени демократични сили\", не оставят никакъв близък исторически спомен. Затова и често се чуваха думите му на огорчение за \"мравченето\" вдясно. Но едновременно с това не спираше да свиква сбор на разпиляната десница под знамената на ГЕРБ. Като главен редактор на възродения през 2013 г. в. \"Демокрация\" малко преди извънредни парламентарни избори след първата оставка на Бойко Борисов, той написа от първата страница призив за общ съюз на \"антикомунистическата и демократична общост\".    Всъщност той е един от мнозината седесари, които видяха възможността да възкресят някогашната си партия чрез колаборация с формацията на Бойко Борисов. И мнозина от вярващите на тази идея бяха претопени в редиците на ГЕРБ. Така че днешното участие на Йорданов в общата листа с партията на Борисов е неговият голям празник. Освен това той вероятно ще поеме и фланга, на който лидерът на ГЕРБ избягва да играе - антируската реторика. Борисов няма да позволи и неговата партия да влиза остро на този терен по обясними причини -  заради газовия хъб и проекта \"Турски поток\". Кандидатурата на СДС обаче е сполучлив инструмент не само за предстоящия сблъсък с БСП, но и за активизиране на русофобския вот. Страстта на Александър Йорданов да громи Русия се стовари и върху самия Бойко Борисов. През октомври 2018 г. по време на конференция с тема: „Хибридните заплахи: мит или реалност? Последствия за националната и европейската сигурност”, бившият посланик нарече лидерът на ГЕРБ \"премиер-мимикрия\". Той  продължи със закачките към премиера Борисов, намеквайки, че възражда един забравен модел: Има защо Бойко Борисов да съжалява, че Владимир Кисьов - едно от разпознаваемите лица на синята партия с неопетнен имидж, главен преговарящ за членството ни в Евросъюза, отказа да бъде шестият в евролистите. И Борисов не пропусна да го подчертае.", "date": "2019.03.28", "title": "Един от семплите ездачи на Конюнктурата "}
{"url": "http://clubz.bg/81166-brekzit_s_plan_treti_opit_utre", "text": "Британското правителство ще направи утре трети опит да прокара през Камарата на общините споразумението за излизане от ЕС, което тя два пъти отхвърли. Андреа Ледсъм, лидерката на Камарата, съобщи, че утре депутатите ще обсъждат Брекзит, но не каза дали вотът, който предложи ще бъде правно обвързващ. Ядреният вариант за \"Брекзит\" печели подкрепа Ледсъм каза само, че предложението ще преодолее забраната на председателя на Камарата Джон Бъркоу да се обсъжда за трети път през една сесия проект, без да са направени в него съществени промени. Европейският съюз се съгласи да отложи Брекзит за 22 май (ден преди изборите за Европейски парламент), ако Камарата на общините ратифицира сделката до полунощ централноевропейско време в петък. Ако тя не направи това Обединеното кралство или трябва да напусне без споразумение на 12 април, или да поиска аргументирано по-дълга отсрочка, или да оттегли молбата си за напускане. Снощи част от вътрешната опозиция сред консерваторите на министър-председателката Тереза Мей се съгласи да подкрепи плана й в замяна на нейно обещание да подаде оставка в близко бъдеще. Против споразумението обаче остава малката Демократична юнионистка партия от Северна Ирландия, която осигурява на Мей мнозинство в Камарата.     Съобщението, че няма да води преговорите с Брюксел за бъдещите отношения между Обединеното кралство и ЕС подтикна редица вътрешнопартийни опоненти на Мей да дадат сигнал, че ще я подкрепят, предаде Би Би Си, цитирана от БТА. \n\tВидни поддръжници на напускането като Борис Джонсън и бившия лидер на торите Иейн Дънкан Смит казаха, че вече гледат на сделката като на най-малкото зло. \n\tМей обаче се нуждае да спечели гласовете на 75 бунтовници, за да прокара отхвърленото със 149 гласа разлика на 13 март споразумение. \n\tДжейкъб Рийс-Мог, председател на подкрепящото Брекзит движение Европейска изследователска група, каза, че ще даде гласа си за документа само ако 10-имата депутати от Демократичната юнионистка партия го направят. Основното възражение на ДЮП е към предпазния механизъм - \"застрахователната полица\", предназначена да избегне връщането на граничните контролно-пропускателни пунктове между Северна Ирландия и Република Ирландия, в случай че в бъдеще не бъде договорена търговска сделка. \n\tПартията твърди, че мярката ще доведе до различни търговски правила за Северна Ирландия и за останалата част от Обединеното кралство, което според лидерката й Арлийн Фостър би \"навредило на Съюза\".   Брекзит без споразумение на 12 април за момента е най-вероятният сценарий за Великобритания, заяви днес депутатът консерватор Оливър Летуин, цитиран от Ройтерс.  Ако Великобритания иска референдум или (парламентарни) избори, тя ще трябва да отложи Брекзит поне с няколко месеца, но не е ясно дали парламентът би гласувал толкова дълго отлагане, посочи той.      Еврокомисията взима предвид снощното гласуване в Камарата на общините, заяви говорителят на институцията Маргаритис Схинас. Той изтъкна, че това гласуване е част от продължаващия британски политически процес.     Втори референдум за Брекзит ще бъде равносилен на отричане от демокрацията. Такова мнение изрази днес бившата френска министърка по европейските въпроси Натали Лоазо, цитирана от Франс прес. Лоазо оцени като грешка желанието на британците да напуснат. ЕС няма да предоговаря вече постигнатото споразумение за Брекзит, защото то защитава интереса на французите и европейците, заяви още тя. ", "date": "2019.03.28", "title": "Брекзит с план - трети опит утре"}
{"url": "http://clubz.bg/81153-gdbop_po_edna_operaciq_vseki_raboten_den", "text": "През изминалата 2018 г. са проведени става ясно от годишния отчет на Главна дирекция \"Борба с организираната престъпност на МВР. Справка сочи, че в годината е имало общо 249 работни дни. Шефът на ГДБОП: Групировки като ТИМ, СИК и ВИС вече не съществуват От акциите 95 са съвместно с други служби в МВР, а 56 - с чужди партньорски служби. Пресечена е дейността на 121 организирани престъпни групи. Общо 260 са новообразуваните досъдебни производства, съобщават оттам - 145 от тях са чл. 321 от НК - за   което е и основната дейност по закон на ГДБОП. Приключени са общо 224 досъдебни прои5зводства -  111 други. По досъдебни производства са повдигнати обвинения на 834-ма, а по следствени дела - на 84-ма. Самостоятелно и съвместно с други служби в и извън МВР и чужди партньорски служби са иззети общо   в т. ч. 234,445 кг хероин; 10,807 кг кокаин; 76,603 кг марихуана (суха маса канабис); 30,981кг амфетамин субстанция, 197,700 кг  екстази и др. Разкрити са нелегална лаборатория за синтезиране на метамфетамин и 8 закрити помещения за отглеждане на канабис. Пресечени са 7 трансгранични канала за наркотрафик. На чужда територия  ) по сигнали и с участието на ГДБОП, са иззети общо 132,095 кг хероин; 1,200 кг кокаин, 100 кг марихуана и 500 стръка канабис. На територията на гр. Амстердам са разкрити две помещения, оборудвани за отглеждане на канабис. Задържани са общо 23-ма - 13 български граждани, 7 турски, 2-ма испански и 1 с двойно гражданство (молдовско и румънско); По отношение на дейността, свързана с  са заловени 3042 монети и 2524 други движими културно-исторически ценности. Пресечени са 8 трансгранични канала за трафик на културно-исторически ценности, отчитат антимафиотите. Христо Иванов: Ще изградим голям антимафиотски фронт Във връзка с противодействието на  усилията на ГДБОП са част от комплексния подход, прилаган от всички държавни институции, работещи по проблема. По направлението на дейност „контратероризъм“ са иззети 132 автомата, 4 карабини, 12 бойни пушки, 2 ловни пушки, 75 бойни пистолета, 44 573 различни по вид и калибър боеприпаси, 17 преработени газови оръжия; 8 кг взривни вещества; 59 детонатора; 2400 запалки и над 700 цеви за бойно оръжие, отчитат от дирекцията. През 2018 г. са пресечени  . Разкрита е нелегална фабрика за производство на цигари. Иззети са 23 357 057 къса цигари; 2 562 кг тютюн; 7 т петролни продукти; 21 225 л високоалкохолни напитки и 3000 бр. контрабандна стока. Резултатите от дейностите по линия на   се обобщават както следва: иззети 32 149 фалшиви банкноти евро на обща стойност по номинал  3 214 770 евро; 1 302 314 фалшиви банкноти щатски долари на обща стойност 130 116 350 щатски долара, 34 973 фалшиви монети паунди на обща стойност по номинал 69 946 паунда. Разкрити са 3 печатници за документи и парични знаци; 5 работилници за документи, монети и електронни платежни инструменти /ЕПИ/ и 1 монетарница в Пловдив за производство на неистински монети, с номинал 2 паунда, на обща стойност 69 946 паунда. Пресечен е канал за трафик на фалшиви банкноти. Мащабна по обем е работата по приоритетното направление за противодействие на киберпрестъпността, хвалят се още антимафиотите. От отчета научаваме още, че ГДБОП продължава трайно и задълбочено да развива оперативното сътрудничество с чужди партньорски служби, да се възползва пълноценно от капацитета на европейските и други релевантни институции и да прилага добри практики и механизми. От пресслужбата на ведомството, ръководено от Ивайло Спиридонов, завършват, че това им дава основание да се определи 2018 г. като \"успешна по противодействие на организираната престъпност\". Христо Иванов: Ще изградим голям антимафиотски фронт", "date": "2019.03.28", "title": "ГДБОП - по една операция всеки работен ден"}
{"url": "http://clubz.bg/81151-kanadski_tijnejdjyr_e_na_polufinal_v_maqmi", "text": "Феликс-Оже Алиасим (18 г.) стана най-младия полуфиналист в историята на \"Маями оупън\" - втория за годината турнир от серията \"Мастърс 1000\". Канадецът победи с четири години по-възрастния Борна Чорич (Хърватия) - 7:6(3), 6:2 и ще спори за място на финала с шампиона от 2018 г. Джон Иснър (САЩ). Иснър продължава защитата на титлата си без загубен сет. Той елиминира с два тайбрека - 7:6(1), 7:6(5), Роберто Баутиста Агут (Испания), осигурил ранни самолетни билети към Европа за Новак Джокович и неговия щаб. Баутиста Агут елиминира Джокович Роджър Федерер е на четвъртфинал във Флорида и това не е изненада за никого. Изненада донякъде е лесният начин, с който Маестрото се справи с руснака Данийл Медведев - 6:4, 6:2. Предстои вълнуващ (поне като предварителни нагласи) двубой с Кевин Андерсън. Южноафриканецът спря пътя със 7:5, 7:5 на Джордан Томпсън (Австралия), който преодоля Григор Димитров. Григор отпадна от 77-ия в света в Маями Другият четвъртфинал противопоставя две от младите звезди на тениса - Денис Шаповалов (Канада) и Франсис Тиафо (САЩ). Григор отпадна от 77-ия в света в Маями", "date": "2019.03.28", "title": "Канадски тийнейджър е на полуфинал в Маями"}
{"url": "http://clubz.bg/81148-bylgarka_uchastva_v_otkrivaneto_na_naj_dylgata_solna_peshtera_v_sveta", "text": "Екип от учени от девет страни под ръководството на Боаз Лангфорд от Еврейския университет на Ерусалим и българската пещерна изследователка Антония Влайкова от Европейската федерация по спелеология откриха най-дългата солна пещера в Израел, съобщиха Ройтерс и Асошиейтед прес, цитирани от БТА. Пещерата \"Малхам\" е дълга 10 км и е с лабиринт от много тунели и камери. Намира се в планината Содом, близо до южния бряг на Мъртво море. Наблизо има солен стълб, в който според библейския сюжет жената на Лот се вкаменила, когато погледнала назад към разрушените Содом и Гомор. В експедицията са взели участие 80 доброволци. Те изследвали и картографирали пещерата в продължение на две години. Боаз Лангфорд разказа, че когато правели почивка, изследователите овкусявали своя обяд със сол директно от околните снежнобели сталактити.  Досега за най-дълга се е смятала солната пещера \"Намакдам\" в Иран - с дължина 6 850 метра. Тъй като солта лесно се разтваря от дъждовната вода, изследователите считат, че пещерата \"Малхам\" ще продължи да увеличава размерите си. Тя е доста млада - формирана е преди около 7000 години. Мъртво море и планината Содом са формирани от тектонска дейност в процепа между африканската и арабската плоча. Милиони години наред в дълбоката падина се отлага сол от многобройни наводнения и последващи оттичания. Лангфорд и Влайкова ще представят подробна карта на пещерата и описание на откритията в съвместна публикация през следващите месеци.", "date": "2019.03.28", "title": "Българка участва в откриването на най-дългата солна пещера в света"}
{"url": "http://clubz.bg/81156-bez_1000_leva_globa_za_havliq_vyrhu_dyuna_no_ne_i_ako_si_s_palatka", "text": "Парламентът прие днес на първо четене промените в Закона за устройство на Черноморското крайбрежие, предизвикали брожения най-вече с това, че ще се налагат четирицифрени суми като глоби за разпъване на хавлия върху дюна. Но със заявката, че този текст ще отпадне преди окончателното приемане на пороекта. Ще останат обаче забраните за плажните принадлежности, свързани с къмпингуването. В същото време от Министерството на туризма не са оптимисти, че за предстоящия сезон ще бъде решен проблемът с регламентацията на този вид природосъобразен туризъм, който всяко лято придизвиква напрежение между плажуващи, частни собственици, общини и министерства. Проектът за изменения в ЗУЧК предвижда глоби за разпъване на всякакви плажни принадлежности върху дюните, както и за паркирането и преминаването върху тях. Държавата не може да опази дюните от строежи, но ще ги пази от хавлии За нарушение на забраната за палатки и хавлии се предвижда солидната глоба от 1000 лв. до 3000 лв. или имуществена санкция от 2000 лв. до 5000 лв. За преминаване, паркиране и пр. върху дюни глобите са от 1000 лв. до 3000 лв., или имуществена санкция от 3000 лв. до 5000 лв. При второ и всяко следващо нарушаване на горните две забрани глобите, разписани в проекта, са от 3000 лв. до 7000 лв., или имуществена санкция от 5000 лв. до 25 000 лв. Дюните обаче не навсякъде са обозначени като такива, а по места и няма как да бъдат заобиколени, за да се придвижи човек от точка А до точка Б. От ГЕРБ дадоха заявка, че ще подкрепят проекта, който идва от министерството на Николина Ангелкова, но след прецизиране на точно тези текстове. Всички оратори от парламентарната трибуна разкритикуваха глобите за хавлии, но изключиха палатките като възможност за \"олекотяване\" на предложения сега режим.  Близка до властта организация предлага забрана за палатки От НФСБ на Валери Симеонов, който е в откровен конфликт с Ангелкова още от времето, в което като ресорен вицепремиер я обвиняваше, че раздава на концесия плажовете на бивши групировки, а после и че го саботира с т.нар. закон за шума, опонираха на проекта на ведомството. По няколко направления: забраните за плажните принадлежности и возилата, сроковете за подаване на оферти за участие в търгове за отдаване на плажове под наем, дискриминацията по отношение на платените и свободните зони и големите правомощия на концесионерите спрямо местната власт и общност. Всички тези критики артикулира Георги Колев (Обединени патриоти/НФСБ), като дори обвини министерството в предлагане на лобистки текстове. Ангелкова пак опитва със забрана на палатките  След което се прехвърли на темата с разполагането на плажните принадлежности, като предварително уточни, че няма да говори за палатките. И продължи: В действителност на много плажове, дадени на концесия или под наем хората, които искат да разпънат хавлия в свободната зона, се оплакват, че тя е изтласкана в най-неприветливите места за сметка на платената, въпреки че формално може и да е спазено законовото изискване като площ двете да са 50 на 50. Тука е тъй Депутатът на Симеонов поиска и прецизиране на текстовете, касаещи МПС и пр., които преминават през дюните. И се прехвърли на темата с концесионирането и правата на концесионерите: Да се прецизира с какво поставянето на една хавлия или забиването на един чадър ще увреди дюните. Още повече, че няма как да има контрол, заяви и Димитър Бойчев (ГЕРБ), като даде заявка, че партията подкрепя по принцип проекта. Последна думата взе Ангелкова, която на няколко пъти повтори, че от \"тази висока трибуна\" не трябва да се правят \"манипулации и внушения\". Ангелкова си поиска концесиите на плажовете За Ангелкова нямало неравнопоставеност по отношение на зоните за свободно плажуване и платените.  , смята министърката. След гласуването на закона, Ангелкова коментира пред Клуб Z, че глобите за кърпи и чадъри върху дюни навярно в действителност ще отпаднат между двете четения, но не и тези за палатки. В същото време министърката не можа да отговори на въпроса кога ще има разписани правила за къмпингуването, каквито в ЗУЧК е заложено, че ще бъдат изготвени. Към министерството имаше създадена работна група за целта, но консенсус между любителите на природосъобразния туризъм, централната и местаната власт и неправителственият сектор така и не бе постигнат. Ангелкова твърди и че ще се мисли за повторен опит за събиране на такава група, но според нея предвид липсата на разбирателство на този етап, едва ли казусът ще бъде разрешен и това лято. За такива правила настояват и самите къмпингуващи. Министър за откупуването на дюните: Искаме ли една магистрала да изтече в пясъците Основните критики към държавата идват най-вече от това, че тя не може да опази дюните си от строителство, но прави всичко възможно да убие и природосъобразния туризъм.  Наскоро регионалният министър Петя Аврамова заяви, че работна група тръгва по морето, за да обследва кое е дюна и кое \"терен\" и даде пример с проекта за вилно селище до екоплаж \"Корал\" \"Корал резидънс\", при който от 40 дка, имало едва 100 квадратни метра дюни.  Аврамова даде да се разбере и че държавата не може да отчужди дюните, попаднали в частни ръце назад във времето , въпреки че й е вменено по закон. Струвало над 1 милиард лева . И попита: искаме ли една магистрала да изтече в пясъците. Иначе по закон, върху дюни е забранено всякакво строителство. Близка до властта организация предлага забрана за палатки Ангелкова пак опитва със забрана на палатките  Тука е тъй Ангелкова си поиска концесиите на плажовете Министър за откупуването на дюните: Искаме ли една магистрала да изтече в пясъците", "date": "2019.03.28", "title": "Без 1000 лева глоба за хавлия върху дюна. Но не и ако си с палатка"}
{"url": "http://clubz.bg/81142-cheshka_mediq_evrohold_i_inerkom_zaedno_za_sdelkata_s_chez", "text": "Публичният холдинг \"Еврохолд\" може да участва в сделката за активите на ЧЕЗ в България заедно с компанията на Гинка Върбакова \"Инерком\" и да използва вече подписания от нея предварителен договор за сделка. Това пише днес чешкото издание \" \", като то се позовава на свои източници, съобщава икономическият сайт  . Безкрайната сага за това как ЧЕЗ ще продаде своя бизнес в България навлиза в следваща фаза, отбелязва \"Лидове новини\". Държавният чешки енергиен гигант вече обяви, че нов купувач се интересува от българските му активи. Той е третият потенциален купувач след офертата на „Инерком” и индийската \"Индиа пауър\". \"Инерком\" пак удари на камък със сделката за ЧЕЗ Сделката с \"Инерком\" обаче не бе одобрена от българските регулатори и компанията подаде жалба във Върховния административен съд (ВАС), но съдът все още не е излязъл с решение. Следващото заседание е насрочено за май - така че дружеството на Гинка Върбакова не е изхвърлено все още от надпреварата. Според три независими източника на чешкия вестник (собственост на премиера Андрей Бабиш) в Прага и София този нов трети кандидат ще е българската финансова група \"Еврохолд\". Пред Economic.bg от ЧЕЗ нито са потвърдили, нито са изключили тази възможност. Един от основните въпроси е от къде и от кого \"Еврохолд\" би могла да получи пари за сделката. Първоначалният участник - \"Инерком\", предложи 355 млн. евро за българския си бизнес. Въпреки това компанията е малко известна и съмненията за финансиранете на сделката предизвикаха много смут и малко политическо напрежение в България, припомня \"Лидове\". \"Инерком\" не се отказва от сделката с ЧЕЗ Групата \"Еврохолд\" е по-утвърдена на българския пазар. Тя обаче няма опит в областта на енергетиката и се занимава със застраховане, финансови услуги, лизинг и продажби на автомобили. Акциите ѝ се търгуват на Българската фондова борса. В България обаче има много спекулации кой ще бъде истинският \"финансист\" на сделката. Най-често се чува името на руската банка ВТБ, която има представителство в София, управлявано от бившия финансов министър Милен Велчев. Финансовият \"вятър от Изтока\" няма да е от полза за икономиката, пише чешкият вестник. Втората по големина банка в Русия се ръководи от Андрей Костин, който е в американския санкционен списък срещу руските олигарси, тясно свързани с Кремъл. Reuters съобщи миналия април, че Костин е един от 24-те финансисти, близки до руския президент Владимир Путин. Именно руската държавна банка ВТБ беше спрягана и като източника на финансиране на дружеството на Гинка Върбакова \"Инерком\". От ЧЕЗ не са отговорили на въпросите на \"Лидове новини\" за финансирането от руската банка. Говорителят на \"Еврохолд\" Милена Стоянова не знаела за сътрудничество с ВТБ. От руската банка също не са отговорили на запитванията на вестника. \"Инерком\" не се отказва от сделката с ЧЕЗ", "date": "2019.03.28", "title": "Чешка медия: \"Еврохолд\" и \"Инерком\" - заедно за сделката с ЧЕЗ"}
{"url": "http://clubz.bg/81108-da_iztrezneem_ot_piqnstvoto_%E2%80%9Cpaket_mobilnost%E2%80%9D", "text": "Остана ли някой (освен Николай Бареков), който да не защитава българските превозвачи, от подлия европейски законодателен пакет “Мобилност”, за който те казват, че ограничава достъпа им до транспортния пазар на Западна Европа? Май не. Не съм убеден, че този патриотичен ентусиазъм е в полза на превозвачите и на България като цяло. Ето защо:  Източноевропейските транспортни фирми, в това число и българските, твърдят, че спорният пакет ги натоварва с непосилни социални разходи и по този начин затваря за тях пазара на по-богатите държави в ЕС. Тези държави пък възразяват, че източните превозвачи,  които плащат по-малко на шофьорите си и им дават по-ограничена социална защита, ги конкурират нелоялно и извършват т. нар. “социален дъмпинг”. И двете страни имат своите аргументи. Изтокът твърди, че Западът ограничава свободата на конкуренцията, свободното движение на работна сила в единния пазар на ЕС и свободата на установяване в него. Западът посочва, че свободната конкуренция не е игра без правила, че ЕС е “социална пазарна икономика” (каквото и да значи това), че  социалната политика е национална, а не е от европейска компетентност и че оттук по-богатите държави са в правото си да отстояват трудно отвоюваните нива на социална закрила, за които цял свят им завижда. ЕС има 7% от световното население, 25% от световния БВП и 48% от световните социални разходи. За едни това е постижение в жизненото равнище, от което не бива да се отстъпва. За  други - диспропорция, която обрича европейската икономика на неконкурентоспособност. Очевидно, спорът е такъв, че не може да се реши без преговори и компромис. Т.е. - чрез разумни отстъпки и от двете страни. Никоя не може да вземе всичко за себе си, а направи ли го, рискува да начертае дълбока разделителна линия в Европа, от която никой няма полза.  И за Изтока, и за Запада темата е чувствителна вътрешнополитически. Затова политическата класа и от едната, и от другата страна я драматизира, а в някои случаи дори я истеризира. Много преди българските и румънските превозвачи да запротестират против западните ограничения, френските и белгийските им колеги манифестираха редовно против нелоялната конкуренция на фирмите, чиито шофьори возят за част от тяхното заплащане, спят по кабините, мият се по тоалетните на бензиностанциите и с тази си нискотарифност им измъкват клиентелата. За френския президент Еманюел Макрон Европа, която защитава (включително лоялната конкуренция и социалната сигурност) е приоритет. За източните правителства Европа, където техните страни и бизнеси са равни, недискриминирани, неподложени на двойни стандарти - също е приоритет със силно вътрешнополитическо звучене. Политическите елити на Изтока бързо усвоиха лошия навик на колегите си от Запада да играят защитници на своите избиратели от “Европа” и от “Брюксел”. От тази Европа и от този Брюксел, които са тяхно дело. Почти никой не иска да изпусне политически рентабилната роля на защитник на “националния интерес” и поради този общ устрем навред спонтанно никнат ситуативни, многопартийни антиевропейски мнозинства. В тях номинално проевропейски партии се състезават кой по-добре брани своите европейци от Европа и всеки сочи другия с пръст, че нещо е проспал и нещо е предал на коварните й попълзновения.  Всъщност, правилата за международните автопревози са само част от законодателния пакет “Мобилност” и едва ли проблемът е съответен на шума, който вдига. По данни на Евростат командированите работници в 512-милионния ЕС са общо малко над 2 милиона. Макар техният брой да е скочил с 41,3 на сто от 2010 г. до 2015 г., те представляват 0,9 процента от цялата работна сила в съюза. Не всички са заети на пълен работен ден. Делът им спада до 0,4 на сто, ако се преизчисли по пълното работно време. Шофьорите на тежкотоварни камиони за международни превози са само част от това число. Следователно впечатлението, което създават, е далече от реалния им ефект и за източните, и за западните европейски икономики.  Реализъм липсва и в българската интерпретация на темата. Първо, забравихме, че става дума за един секторен спор. Без да подценяваме значението на международните товарни превози, те далеч не изчерпват българския интерес в ЕС. Напротив - представляват сравнително малка част от него. Струва ли си заради нея да обтягаме отношения с партньорски държави и да рискуваме всичко останало? Второ, като че ли не се усещаме винаги за реалното съотношение на силите в спора. От една страна са най-старите държави основателки на ЕС, най-големите му икономики, играчи в тежка категория на международната арена, нетни донори в бюджета на ЕС. От другата са значително по-леките и икономически, и политически, и демографски нетни получатели от този бюджет, чието мъчително договаряне вече е в ход. Не е трудно да бъде предсказано развитието на тази ситуация. Най-сигурният начин да излезеш губещ от нея са агресивността и твърдоглавието, особено когато са обосновани с дребни, краткосрочни, конюнктурни вътрешнополитически цели. Ние ще им спрем пакета “Мобилност”, те пък ще ни спрат няколко милиарда еврофинансиране. При това - не като отмъщение. Имат достатъчно други уважителни причини да го направят: Обединеното кралство си отива от ЕС, а с него - и вноската му в европейския бюджет. Той става по-малък, а нуждите, на които трябва да отговори - по-големи: миграция, сигурност и отбрана, иновации, евро. Ако българският политик не иска да помогне на германския или на френския си колега да изглежда добре у дома, защо те да му помагат за същото? Солидарността е основополагащ европейски принцип, казва президентът Румен Радев. Патриотарското себераздаване (то не струва нищо на представителите си) против пакета \"Мобилност\" е на всичко отгоре и късогледо. Хоризонтът му стига до върха на собствения нос. Бранителите ни сякаш не се сещат, че България, макар и най-бедна в ЕС, вече привлича чуждестранна работна сила (северни македонци, молдовци, украинци), които са съгласни да работят и при субстандартни условия, стига да са в Европа. Колкото повече растат българските доходи, толкова повече тази тенденция ще се усилва. Когато след десетина години поне част от Западните Балкани влязат в ЕС, България ще има същия проблем, от който днес се оплакват Германия, Франция, Белгия и ще иска Европа да я пази от свободното движение на работна сила и от следващия социален дъмпинг. Дотогава обаче има повече от два парламентарни мандата. Това е твърде дългосрочно планиране за българската политика. Тя се отличава с краткосрочност и конюнктурност.  Ако цялата олелия около крамолния пакет направи нещо полезно, то е, че показа колко фалшиви са политическите етикети у нас. Ако беше истинска левица, БСП щеше да защитава пакета “Мобилност”. Защото той е в полза преди всичко на наемния труд. Този пакет означава: когато българският шофьор работи във Франция, неговият работодател е длъжен да му плаща като на френски шофьор, да му осигурява френски условия на труд и френска социална защита. Тук обаче БСП изведнъж забравя за българския шофьор и се загрижва за неговия работодател (което по принцип е работа на десницата, т.е. на ГЕРБ). Ама ще може ли този работодател да плаща толкова? Ясно, че няма да може. Значи да го защитим, за да запази той работните места, които сега осигурява. Добре, но те са работни места като за третия свят. Конкурентоспособността на запълваща ги работна сила е за сметка на експлоатация - по стандартите на Европа. Този вид свободна конкуренция е състезание към дъното, против което партията на Сергей Станишев непрекъснато говори. От друга страна, как да се вдигат българските доходи, над които БСП безутешно ридае, ако никой и нищо не притиска българските работодатели да ги повишават? Ако те отказват да го направят, работниците им в ЕС имат изход - напускат и отиват при чуждестранните работодатели в бранша - германски, френски, белгийски, холандски и пр. Това е процес, който вече тече. Ето едно свидетелство на очевидка:   Единствен защитник на социалните права на българските шофьори се оказа не друг, а консерваторът Николай Бареков, чиито сърце и ум (обратно на социалистическите) би трябвало да са по-близки до тези на бизнеса. Бареков обаче се оказа поредната мистерия на българската политика - консерватор по членство, но социалист по душа.", "date": "2019.03.28", "title": "Да изтрезнеем от пиянството “пакет Мобилност”"}
{"url": "http://clubz.bg/81137-cacarov_proverqva_dost_za_protivokonstitucionnost", "text": "Главният прокурор Сотир Цацаров е започнал проверка на партия ДОСТ с лидер Лютви Местан. Причината - обявената от партия подписка за признаване на национално турско малцинство в България, съобщиха от прокуратурата. Проверката е дали ДОСТ и инициативата й не противоречат на конституцията и дали има основания да се поиска разпускането на политическата формация заради противоконституционност и нарушение на Закона за политическите партии.  Има ли турско национално малцинство у нас? Декларацията на партията на Местан бе публикувана 26 март, а от ВМРО моментално сезираха институциите. Инициативата на ДОСТ е кръстена „Национална подписка с искане за законово признаване от страна на българската държава на статут на национално малцинство“. Лютви Местан: Защо 2 хиляди българи са малцинство, а 1 милион турци не са? Лютви Местан: Защо 2 хиляди българи са малцинство, а 1 милион турци не са?", "date": "2019.03.28", "title": "Цацаров проверява ДОСТ за противоконституционност"}
{"url": "http://clubz.bg/81136-prokuraturata_i_dans_vlqzoha_v_kinteks", "text": "На 28 март 2019 г. в рамките на досъдебно производство прокурори от Специализираната прокуратура (СП)  и следователи от Следствения отдел към СП извършват следствени действия в  офисите на дружество „Кинтекс“. В хода на разследването участват и служители на ДАНС. Това става ясно от кратко съобщение на държавното обвинение. Оттам поясняват, че от държавното военнотърговско дружество, което е с принципал Министерството на икономиката, се изземат документи и се претърсват помещения. \"Кинтекс\" е част от държавния мастодонт \"Държавна консолидационна компания\".  Министър Караниколов проверява \"Кинтекс\" 10 години назад  Досъдебното производство е образувано на 1 февруари т.г. за престъпно сдружаване и  безстопанственост (чл. 321, ал. 6 и чл. 219 от НК), съобщават от прокуратурата. Формулировката \"за престъпно сдружаване\" по принцип означава, че става дума за двама души - от 3-ма и нагоре биха били \"организирана престъпна група\" Агенти на ДАНС влязоха в \"Кинтекс\" За подобна акция на ДАНС във военно-промишлената фирма бе съобщено и през 2016 г., когато принципал бе министърът на икономиката Божидар Лукарски, но не е известно нещо да последва от това. Според наши източници днес акцията е само в софийската централа на \"Кинтекс\" в района, известен като \"Кръста\" в кв. \"Лозенец\", но не и в страната.   Агенти на ДАНС влязоха в \"Кинтекс\"", "date": "2019.03.28", "title": "Прокуратурата и ДАНС влязоха в \"Кинтекс\""}
{"url": "http://clubz.bg/81141-kak_vyv_vss_razdavat_komandirovki_lyuksemburg_florenciq_rim", "text": "За няколко минути днес ВСС си раздаде няколко командировки на международни правни форуми, в забележителни дестинации. Гласуванията бяха напълно единодушни. Така на представляващия   ще му се наложи в средата на май лично да посети заключителна конференция по проект за върховенството на закона, изпълняван от Европейската мрежа за съдебно обучение във Великото херцогство Люксембург. Магдалинчев ще си води само преводач, след като изрично уточни, че поканата е за един член на Съвета - ако има други желаещи, трябвало да бъдат вписани като резерви. Втората дестинация днес \"на масата\" бе Флоренция, където ще се проведе обучение на тема „Независимост и отчетност на съдебната власт и ефективна съдебна защита“, в рамките на проект на Европейската мрежа за съдебно обучение. Периодът е 4-5 април и след като през м.г. се бяха записали 4 дами, днес финално се оказа, че отиват три -  И трите са от прокурорската колегия на ВСС. На Калина Чапкънова - прокурорка от Бургас, която водеше първоначално делото \"Сарафово\", ще й се наложи да стяга куфарите и за Рим. На 8-9 април ще се състои четвърта среща по проект „Обществено доверие и имидж на правосъдието“на Европейската мрежа на съдебните съвети. Неприятното е, че малко й се разкъсва времето. На четвъртото мероприятие, което изискваше командирован член днес - четвърта среща на екипа по проект „Независимост и отчетност и качество на правосъдието“ в литовската столица Вилнюс, отива    Тя е от хората, пратени от политическата квота на ГЕРБ в съдийската колегия. За малко на тази командировка да отиде и още един член от прокурорите - Пламен Найденов, но той се отказал сам. ВСС без алтернативи: 10% върху всички заплати плюс 100 лв. за ранг Забележително е, че, ако може да се щрихира условна група, която обикновено гласува с Лозан Панов - т. нар. опозиционери, нито един от тях не е в посочените командировани. Чиста случайност.", "date": "2019.03.28", "title": "Как във ВСС раздават командировки - Люксембург, Флоренция, Рим...."}
{"url": "http://clubz.bg/81139-manchestyr_yunajted_dade_3_godishen_dogovor_na_solskqr", "text": "Оле Гунар Солскяр очаквано получи постоянна работа в \"Манчестър Юнайтед\". Клубът официално съобщи, че норвежецът е назначен с 3-годишен договор на \"Олд Трафорд\". Солскяр бе привлечен като временен старши треньор в средата на декември на мястото на уволнения Жозе Моуриньо. Оттогава той записа 14 победи в 19 мача начело на \"червените дяволи\". Върна ги в битката за топ 4 и класира на четвъртфинал в Шампионската лига. Оле Солскяр не иска да си тръгва от \"Юнайтед\" през май Под негово ръководство \"Юнайтед\" загуби само три срещи - от \"Пари Сен Жермен\" в първия осминафинал, от \"Арсенал\" във Висшата лига и от \"Уулвърхемптън\" за Купата на футболната асоциация. Човекът, спечелил си легендарен статут сред феновете на манчестърци заради решителния гол във финала на Шампионската лига през 1999 г. срещу \"Байерн\", получи подкрепата на играчите, директорите и запалянковците. Той е в близки отношения с Алекс Фъргюсън, което също е натежало. Оле Солскяр и \"Юнайтед\" - не дали, а кога Наскоро стана ясно, че договорът му с норвежкия \"Молде\" е прекратен още в края на миналата година. Тогава \"Юнайтед\" е заплатил неустойка на скандинавците, за да наеме Оле до края на сезона. \"Оле е на кормилото, кажи ми какво е чувството\" (ВИДЕО, СНИМКИ) Публиката на \"Юнайтед\" измисли песен - Ole's at the wheel (\"Оле е на кормилото\"), използвайки куплет от песента Waterfall на групата \"Стоун Роузес\", трима от музикантите в която са запалени фенове на \"червените дяволи\". До наемането на Солскяр най-титулуваният клуб във Висшата лига имаше интерес към Маурисио Почетино от \"Тотнъм\", Зинедин Зидан и т.н. Оле Солскяр и \"Юнайтед\" - не дали, а кога \"Оле е на кормилото, кажи ми какво е чувството\" (ВИДЕО, СНИМКИ)", "date": "2019.03.28", "title": "\"Манчестър Юнайтед\" даде 3-годишен договор на Солскяр"}
{"url": "http://clubz.bg/81147-kysmetliq_udari_pechalba_ot_768_miliona", "text": "Единичен билет, продаден в щата Уисконсин, САЩ, печели достигналия   милиона долара джакпот в лотарията Пауърбол, предаде Асошиейтед прес. \n\tОрганизаторите на лотарийната игра съобщават, че печелившите числа са  и допълнителното  .  Джакпотът в размер на 768,4 милиона долара е третият най-голям след рекордната печалба от близо 1,6 милиарда долара, която беше спечелена от три билета през 2016 г. в лотарията Пауърбол. Печелившите билети бяха продадени във Флорида, Калифорния и Тенеси. Медсестра спечели $758,7 милиона от лотария Вторият най-голям джакпот - 1,5 милиарда долара, \"падна\" в лотарията \"Мега милиони\" през октомври миналата година. Печелившият билет беше продаден в Южна Каролина. \n\tКъсметлията, спечелил джакпота от 768,4 милиона долара, може да вземе цялата печалба, ако избере да я получава на вноски за период от 29 години. Ако предпочете да я получи накуп, сумата ще е около 477 милиона долара преди облагането с данъци. \n\tОрганизаторите отчитат, че повечето хора, спечелили големи суми, избират еднократното изплащане. \n\tЛотарията \"Пауърбол\" се разиграва в 44 щата, столицата Вашингтон, Пуерто Рико и на американските Вирджински острови, пише БТА.", "date": "2019.03.28", "title": "Късметлия удари печалба от $768 милиона"}
{"url": "http://clubz.bg/81138-prokuraturata_udari_i_zaharen_kombinat_plovdiv_ot_orbitata_na_arabadjievi", "text": "Специализираната прокуратура извършва процесуално-следствени действия в „Захарен комбинат“ АД - Пловдив Интересно е че от 2012 г. тече акция, кръстена навремето от Цветан Цветанов \"Захарно петле\" и прераснала в дело срещу Гриша Ганчев - именно за ДДС със захар, в свързаните с него захарни заводи. В това дело ЗК \"Пловдив\" е само контрагент, т.е. - получавал е количества захар от Ганчев и неговия бургаски захарен комбинат. Но тогава - през 2012 г. - Ганчев прави изявление, че \"... ДДС в захарния сектор у нас се точи от пловдивски, карнобатски и софийски фирми, аз не се притеснявам\" Династията Арабаджиеви управлява близо 15 000 легла Че ЗК \"Кристал\"-Пловдив е в патримониума на фамилията на Арабаджиеви стана ясно на поредицата от заседания по делата срещу тях в Специализирания съд. Така - след първия \"удар\" срещу фамилията, когато самите Ветко и Маринела се оказаха във Франция, но синът им остана тук, и бе арестуван, последва втори - на 12 септември прокуратурата обяви, че е задържала 3 лица със сума над 500 000 лв. в Бургас. Хванаха трима с джип и 500 000 лв., свързани с Арабаджиеви Сумата била свързана с \"голямото\" дело за пране на пари и данъчни измами срещу фамилията Арабаджиеви, а едното лице с 298 000 лв., било\"  Самите Ветко и Маринела Арабаджиеви са в Испания, където чакат от втората инстанция на съда да постанови дали ще изпълни екстрадицията им в България. Хванаха трима с джип и 500 000 лв., свързани с Арабаджиеви", "date": "2019.03.28", "title": "Прокуратурата удари и Захарен комбинат-Пловдив от орбитата на Арабаджиеви"}
{"url": "http://clubz.bg/81130-ima_li_tursko_nacionalno_malcinstvo_u_nas", "text": "Г-н Местан драматично се завърна на политическия хоризонт в ролята на наш, роден Нелсън Мандела, поставяйки въпроса за признаване на българските турци като национално малцинство. В друг момент тази новина би имала потенциала да отвее в забрава имотния скандал, както обикновено правят национал-телевизионните дразнения. Само че този път, като изключим Джамбазки, който обви, че ще го съди за държавна измяна (в момент, в който е притеснен, че Европарламентът ще обезсмисли битката му срещу пакета мобилност), заявката не стресна никого. Единствен г-н Хекимян поспори с лидера в едно предаване с банер „срещу конституцията“. Но нека отидем отвъд предизборната политическа игра – има ли турско малцинство у нас? Въпросът е риторичен, очевидно е, че има. И да се повтори културно-административният геноцид на това население от 80-те години, когато властта твърдеше, че турците са се объркали и всъщност са българи, е невъзможно. Виждаме турско малцинство около нас, но от друга - по документи - сякаш го няма. Защото когато подписахме Рамковата конвенция за малцинствата, ние тържествено заявихме, че сме съгласни с хубавите принципи и бихме ги изпълнявали с радост, само дето, пусто, у нас национални малцинства нямало. И това стана далеч преди да ни е сполетяла националистическата истерия от последните години – във времена, когато начело бяха проевропейски политици! Проблемът като че ли е в самото понятие за национално малцинство. Няма общоприета дефиниция за него дори в Рамковата конвенция. Самата дума „нация“ неизбежно извиква асоциации с политически проект: нацията е обособена културна общност със собствени институции и воля за суверенитет. Национални малцинства често се мислят като групи, свързани с друга, вече съществуваща национална държава - например руснаците в Украйна, унгарците в Румъния, българите в Югославия и тъй нататък. Близостта с една могъща и все по-агресивна Турция не може да не предизвиква известни страхове. Неопределеността на термина позволява на всяка страна да си го тълкува както си иска. В места като Белгия и Италия например говорят за лингвистични групи, Австрия и Англия предпочитат да наричат групите етнически; Франция пък се опитва да наложи в Европа своя модел на регионализъм, където територията, а не антропологическите специфики са водещи в определянето на различията. Защо България не желае да намери своя модел и продължава да се държи като щраус с глава, заровена в патриотарските пясъци? Иска ми се да можех да кажа на г-н Местан: извинявайте, но нашия модел е друг, ние сме дали културни права на, примерно, разградските българи, помагаме им да пазят своя специфичен турски диалект, да представят локалните си традиции. В либералната си версия културната идентичност се разполага на две нива. На повърхността всеки от нас има своите вкусове, традиции, майчин език, песни, фантазии за предци и произход: те ни дават самочувствие и ни помагат да намерим мястото си редом с другите си съграждани. Всички сме малцинства - в най-радикалния вариант – малцинства от един човек, ако цитирам Оруел. Дълбоката ни идентичност обаче трябва да е единна: безспорна трябва да е лоялността към държавата, спазването на закона, приемането на базовите цивилизационни норми за обществото, в което живеем. Няма как да толерираме подмяна на политическата власт с тази на традиционни религиозни лидери: например да приемем многоженството или клитеротомията (ритуално изрязване на клитора, практикувано в някои африкански държави - б.ред.) В този смисъл политиката на съвременната държава, според мен, трябва да върви в две противоположни посоки: размножаване на повърхностните, естетически, за да не кажа, консуматорски знаци на идентичността ни - от една страна - и укрепване на единството около дълбоките базисни принципи на модерната държава - от друга. По тези теми бих предложил да си говорим: днес на дневен ред са българските турци, утре – различните ромски култури, калдераши, ярлии, мечкари, в други ден може би руснаците,  каракачаните, китайците. Няма нищо страшно в повърхностните знаци на различие: когато ги уважаваме, ние уважаваме самите хора и така им позволяваме по-добре да се интегрират. И съответно – да спазват дълбоките принципи на обществото ни, които са истински важните. А иначе г-н Местан е прав: конституциите се променят. Само не виждам особен ентусиазъм у българските турци да се вдигат на борба за самоопределение. Пък и симпатиите им към съседна Турция май не са високи напоследък. ДПС ги държи здраво на един гражданско-клиентелистки принцип и ако държавата не извърши някоя брутална дивотия, каквато беше Възродителния процес, резки промени едва ли трябва да се очакват. А, Мандела, впрочем не започна борбата си за равенство между черни и бели в сутрешен новинарски блок.", "date": "2019.03.28", "title": "Има ли турско национално малцинство у нас?"}
{"url": "http://clubz.bg/81132-qdreniqt_variant_za_brekzit_pecheli_podkrepa", "text": "Британският премиер Тереза Мей предложи да се оттегли от поста си, опитвайки да спечели подкрепа за сделката си за \"Брекзит\", два пъти вече отхвърляна от парламента. Депутатите междувременно поеха контрола върху политическия процес, опитвайки се да намерят изход от положението, но вчерашните необвързващи гласувания не очертаха ясна перспектива, защото нито един от предложените варианти не получи подкрепа с мнозинство, обобщава Асошиейтед.  \n\tНай-популярни се оказаха предложението страната да остане в митническия съюз и планът сделката за развода да бъде поставена на всенародно гласуване. Депутатите, които стоят зад тях, планират в понеделник отново да има гласуване с надеждата да се сведат предложенията до едно, което да може да получи мнозинство в парламента, и след това правителството да бъде изпратено отново да преговаря с ЕС.  Тереза Мей готова с оставка Кабинетът на Мей заяви още преди вчерашните гласувания, че действията на депутатите създават опасен прецедент с непредвидими последици, но обеща \"да се ангажира конструктивно\" с резултата от гласуванията. Министрите подчертаха обаче, че какъвто и план да договори парламентът, той трябва да е реалистичен и да подлежи на преговори с ЕС.  \n\tМей не се е отказала от надеждата, че договореното от нея споразумение може да мине в парламента. В последен опит да спечели на своя страна опонентите си в собствената си Консервативна партия, вчера тя обеща, че ще се оттегли, ако сделката бъде одобрена и Великобритания напусне съюза. Това се оказа достатъчно, за да си осигури подкрепа от някои консерватори, които са за Брекзит и които смятат, че тя не е водила добре преговорите с ЕС. Но ключовият съюзник на Мей - Демократическата юнионистка партия на Северна Ирландия, заяви, че продължава да е против сделката.  \n\tМиналата седмица ЕС даде възможност да се отложи излизането на Лондон от ЕС и ако до петък споразумението бъде одобрено, Обединеното кралство ще може да напусне съюза на 22 май. Ако ли не - Великобритания има време до 12 април да каже на ЕС какво смята да прави: да излезе без сделка, рискувайки да изпадне в икономически хаос, или да поиска по-дълго отлагане на излизането и да поеме курс към \"по-умерен\" \"Брекзит\", или дори да остане в блока.  Лидерът на \"твърдите Брекзитъри\" обмисля да подкрепи сделката на Мей Според опозиционни политици единственият възможен път са предсрочни избори, които да пренаредят парламента и да разбият политическия блокаж.  \n\tТези, които са против \"Брекзит\", не са се отказали от идеята за нов референдум за оставане в ЕС. Засега в парламента няма мнозинство за такъв вариант, но привържениците на нов референдум смятат, че общественото мнение се променя в тяхна полза. Печели подкрепа и така нареченият \"ядрен вариант\" - просто да се отмени \"Брекзит\", пише БТА. Лидерът на \"твърдите Брекзитъри\" обмисля да подкрепи сделката на Мей", "date": "2019.03.28", "title": "Ядреният вариант за \"Брекзит\" печели подкрепа"}
{"url": "http://clubz.bg/81135-nagradite_ikar_za_2019_a_pylniqt_spisyk", "text": "Театрални награди „Икар 2019“  за режисурата на „Животът е сън“ по Педро Калдерон де ла Барка, Театър „Зонг“, Център за култура и дебат „Червената къща“ от Туве Янсон, сценарий и режисура Петър Тодоров, Държавен куклен театър – Бургас  за ролите му в „Нос“ по Николай Гогол от Веселка Кунчева и Ина Божидарова, реж. Веселка Кунчева, Театър 199 „Валентин Стойчев“  за Попфолк певица в „Попфолк хроники: Бели птици и куршуми“ – вербатим спектакъл, режисьор и драматург Неда Соколовска, Малък градски театър „Зад канала“  за Глигор в „Нова Библия“, Програма „Ноев ковчег“ по Йордан Радичков, реж. Иван Добчев, Театрална работилница „Сфумато“  за „Дом за овце и сънища“ от Здрава Каменова, реж. Гергана Димитрова, Международна театрална мрежа „Undernational Affairs“, Център за култура и дебат „Червената къща“, Театър „Максим Горки“ (Студио „Я“) – Берлин, Театър „Ноймаркт“ – Цюрих в партньорство с ОСАИК „36 маймуни“  за „Дивата патица“ от Хенрик Ибсен, реж. Крис Шарков, Народен театър „Иван Вазов“  от Йордан Радичков, реж. Стоян Радев, Народен театър „Иван Вазов“  за приноса му към цирковото изкуство в сферата на дресурата  за постижения в областта на илюзионното изкуство  и   за „Произведени за щастие“, „Брейн Стор Проджект“ и ДНК, Национален дворец на културата  за авторската композиция „Dignity ”  за Топси в „Мери Попинз“  за Тоби в „Скорпион“ за „Цензурата по времето на комунизма или режимът на забраняване – позволяване“, Рива 2018 “ от Ива Тодорова  за „Приятно ми е, Ива!“ от Ива Тодорова, постановъчен консултант Стоян Радев, Театър 199 „Валентин Стойчев“  за Сехизмундо в „Животът е сън“ по Педро Калдерон де ла Барка, реж. Дина Маркова, Театър „Зонг“, Център за култура и дебат „Червената къща“  за „NeoДачници“ от Максим Горки, Народен театър „Иван Вазов“  Народен театър „Иван Вазов“", "date": "2019.03.28", "title": "Наградите \"Икар\" за 2019-а - пълният списък"}
{"url": "http://clubz.bg/81140-vqec_%E2%80%9Esv_nikola%E2%80%9C_%E2%80%93_energien_flagman_proizvejdasht_chista_energiq%C2%A0", "text": "Няколко нови вятърни електроцентрали, с обща мощност от 141 мегавата, ще заработят в България до 2027 г. Това прогнозира Електроенергийният системен оператор в публикувания проект на Плана за развитие на преносната електрическа мрежа на България за периода 2018-2027 г. Планът включва анализ на потреблението на електрическа енергия в България, на производствените мощности, както и прогнози за мощностните и енергийните баланси на системата. За този период 2020 г. и 2022 г. са посочени като пикови години за пускане в експлоатация на нови вятърни турбини. Тогава се очаква да заработят съответно 55 и 66 мегавата нови ВяЕЦ. В момента страната ни разполага със 701 мегавата от вятър, отчитат от ЕСО. Най-големият вятърен парк в България е ВяЕЦ „Св. Никола“, собственост на AES Гео Енерджи, в която мажоритарен собственик е AES България. Общата инвестиция във ВяЕЦ „Св. Никола“ е близо 540 млн. лева, заради която компанията е удостоена от Българската агенция за инвестиции с наградата „Инвеститор на годината 2009“ в сектор „Енергетика“.  Стремежът на AES като глобален технологичен лидер, е да бъде водеща по отношение на глобалната трансформация на енергийния сектор към по-чиста енергия. Един от начините за постигане на тази цел, е увеличаване на дела на ВЕИ. В тази връзка през 2010 г. край Каварна AES България пусна в експлоатация внушителния по своята мощност ветроенергиен парк.  ВяЕЦ „Св. Никола“ има 52 турбини и е с обща инсталирана мощност 156 мегавата. Паркът значително увеличава капацитета на България в производството на енергия от вятър и помага на страната да достигне изискванията на Европейския съюз.  За 2018 г. ВяЕЦ „Св. Никола” е произвел и подал в електроенергийната система на страната 318 069 MWh чиста и надеждна енергия. Благодарение на дейността си през миналата година 156-мегаватовата мощност е допринесла за изпълнение на целите пред България за намаляване на въглеродния отпечатък на енергийния сектор, като е спестила на страната ни 251 593 тона СО2. С изключение на ВяЕЦ „Св. Никола“, останалите вятърни паркове в България не участват в регулирането на напрежението и в противоаварийното управление на енергийната система на страна. Инсталираните към момента електроцентрали от ВЕИ не могат да предоставят на ЕСО допълнителни услуги като първично и вторично регулиране на честотата и обменните мощности и не могат да участват в следаварийното възстановяване на електроенергийната система след тежки аварии, се посочва в Плана на ЕСО. Вятърните електроцентрали на наша територия осигуряват само производство на електрическа енергия в съответствие с променливия ветрови ресурс. ВяЕЦ „Св. Никола“ обаче участва и в потискане на колебанията на активната мощност като подпомага енергийната система на страната, допълват експертите. Нещо повече - ВяЕЦ „Св. Никола“ има ключова роля в разработването на Интегрираната система за защита на птиците на територията на защитена зона „Калиакра“, която отговаря на европейските изисквания и най-добри световни практики за опазване на дивите птици. Затова през 2018 г. с цел минимизиране на риска от сблъсък с  мигриращи птици 52-те турбини на ВяЕЦ „Св. Никола“ спряха работа общо за 59 часа. Интегрираната система минимизира риска от сблъсък на птици с въртящите се части на вятърните генератори чрез спиране на единични, групи турбини или цели вятърни централи, както и изпълнява мониторингова програма през рисковите периоди за видовете с консервационна значимост. Системата обединява информация от няколко високотехнологични радарни системи и метеорологични данни. Освен това специалисти орнитолози провеждат пряк мониторинг на място. Ежедневно наблюдават птиците в района, оценяват потенциалните рискове и при необходимост издават заповеди за спиране на турбини. Преди въвеждане в експлоатация на територията на ВяЕЦ „Св. Никола“ бе извършен 3-годишен предварителен сезонен мониторинг на птиците и прилепите. Стриктният контрол за опазване на дивата природа и мерките за екологичен мониторинг продължават  повече от 9 години експлоатация. Те включват постоянни периодични проучвания на зимуващите птици и мигриращите птици.  Ветроенергийният парк има сертифицирана Система за комплексно управление на безопасността и околната среда (IMS), съгласно стандартите  OHSAS 18001 и ISO 14001. Така усилията на AES, подкрепени от ноу-хау и сериозни инвестиции, допринасят за опазването на околната среда и за това по-зеленото енергийно бъдеще да бъде все по-близо до нас. ", "date": "2019.03.28", "title": "ВяЕЦ „Св. Никола“ – енергиен флагман, произвеждащ чиста енергия "}
{"url": "http://clubz.bg/81133-gerb_i_sds_za_evrovota_hubav_den_za_bylgarskata_demokraciq", "text": "Лидерите на ГЕРБ Бойко Борисов и на СДС Румен Христов подписаха споразумение за съвместно явяване на европейските избори на 26 май. Сините получават две места в листата на ГЕРБ за вота, като едно от тях - избираемо.То ще е за бившия председател на Народното събрание Александър Йорданов. Именно той е автор на репликата \"Днес е един хубав ден за българската демокрация\", казана в зората на 90-те години на миналия век, когато синята партия печели първите избори и сваля БСП от власт. Ръководството на СДС получи мандат за коалицията с ГЕРБ Бойко Борисов съжали, че Владимир Кисьов - преговарящ с ЕС преди присъединяването на България, бивш председател на Столичния общински съвет и бивш зам. външен министър, отказа да е кандидат за евродепутат. Но похвали Йорданов. Вторият човек в листата на ГЕРБ от СДС ще е главният секретар на партията и бивш шеф на кабинета на президента Петър Стоянов -  \"Няма как СДС да бъде претопен\" От прочетеното от зам.-председателя на ГЕРБ Цветан Цветанов политическо споразумение между СДС и ГЕРБ се разбра, че логото на синята партия и на ЕНП ще присъстват на предизборните материали за евровота. Евродепутатите от ГЕРБ и СДС се ангажират да бъдат част от групана на ЕНП и да работят за присъединяването на България към Шенген, както и да няма Европа на две скорости. Премиерът Бойко Борисов каза, че се надява да няма \"игри с преференциите\" на изборите, каквито имато със \"сестрински партии\" на предишни избори. Очевидно визираше Реформаторския блок, който на вота през 2014 г. бе воден от Меглена Кунева, но евродепутат стана Светослав Малинов, който я измести с преференциално гласуване. Националният съвет на СДС в събота даде мандат на Румен Христов да подпише споразумение с ГЕРБ за евроизборите. Мотивът - партиите от Европейската народна партия да са заедно на вота, какъвто призив отправи и лидерът на европейското дясно семейство Жозеф Дол. Преди това бяха прекратени преговорите с \"Демократична България\" именно заради колаборация на СДС с ГЕРБ.  Пред \"Демократична България\" сините бяха поставили условия в разговорите, едно от които бе СДС да присъства в изборната регистрация и с името си в европейския вот. В събота единствено от структурите на СДС в Бургас са повдигнали въпроса коалиционни ли ще бъдат отношенията с ГЕРБ, или кандидатите на синята партия просто ще се влееят в листата на ГЕРБ.    \"Няма как СДС да бъде претопен\"", "date": "2019.03.28", "title": "ГЕРБ и СДС за евровота: Хубав ден за българската демокрация"}
{"url": "http://clubz.bg/81129-bajern_schupi_transferniq_si_rekord_zaradi_francuzin", "text": "\"Байерн\" (Мюнхен) официално обяви привличането на една от трансферните си цели от последните месеци - французинът Люка Ернандес. Германският колос ще заплати на \"Атлетико\" (Мадрид) рекордните в своята история 80 милиона евро, а левият защитник сключи договор за 5 години. Ернандес стана световен шампион с Франция на Световното в Русия. Той беше сред приятните изненади не само в тима на \"петлите\", но и на целия Мондиал. Попадна в идеални отбори. Любопитно е, че и на двата фланга в отбраната на \"Байерн\" през новия сезон ще играят французи - в началото на годината клубът обяви, че си е осигурил от лятото Бенжамен Павар от \"Щутгарт\". \"Байерн\" (Мюнхен) привлече световен шампион Още нещо любопитно - Ернандес е претърпял операция на коляното в сряда. Дотам се е стигнало, тъй като на медицинския преглед в Мюнхен е установено увреждане на връзка. 23-годишният футболист направи изявление, в което заявява, че се гордее да се присъедини към \"Байерн\" и че това е важна крачка в кариерата му. Приветствие му отправя спортният директор на баварците Хасан Салихамиджич. Люка Ернандес има 67 мача за \"Атлетико\", с който спечели Лига Европа и Суперкупата на Европа през 2018 г. Той е записал 15 срещи за Франция. Трансферната сума за Павар е доста по-ниска - 35 милиона евро. Наскоро ръководството на \"Байерн\" обеща да похарчи доста пари за нова селекция, тъй като сегашният отбор е видимо амортизиран.", "date": "2019.03.28", "title": "\"Байерн\" счупи трансферния си рекорд заради французин"}
{"url": "http://clubz.bg/81127-bylgariq_shte_q_ima_vyprosyt_e_kak", "text": "Преди дни в София беше представен сборникът  . В него 10 български изследователи в областта на политологията, социологията, икономиката и демографията анализират тенденциите в своята сфера на интерес и ни провокират да се замислим как ще изглежда България след 10 и повече години. Публикуването на сборника, което е възможно благодарение на Института за социална интеграция и Фондация „Фридрих Еберт“, е важно по две причини. От една страна, той ни запознава с гледните точки на по-млади и следователно по-неизвестни изследователи. Това разнообразие е добре дошло, тъй като у нас отдавна се е формирал малък кръг от „всичколози“, които прескачат от студио в студио, за да коментират случващото се в страната и света – от състоянието на българската икономика и борбата с корупцията през миграцията и опазването на околната среда до „Оскар“-а на живеещия в САЩ български актьор Димитър Маринов и представянето на българския национален отбор по футбол. Родителите ни искаха, ние можем От друга страна, книгата може да послужи като основа за провеждането на максимално широк, открит и задълбочен дебат за бъдещето на България в политически, икономически, социален и културен план. Сборникът е един от изключително малкото случаи в България, в които представителите на различни научни направления се фокусират върху бъдещето. У нас времето по принцип присъства в обществените дискусии в две измерения – настояще и минало. Работим ден за ден, закони се правят на парче и се приемат в 12 без 5, а ако въобще се провеждат някакви реформи, това обикновено се случва с мисъл за предстоящи избори. Ако в миналото големите промени са отнемали десетилетия и дори столетия, днес те се случват за няколко години или дори за месеци. Светкавичното развитие на информационните и комуникационните технологии и транспорта води до многократно по-динамичен начин на живот и прави планирането едновременно по-сложно и по-наложително. Макар че няма как да предвидим всичко, което предстои да се случи, има няколко ключови теми, на които е добре да обърнем специално внимание. В списъка попадат  и . Предприемането на бързи и адекватни действия с цел дългосрочно справяне с най-големите предизвикателства в тези сфери е наложително поради простата причина, че едно общество може да просперира само ако членовете му имат достъп до адекватно здравеопазване, образование, правосъдие и работа, която им носи удовлетворение и финансова стабилност и така им позволява да мислят за дом и семейство. Тези сфери са приоритетни по още една причина: нерешаването на един или друг проблем в една от тях води до появата на нови или задълбочаване на съществуващи проблеми в останалите. 700 000 души у нас трайно нямат здравни осигуровки Как да осигурим достъп на всички български граждани до адекватно медицинско обслужване, независимо къде живеят и с какви средства разполагат? Как да задържим най-добрите лекари и медицински сестри в България? От какви знания и умения имат нужда днешните деца, за да се адаптират към професиите на бъдещето? Как да привлечем най-любознателните и трудолюбиви българи към учителската професия? Какво можем да направим, така че до няколко години най-накрая да имаме съдилища, пред които всички сме равни и на които сме склонни да вярваме? Как да задържим младите хора в България и как да приласкаем обратно онези, които учат и/или работят на Запад? Какви мерки можем да предприемем, така че същите тези млади хора да участват по-активно в политиката? Как да спрем разширяването на пропастта между бедни и богати и обезлюдяването на все повече български села и градове? Как да привличаме чуждестранни инвеститори, без да създаваме предпоставки за изкуствено поддържане на ниски заплати и лоши условия на труд? Въпросите, на които трябва да отговорим, са много и кой от кой по-сложен. За да намерим правилните отговори, се нуждаем от разговор за бъдещето с активното участие на широк кръг от представители на публичния, частния и гражданския сектор – във и извън България. Някои от споменатите теми вече присъстват в медийни и други дискусии. В повечето случаи обаче те се въртят около едни и същи клишета, които представят непълна и изкривена картина на родната действителност. Клишетата не са проблемни сами по себе си, защото те са частично верни. Проблемът настъпва, когато те се използват за правенето на неоснователни обобщения или внушения. Променящата се демографска структура на българското население е пример за тема, която касае пряко бъдещето на страната ни, но по която цари сериозно неразбиране. В своя текст в „България 2019 – Нови хоризонти“ Георги Бърдаров, доцент и ръководител на катедра „Социално-икономическа география“ в СУ „Св. Климент Охридски“, отбелязва, че въпреки че у нас се раждат все по-малко деца, по   България (около 1,5 деца на жена) е в златната среда в Европа, като раждаемостта на континента варира от около 1,3 в Италия до 1,9 в Ейре. Не, България няма да изчезне България вече 30 години е сред страните в света с най-висок отрицателен естествен прираст, допълва Бърдаров, но причината не е, че все повече хора не искат да имат деца, защото мислят основно за пари и работа. Според него ниската раждаемост се дължи на комбинацията от намаляващ детероден контингент, емиграция на хора в активна възраст, застаряване на населението, урбанизация, промяна на статуса на жените и изострена глобална конкуренция, която ни държи в постоянен страх да не изгубим работата си. Текстът на Бърдаров е ценен и с това, че представя демографската реалност в България като функция на социално-икономическата и политическата реалност, а не като някакъв отделен елемент, който можем да моделираме както и когато пожелаем. Както обобщава той: Друг интересен пример за неправилна диагноза засяга пазара на труда. Ваня Григорова, икономически съветник на президента на КТ „Подкрепа“ и председател на Сдружение „Солидарна България“, пише в своя текст в сборника, че заплахата за работниците в страни като България е свързана не толкова с деиндустриализацията и автоматизацията, колкото с „корпоративната глобализация“. Причината: за да останат конкурентни, много от родните фирми изискват от служителите си да работят повече и по-добре за по-малко пари. С или без съгласието на бизнеса, минималната заплата става 560 лева от 1 януари В тези условия нарастват и злоупотребите с осигуряването на работещите. Публична тайна е, че много български работодатели осигуряват служителите си върху част от заплатата им, в някои случаи – на най-ниския законово допустим праг. Преди да можем дори да помислим за предизвикателствата, пред които тепърва ще се изправяме в резултат на навлизането на изкуствен интелект на пазара на труда, трябва първо да намерим работещи решения на вече съществуващите проблеми на същия този пазар. Колкото по-скоро започнем да мислим за колективното ни бъдеще, толкова по-вероятно е то да бъде в синхрон с нуждите и предпочитанията ни. Няма как да постигнем мечтаното бъдеще, ако първо не определим ясно къде се намираме и къде искаме да отидем. Както пише канадският клиничен психолог Джордан Питърсън в книгата си  : Спомням си как преди няколко години мой приятел се върна от екскурзия в Сингапур и ме смая, като ми каза, че си е взел книга, в която известни местни анализатори споделят как си представят страната през 2065 г. Очевидно сингапурците осъзнават добре, че качеството им на живот утре зависи от действията им днес. И че отбягването на сложните въпроси не е решение, защото бъдещето има онова особено качество да идва, без да ни пита. „Генерация Z“ – с подкрепата на „Америка за България“ 700 000 души у нас трайно нямат здравни осигуровки Не, България няма да изчезне С или без съгласието на бизнеса, минималната заплата става 560 лева от 1 януари „Генерация Z“ – с подкрепата на „Америка за България“", "date": "2019.03.28", "title": "България ще я има. Въпросът е как"}
{"url": "http://clubz.bg/81134-bojko_borisov_d_r_daniela_daritkova_poema_posta_na_cvetanov_v_parlamenta_video", "text": "Д-р Даниела Дариткова ще наследи зам.-председателя на ГЕРБ Цветан Цветанов на поста председател на парламентарната група. Това обяви премиерът и лидер на партията Бойко Борисов.  По думите му тя е доктор, консенсусен човек и политик и ще се справи с работата, уважавана е в партията и може да контролира групата в добрия смисъл на думата. Борисов обяви, че до края на деня вероятно ще каже и кой ще е наследникът на Цецка Цачева на поста правосъден министър. Правел последни проверки.  И Цачева, и Цветанов напуснаха постовете си заради скандала с купените от тях апартаменти от фирмата \"Артекс\". Основно съмнение около сделките е цената, на която са направени.  И допълни, че според него проблемът \"Апартаментгейт\" вече е решен -  , защото всички замесени са напуснали държавните си позиции. И тъй като това не важи за председателя на комисията по култура в парламента и бивш министър Вежди Рашидов, на въпрос за него Борисов каза, че самият Рашидов има фирма, която се занимава с имоти.  По думите на премиера не е толкова интересно откъде точно идва атаката, а това, че са извадени поуки. Какви поуки - \"от моите санкции си личи\", обясни Борисов. И още: По думите му, че е имало \"приятелски огън\" в ГЕРБ, е абсолютна лъжа и фалшива новина. На въпрос \"кой тогава е неприятелят\", откъдето е дошла атаката, Борисов каза: На тази реплика Владимир Кисьов, който бе до лидера на ГЕРБ, защото минути по-рано бе подписано политическото споразумение със СДС за евроизборите, разведри обстановката, вмятайки:  ГЕРБ и СДС за евровота: Хубав ден за българската демокрация    ", "date": "2019.03.28", "title": "Бойко Борисов: Д-р Даниела Дариткова поема поста на Цветанов в парламента (ВИДЕО)"}
{"url": "http://clubz.bg/81131-trymp_za_venecuela_rusiq_trqbva_da_si_hodi", "text": "Американският президент Доналд Тръмп заяви, че руските военнослужещи трябва да напуснат Венецуела, предаде Ройтерс.  \n\tТой отправи призива си няколко дни след като военен контингент на Русия пристигна в южноамериканската страна. Попитан как може да стане това, американският президент отговори: Тръмп и вицепрезидентът Майк Пенс се срещнаха в Белия дом с Фабиана Росалес, за да изразят подкрепа за нейния съпруг, който през януари се обяви за временен президент на Венецуела. \n\tПенс определи пристигането на руски войски във Венецуела като   и призова Русия да спре да подкрепя венецуелския президент Николас Мадуро. Росалес, която събира международна подкрепа за съпруга си и за отстраняването от власт на Мадуро, беше приветствана в Белия дом, където заедно с други видни венецуелски опозиционни фигури се срещна с Тръмп, Пенс и служители на американската администрация, съобщи Асошиейтед прес. Венецуела вкарва България в международен казус Предвижда се също така тя да се срещне с конгресмени и да говори на конференция с посланика на Венецуела, признат от американското правителство. \n\tТръмп заяви, че венецуелският народ преминава през \"неизмерими изпитания\" при управлението на Мадуро.  \n\tПенс нарече Росалес \"смела жена\" и каза, че САЩ твърдо подкрепят каузата на опозицията, предаде БТА.", "date": "2019.03.28", "title": "Тръмп за Венецуела: Русия трябва да си ходи"}
