{"url": "http://clubz.bg/71720-onezi_koito_nikoj_ne_zashtiti", "text": "Русия е на 148-о място в класацията за свобода на пресата на „Репортери без граници“. Според Комитета за закрила на журналистите от 2000 г., когато на власт идва настоящият президент Владимир Путин, до днес 28 журналисти са убити заради професионалната им дейност. Това, разбира се, не включва загиналите при военни действия, както и тези, за които мотивът не е доказан. Единствените страни, в които те са повече, са Ирак, Филипините, Мексико и Пакистан. На 12 май 2000 г. съсед открива репортера на „Новая газета“ Игор Домников в локва кръв в дома му в Москва. 42-годишният журналист е пребит с тежък предмет по главата, вероятно чук. Закаран е в болница с тежки черепно-мозъчни травми и умира след два месеца в кома. Колегите на Домников от самото начало са убедени, че нападението е свързано с работата му. Някои от тях предполагат, че той не е бил истинската цел – убийците са го сбъркали с друг журналист от вестника, който живее в същата кооперация – Олег Султанов. Той е съобщавал многократно на полицията, че е заплашван във връзка с негово разследване за корупция в нефтената индустрия. По-късно журналистите от „Новая газета” си припомнят, че между май 1999 и февруари 2000 г. Домников пише пет статии, в които критикува остро икономическата политика на бившия вицегубернатор на Липецка област Сергей Доровски. Той отрича да има нещо общо с убийството. Първите обвинени и осъдени са петима души от криминална групировка, които са извършвали поръчкови убийства. Близките и колегите на Домников настояват разследването да продължи, докато не бъдат открити поръчителите. За убийството е арестуван и осъден бизнесменът Павел Сопот, но според изявление на редакционния екип на „Новая газета“ той е бил само посредник между поръчителя и криминалната групировка. Цели 15 години по-късно разследващите откриват доказателства, че Сергей Доровски все пак е замесен. На 11 март 2015 г. са повдигнати обвинения срещу него. Няколко месеца по-късно обаче делото е прекратено, а Доровски остава на свобода. Причината – изтекла давност. Въпреки че това е първото напълно разкрито убийство на журналист в Русия след 2000 г., колегите и роднините на убития журналист така и не получават справедливост. Редакторът в „Новая газета“ Юрий Шчекочихин умира след двуседмично мистериозно боледуване през 2003 г. Лекарите в московската централна болница казват, че журналистът е получил остра алергична реакция. Неговите близки и колеги обаче смятат, че е бил отровен. Мотивът – разследването, по което работел. Първите симптоми той усеща на 17 юни, когато се прибира от пътуване с треска, болки по цялото тяло и парене по кожата. 16 дни по-късно умира, след като органите му отказват един по един, а кожата буквално се свлича от тялото му. Според лекарите става дума за рядкото заболяване Синдром на Лиел (токсична епидермална некролиза). Колегите на журналиста обаче не са убедени. Допълнителни съмнения предизвиква фактът, че медицинските му изследвания са класифицирани като „медицинска тайна“ и никой няма достъп до резултатите. Без тях прокуратурата няма основание да започне разследване. Ръководството на Московската централна болница пък отказва да даде достъп до тях, освен ако прокуратурата не ги поиска. А тя се задоволява със заключенията на екипа. Семейството настоява за независими лабораторни изследвания, но не получава пробите. Малко преди да се разболее, дългогодишният журналист, отразявал Чеченските войни, корупционни скандали, търговия с оръжия и участвал в разкриването на престъпни мрежи, работи по разкриването на мащабна корупционна схема, в която участват главният прокурор на Русия и Федералната служба за сигурност (ФСБ). Между 2001 и 2003 г. той публикува серия статии за московския магазин за мебели „Три кита“. Първоначално историята прилича на обикновена корупционна схема, каквито не са рядкост в Русия по онова време – магазинът внася мебели от Европа, без да плаща мита. По-късно става ясно, че са замесени висши служители на ФСБ, които са използвали фирмата, за да изперат милиони долари през Нюйоркската банка в края на 90-те. През февруари 2002 г. Шчекочихин разкрива, че Главната прокуратура е получила подкуп в размер на 2 милиона долара, за да не започва разследване. Не е ясно колко от тези пари са отишли при тогавашния главен прокурор Владимир Устинов. Като депутат в руската Дума от партията „Яблоко“ Шчекочихин инициира и парламентарно разследване на скандала. Устинов, който трябва да се произнесе по заключенията на депутатите, разбира се, ги отхвърля. Журналистът и депутат уведомява президента Владимир Путин. Той обещава, че ще вземе мерки, но след смъртта на Шчекочихин случаят потъва. Месеци преди смъртта си Шчекочихин получава американска виза и планира пътуване до САЩ, за да представи доказателства за схемата, включваща и Нюйоркската банка, на властите. Той така и не успява да замине. В последната си статия по случая журналистът критикува антикорупционните власти, които не са защитили ключов свидетел по случая – председателя на Асоциацията на производителите на мебели, който е застрелян, докато се лекува в болница. Месец след това Шчекочихин също умира в болница. Близкият приятел на Шчекочихин и бивш агент на ФСБ Кирил Кабанов помага на колегите на журналиста в паралелното им разследване. Кабанов обяснява и своята версия за отказа на лекарите да дадат достъп до пробите: Докато напуска офиса на ръководеното от него руско издание на списание „Форбс“, журналистът Павел Хлебников е прострелян. Убийците на 41-годишния американски новинар от руски произход са стреляли от кола, която е минала покрай него, и после са избягали. Той умира малко по-късно в болница, след като е транспортиран в линейка без кислороден апарат и асансьорът в болницата е заседнал, докато той е бил вътре. Според властите става дума за поръчково убийство. Колегите на Хлебников са убедени, че нападението е свързано с работата му. Сред предполагаемите поръчители се споменава олигархът Борис Березовски, който също е сред изобличените от Хлебников. През 2006 г. прокуратурата обвини за убийството чеченския бунтовнически лидер Кох-Ахмед Нукаев, за когото Хлебников е написал една от последните си книги. Трима чеченци, заподозрени като извършители на убийството, са задържани няколко месеца по-късно, но после са оправдани. Едва през 2009 г. след остри критики от страна на международната общност разследването е подновено. Разследващите обявиха, че вече не смятат, че бунтовническият лидер стои зад убийството. Едва през миналата година украинските власти задържаха мъж, заподозрян за убийството. Според близките на журналиста обаче разследващите просто отчитат дейност. На 7 октомври 2006 г. пред дома си е застреляна журналистката от „Новая газета“ Анна Политковская. Смелите ѝ репортажи и острата критика срещу президента Путин я правят един от най-известните руски журналисти в чужбина. Тя е позната с разкритията за престъпленията на руски военни срещу цивилно население в Чечения, за корупцията и нечовешкото отношение в руската армия и нарушенията на човешките права по време на Чеченските войни. Преди да бъде убита, Политковская е заплашвана многократно. Докато пътува към Беслан, където да посредничи при заложническата криза в местно училище, тя е отровена, но оцелява. Така и не става ясно какво е веществото, защото медицинският екип е инструктиран да унищожи кръвните й проби. Няколко пъти е арестувана в Чечения – първия път е през 2001 г., когато е обвинена, че е влязла на територията на републиката без акредитация. Държана е три дни без храна и вода в затвор, докато е заплашвана от войник с оръжие. През 2002 г. се разиграва подобен сценарий. Същата година тя посредничи между руските власти и чеченските бунтовници, взели за заложници над 700 души в московския театър „Дубровка“. Тогава спецчастите решават да щурмуват сградата, помещението е обгазено, а жертвите са над сто. Нито един от нападателите не оцелява, за да разкаже дали са щели да се предадат, разказва Политковская в книгите си, а според нея заложническата криза е можело да бъде преодоляна без цивилни жертви. Близките на загиналите и до днес не са получили отговори кой и как е взел решенията за провеждането на „спасителната операция“. Подобна е и ситуацията при заложническата криза в Беслан. Тогава загиват стотици деца. Останките на повечето дори не са намерени. За убийството на Политковская бяха осъдени братята Рустам, Джабраил и Ибрахим Махмудови. Вуйчо им Лом-Али Гайтукаев пък бе обявен от съда за организатор. Бившият московски полицай Дмитрий Павлюченков ще остане зад решетките 11 години, защото е помогнал Политковская да бъде проследена. Близките на журналистката обаче не крият разочарованието си – поръчителите на убийството така и не са разкрити. А според тях става дума за високопоставени руски политици и олигарси. Съдията по делото потвърждава, че убийството на Политковская е поръчково – на братята и вуйчо им са платени 150 хиляди долара от „неизвестно лице“. Няма съмнение, че мотивът е свързан с работата на Политковская. 25-годишната Анастасия Бабурова е застреляна посред бял ден в центъра на Москва. Младата журналистка, която пише за „Новая газета“, току-що си е тръгнала от пресконференция на адвоката и активист за човешки права Станислав Маркелов. Двамата вървят по улицата, когато мъж със скиорска маска уцелва Маркелов в главата. Секунди по-късно и Бабурова е простреляна. Меркелов умира на място. Бабурова издъхва в болница след няколко часа. Маркелов е близък приятел на Анна Политковская и защитава семейството на чеченската девойка Елза Кунгаева, изнасилена и убита от бившия полковник от руската армия Юрий Буданов, осъден на 10 години затвор, но освободен предсрочно. Гласност на престъплението дава именно Политковская. Бабурова водеше кампания срещу неонацистките групировки, които са във възход в Русия, и отразяваше расово мотивирани престъпления. Когато е убита, тя е още студентка по журналистика в Московския държавен университет. Преди това е приета да учи международни отношения и въпреки че заради впечатляващите резултати ѝ е предложено място в „Йейл“, тя се отказва и започва да се занимава с журналистика. Непримирима е към насилието и дори влиза във физически схватки с представители на неонацистки групи, разказват нейни близки. През 2011 г. съдът в Москва признава за виновни за убийството на Маркелов и Бабурова двама членове на такава групировка – Никита Тихонов и приятелката му Евгения Касис. Тихонов е извършителят на убийството и е осъден на доживотен затвор, а спътницата му получава 18 години затвор за съучастничество. Четири години по-късно като поръчител на убийството е осъден лидерът на екстремистката Бойна организация на руските националисти. Според колегите на Бабурова от „Новая газета“ обаче и този случай остава отворен. Създателят на малкия новинарски сайт „Ингушетия“ Магомед Евлоев умира от куршум в челото през 2008 г. Евлоев е прострелян от полицай, докато е транспортиран от летището в Магас, където е арестуван, до местен арест. Версията на служителите на реда е, че смъртта на журналиста е инцидент. Негови близки и колеги обаче смятат, че той е убит, за да бъде спрян сайтът му, който е един от малкото независими източници на информация в региона според Комитета за защита на журналистите. Малко след кацането на полета му от Москва, където живее със семейството си, Евлоев е арестуван. Той отива в Ингушетия, за да види родителите си, казва негов приятел, който пътува с него. На летището в Магас го чакат двадесетина приятели и роднини. Със същия полет е пътувал и президентът на кавказката република Мурат Зиазиков. След като той слиза, самолетът е заобиколен от шест въоръжени патрула, които са там заради Евлоев. Полицаите го свалят от самолета и го качват в една от колите. Според властите той е задържан като свидетел по разследване. Близките на журналиста тръгват след кортежа със собствените си коли. На влизане в столицата Назран става ясно, че Евлоев не е в колите. Според полицаите малко преди да влязат в града, журналистът се опитал да вземе оръжието на един от тях. В суматохата е произведен изстрел, който го улучва в главата. Когато стигат в болницата, лекарите не могат да направят друго, освен да го обявят за мъртъв. Започва разследване за убийство по непредпазливост. Тръгва и дело за незаконно задържане, но е прекратено месец по-късно. През декември 2009 г. съд в Ингушетия осъжда на две години трудова колония полицая Ибрахим Евлоев (няма роднинска връзка с журналиста). По-късно присъдата е променена на две години лишаване от свобода. Роднините на Евлоев обаче продължават да твърдят, че убийството му е умишлено, а мотивът е работата му в сайта „Ингушетия”. Макар и да не е известен в цялата страна, местните жители го използват като независим източник на информация, а правозащитни организации от целия свят го следят внимателно, твърди Олег Орлов от правозащитната организация „Мемориал”. Местните власти няколко пъти блокират достъпа до сайта преди смъртта на Евлоев, припомня той. „Ингушетия” пише за случаи на корупция, за нарушаване на човешките права в кавказката република, за убийства и отвличания. Сайтът отразява и антиправителствени протести и призовава за оставката на президента на Ингушетия Мурат Зиазиков. Два месеца преди смъртта на Евлоев съд в Москва решава, че сайтът трябва да бъде закрит, защото разпространява екстремистко съдържание. Пред Комитета за закрила на журналистите Евлоев споделя тогава, че властите в Ингушетия са завели над десет дела срещу сайта му само за една година. Малко след смъртта му главната редакторка на сайта Роза Маслагова напуска Русия, защото се страхува за живота си. Списъкът с убийства на борци за свободно слово в Русия далеч не се изчерпва с имената на Домников, Шчекочихин, Хлебников, Политковская, Бабурова и Евлоев. През 2009 г. правозащитничката и сътрудничка на „Новая газета”   е отвлечена и убита в Чечения. Според официалната версия убиецът е местен бунтовник, който умира в сражение, преди да бъде заловен. Според нейни близки и колеги убийството е поръчано от властите в републиката заради смелите ѝ репортажи за нарушенията на човешките права в републиката. През 2014 г. 26-годишният журналист и блогър   изчезва в севернокавказката република Кабардино-Балкария. По-късно тялото му е намерено край град Налчик. Аутопсията открива следи от игла на лявата му ръка. Близките му твърдят, че Куашев е убит, но арестувани все още няма. Тази година журналистът   падна от прозореца на жилището си на петия етаж в Екатеринбург. Смъртта му се смята за нещастен случай. Фактът, че Бородин е автор на статии за загинали руски наемници от Частната военна компания (ЧВК) на Вагнер на 7 февруари в Сирия, обаче предизвиква съмнения. Според Евгений Ихлов, активист на Общоруското обществено движение „За човешки права“, Бородин е убит: От 11 години никой не седи на едно от бюрата в редакцията на руския вестник „Новая газета”. Преди 7 октомври 2006 г. това е било работното място на Анна Политковская. След смъртта ѝ на бюрото стои нейна снимка, както и портрети на другите убити журналисти от изданието. Напомняне, че свободата да кажеш истината може да ти струва живота. Официално зад нито едно от убийствата на руски журналисти не стоят висши държавни служители. Най-високопоставените обвинени са местни управници. В почти всички случаи обаче поръчителите на убийствата остават неразкрити – арестувани и осъдени са само изпълнителите. Затова и остава въпросът – стои ли Кремъл зад някое от тези убийства? И ако да, ще излезе ли някога истината наяве? ---- „Генерация Z“ – с подкрепата на „Америка за България“", "date": "2018.08.13", "title": "Онези, които никой не защити"}
{"url": "http://clubz.bg/71844-privyrjenici_na_ivancheva_poiskaha_nezabavnoto_j_osvobojdavane", "text": "Малобройни привърженици на разследваната за корупция кметица на софийския район \"Младост\" Десислава Иванчева се събраха днес на протест пред Министерския съвет и поискаха незабавното освобождаване на Иванчева и на заместничката й Биляна Петрова, задържана заедно с нея.    Събитието се организираше във Фейсбук, през профила на самата Иванчева в мрежата. Там беше публикувано преди време и видеото от приемането й в болница с белезници на ръцете и краката. След острата обществена реакция Министерството на правосъдието обяви, че правилата за конвоиране ще се променят, а още преди това да се случи, Иванчева напусна болницата без окови. Междувременно от правосъдното министерство вече съобщиха, че са готови новите правила за конвоиране на задържани и осъдени. Предстои по тях да се произнесат няколко институции, след което ще бъдат утвърдени от правосъдния министър Цецка Цачева. \"Свобода за Иванчева и Петрова! Независимо разследване на Организираната престъпна група\" е насловът на протеста. За част от нея привържениците на Десислава Иванчева и Биляна Петрова сочат висши прокурори и представители на държавата, както и ключови свидетели по корупционната афера в \"Младост\", включително и третият обвиняем - бившият районен кмет Петко Дюлгеров, който според прокуратурата е посредничил между Иванчева и Петрова в изнудването на  предприемача Александър Ваклин - да си получи разрешителното за строеж  - срещу половин милион евро.  ", "date": "2018.08.13", "title": "Привърженици на Иванчева поискаха незабавното й освобождаване"}
{"url": "http://clubz.bg/71832-nad_100_svetovni_intelektualci_s_apel_za_osvobojdavaneto_na_sencov", "text": "Над сто известни личности, включително режисьорите  , отправиха призив за бързи действия, за да не бъде оставен да умре украинският кинодеец Олег Сенцов, сега затворник в Русия, който от близо три месеца е в гладна стачка, предаде Франс прес.  Олег Сенцов, протестиращ срещу анексията на Крим от Русия през 2014 г., е готов да умре, в края на миналата седмица адвокатът му Дмитрий Динзе, според когото 42-годишният режисьор е отслабнал с 30 килограма, откакто е зад решетките, и страда от проблеми със сърцето. Руските служби за изтърпяване на наказания обаче увериха, че затворникът е в задоволително състояние след тримесечната гладна стачка. \"Спешно и необходимо е Русия да намери не само хуманитарно, но и политическо решение за тази ситуация. Не само Франция - президентът Еманюел Макрон неведнъж даде предложения, на които президентът Путин се ангажира да отговори, - но и цялата международна общност, от ЕС до ООН, трябва да се мобилизира заради Олег Сенцов и за да получи отговори\", добавят подписалите апела. В разговор по телефона Еманюел Макрон направи в петък ред предложения, чието естество не бе разкрито, на руския си колега Путин, за да бъде намерено спешно хуманитарно решение за украинския кинодеец. Олег Сенцов е осъден на 20 години лишаване от свобода за \"тероризъм\" и \"търговия с оръжия\" в процес, окачествен като \"сталинистки\" от \"Амнести интернешънъл\", допълва АФП. Европейският съюз отправи преди три дни искане към Русия да осигури \"подходящи медицински грижи\" на Олег Сенцов, държания в руски затвор украински режисьор, който е в гладна стачка от 14 май. Здравословното състояние на Сенцов бързо се влошава. Очакваме от Русия да му предостави подходящи грижи в медицинско заведение, както предполага осигурителната мярка, постановена на 25 юли т. г. от Европейския съд по правата на човека, заяви в комюнике говорителката на върховния представител на ЕС за външната политика и политиката по сигурността Федерика Могерини. Призив към властите в Русия незабавно да бъде освободен Олег Сенцов по хуманитарни причини отправи на 10 август и посолството на САЩ в Москва.  ", "date": "2018.08.13", "title": "Над 100 световни интелектуалци с апел за освобождаването на Сенцов"}
{"url": "http://clubz.bg/71838-vyrhovniqt_lider_na_iran_zabrani_pregovorite_sys_sasht", "text": "Иранският върховен лидер аятолах Али Хаменей забрани каквито и да било преки преговори със Съединените щати, съобщи Ройтерс. Той отхвърли също и предложението за разговори без предварителни условия, отправено миналия месец от президента на САЩ Доналд Тръмп. Тръмп прилага на Иран корейска хватка Иранският върховен лидер отбеляза, че \"представители на американските власти говорят от известно време за нас с цинизъм\", предаде Франс прес.  Върховният лидер не уточни как според него трябва да изглеждат отношенията между Вашингтон и Техеран в такъв случай. Преди седмици САЩ наложиха санкции срещу Иран след като Тръмп обяви, че страната се оттегля от ядреното споразумение с Терехан. Причината са твърдения, че Иран не спазва своите задължения по сделката, който предвиждаше поетапно спиране на ядрената програма на страната в замяна на вдигане на санкциите от страна на международната общност. Европейските държави, които участват в споразумението, призовават то да остане в сила и активираха т.нар. блокиращ статут, който да предпази европейските фирми, които имат бизнес в Иран, от американски санкции. Решението Тръмп е една от  причините за обтегнатите отношения между Вашингтон и Брюксел. Влязоха в сила  американските санкции  срещу Иран Влязоха в сила  американските санкции  срещу Иран", "date": "2018.08.13", "title": "Върховният лидер на Иран забрани преговорите със САЩ"}
{"url": "http://clubz.bg/71840-trqbva_izvynredno_zasedanie_na_parlamenta_za_bosiq_prizova_reneta_indjova", "text": "Временната комисия за разглеждане на сигналите на Николай Колев-Босия за корупция в даването на шофьорски книжки не е свършила никаква работа и членовете й трябва да се обърнат към политическите си сили за помощ. Това предложи бившата министър-председателка Ренета Инджова на извънредното заседание на комисията днес. Какво се случва с Босия, докато парламентът \"ваканцува\" Тя говори на трима депутати в залата на бившия партиен дом - толкова дойдоха на днешното заседание на комисията насред парламентарната ваканция. Присъстваха председателят на комисията Станислав Иванов от ГЕРБ, Андон Дончев от Воля и Атанас Стоянов от \"Обединени патриоти\". Ихсан Халил от ДПС не дойде и на това заседание, пропусна го и Иван Иванов от БСП. Присъства обаче самият Николай Колев, който не се храни вече 62 дни в знак на протест. На заседанието присъства и омбудсманът Мая Манолова, която единствена предложи някакво решение на проблема - да се създаде междуведомствена група, която да провери нередностите в Изпълнителна агенция \"Автомобилна администрация\", като в нея се включат и представители на гражданите от обкръжението на Босия. Това, надява се Манолова, може да убеди Колев да започне да се храни. Босия с последен постинг: Аз съм си казал думата Тя изтъкна, че е недопустимо и напълно неразбираемо за гражданите как може да има толкова служители на ИА \"Автомобилна администрация\" с започнати наказателни производства, които още да работят в институцията. Преди обаче Инджова и Манолова да се включат в разговора, комисията започна с бурни размени на реплики. Причината - депутатите бяха обещали да поканят главния прокурор, транспортния министър и други отговорни лица. Вместо това присъстваше само директорът на \"Автомобилна администрация\" Дамян Войновски. По негови думи случаят с разбитата преди седмица от Икономическа полиция схема на частна школа за мамене на изпитите е доказателство, че т.нар. \"бели стаи\" се заобикалят с лекота. Войновски искаше да се защити, Колев на няколко пъти се опита да излезе, но го убедиха да остане.  Светослав Иванов обаче настоя да даде думата на Войновски и многократно препращаше въпроси към него.  Според него \"белите стаи\" не били пробити, защото имало доказателства за всичко, което се е случило. \"Ако бяхме корумпирани, нямаше да ги дадем.\" Дълго бе обсъждано дали членовете на комисията са проверили сигналите на Николай Колев, предоставени на първото заседание. Светослав Иванов многократно изтъква, че не са \"факти\", а \"мнение\" на Колев. Въпреки че на първото заседание депутатите заявиха, че твърденията на Колев са леснопроверими, досега няма позиция на комисията по тях. Няма и да има, изясни Иванов, допреди финалното становище. Основен от казусите, повдигнати от Колев, е защо ключови служители на ИА \"Автомобилна администрация\", които са обвиняеми по дело за корупция, още са на постовете си.  Босия: Ще ви представя едни факти, които не подлежат на дебати Иванов отговори: Това предизвика бурното възмущение на Босия. Подкрепи го Андон Дончев от \"Воля\", който изтъкна друг подобен пример: Иванов обаче го сряза: Колев търпеливо обясни: Атанас Стоянов от \"Обединени патриоти\", единственият юрист сред депутатите, не коментира правния спор, а всъщност не обели дума и по време на цялото заседание. Мая Манолова обаче разясни казуса на икономиста Иванов: Станислав Иванов на няколко пъти бе питан от гражданите с Босия дали е извършил обещаните проверки по неговите сигнали. Стана ясно, че той ги е изпратил на съответните институции, но отговор още няма. Всичко щяло да стане ясно в становището на комисията - след месец. Поредното включване на Войновски в заседанието накара Босия да напусне залата. Караниците вътре между граждани и депутати продължиха безрезултатно още близо час. В крайна сметка Манолова призова да се свика още едно заседание на комисията възможно най-скоро - още следващия понеделник. Дончев от \"Воля\" заяви готовност, че ще е на линия. Станислав Иванов обаче каза само: Босия с последен постинг: Аз съм си казал думата Босия: Ще ви представя едни факти, които не подлежат на дебати", "date": "2018.08.13", "title": "Трябва извънредно заседание на парламента за Босия, призова Ренета Инджова"}
{"url": "http://clubz.bg/71839-uejn_runi_vse_oshte_boec_lider_i_majstor_video", "text": "На 32 години (почти 33) Уейн Руни не е престарял за футбол, но на всички е ясно, че е далеч от най-добрите си дни и най-големите клубове и първенства. Рекордьорът по голове за Англия и \"Манчестър Юнайтед\" отскоро е в американската Мейджър лига, където облича екипа на \"Ди Си Юнайтед\" от Вашингтон. След като приключи с \"Манчестър Юнайтед\" през миналата година, имаше неуспешен сезон в \"Евертън\", а вече се бе отказал от националния тим на родината си. Нощес (наше време) обаче Руни показа, че още има хъс (така прословут за него) и майстроство да прави неща, за които да се говори дълго. В двубоя на \"Ди Си\" срещу \"Орландо Сити\" в столицата Уейн се наслади на своя голям миг. \"Юнайтед\" отчаяно гонеше трети гол при 2:2. Течеше 6-ата минута на добавеното време (6 мин), когато след корнер пред вратата на \"Орландо\", гостите тръгнаха на контра и техен футболист оставаше сам на празна врата, тъй като и стражът на домакините се бе включил в атака. Руни спринтира от полето на съперника, догони го, направи смел шпагат, отне топката и тръгна с нея. След няколко крачки бившият капитан на Англия видя непокрития си съотборник Лусиано Акоста и отправи дълъг диагонален пас. Топката кацна на главата на аржентинеца, който се възползва от неориентиран защитник и от лоша намеса на вратаря и вкара за 3:2. Стадионът избухна. \"Столичани\" се радваха дълго - благодарение на най-вече на големия футболен характер на Уейн Руни. \"Ди Си Юнайтед\" е последен от 20 мача и 11 отбора в Източната конференция.", "date": "2018.08.13", "title": "Уейн Руни - все още боец, лидер и майстор (ВИДЕО)"}
{"url": "http://clubz.bg/71831-salvini_gotvi_merki_sreshtu_ednopolovi_roditeli", "text": "Децата в Италия да имат задължително майка и баща - поне в официални документи. Това е разпоредил министърът на вътрешните работи и лидер на управляващата \"Лига\" Матео Салвини. Той е поискал да бъдат въведени промени в официалните формуляри, така че еднополови двойки да не могат да се обявяват за родители на деца В интервю за католическия онлайн вестник \"Нуова бусола куотидиана\", цитирано от Ройтерс, Салвини казва, че е дал указания  Анатомия на популизма. Как Салвини стана най-силният в Италия? В Италия  , а  . И в България е така. Въпреки че преди време имаше внсени законопроекти за сурогатното майчинство, те така и не бяха приети. Ако един от партньорите има дете от предишна връзка обаче, някои съдилища и общински администрации в страната дават родителски статут на другия партньор, въпреки че това не е предвидено от националното законодателство. Салвини настоява, че  . Според проучвания на общественото мнение сега Матео Салвини е най-популярният политик в Италия. Неговата социално-консервативна политика засега се харесва на избирателите. Анкета на \"Ипсос\" сред католици, декларирали, че ходят на литургия поне веднъж седмично, установява, че подкрепата за него се е удвоила за период от четири месеца - през март е била под 16 на сто, а през юли е достигнала близо 32 процента, съобщи Ройтерс.", "date": "2018.08.13", "title": "Салвини готви мерки срещу еднополови родители"}
{"url": "http://clubz.bg/71834-sledvashtiqt_bond_shte_e_cheren_a_posle_kitaec", "text": "Дали защото е лято и новините не са кой знае колко много, или заради нарастващото искане за разнообразие (което означава търсене), ето че въпросът дали не е време за един по-различен Джеймс Бонд отново е подложен на обсъждане. Слава богу, засега никой не е отворил дума за смяна на пола на главния герой (както вече се случи с Бандата на Оушън, Ловците на духове и Терминатора), защото агент 007 е от героите, които просто няма да могат преживеят операцията и ще се превърне или в агент Сол, или в Никита, или в някой от ангелите на Чарли. В момента, особено след успеха на „Черната пантера“, това, което се търси най-много, е черен Бонд. Идеалният кандидат е намерен още преди няколко години – британският актьор Идрис Елба. Той със сигурност е в състояния да освежи поредицата, която винаги намира начин да се променя с духа на времето, без да изневерява (много) на собствения си дух. Спекулациите, че Елба ще сложи смокинг и ще започне да пие мартинито си „разклатено, не разбъркано“, не са нови – появиха се още преди няколко години, когато настоящият агент 007 заяви, че „по-скоро би си прерязал вените, отколкото отново да влезе в тази роля“ (но после си промени мнението). Дани Бойл вече пише следващия \"Джеймс Бонд\" Сега обаче вероятността да видим черен Бонд изглежда по-реалистична. Според британското издание „Дейли Стар“, продуцентката на поредицата Барбара Броколи е казала на режисьора Антоан Фукуа, че „вече е време“ в образа на прочутия агент да влезе чернокож актьор. Двамата обсъждали кой би бил най-подходящ да замени Крейг, когато 50-годишният актьор „сдаде оръжието“ след предстоящия през 2019-а Бонд-филм – и според режисьора, продуцентката била убедена, че следващата звезда на 007 трябва да е от етническо малцинство и била сигурна, че „накрая това ще се случи – вратата е отворена“. Като оставим настрани факта, че Барбара Броколи не е потвърдила (нито е отрекла) съобщеното в „Дейли Стар“, а в отговор на въпрос на Си Ен Ен говорител на Антоан Фукуа, обяви, че той е цитиран неточно, новината обаче звучи повече от правдоподобно. Разбира се, в момента има още няколко чернокожи актьори, които отговарят на тези условия, но Елба има и още едно предимство – той е британец, а по традиция (въпреки че и традициите вече не са това, което бяха), ролята на агента се изпълнява от британски актьори. През 2015 г. пред радио „Таймс“ Пиърс Броснан подкрепи Елба с думите, че от него би излязъл добър Бонд. През юни 2018 г. Броснан си смени мнението и обяви, че според него следващият най-любим шпионин на кинозрителите трябва да е Том Харди. В социалните мрежи най-разгорещените спорове са между феновете на Елба и Харди. В Туитър има много крайни защитници на чернокожия актьор и според един от тях: Бонд. Джеймс Бонд. Женен или ерген? Елба имаше само едно изказване по темата – отпреди 4 години: Но един негов туит от вчера, 12 август, разпали още по-силно надеждите на феновете му: На нас това ни звучи много добре, но е рано за поздравления. Не само защото докато дойде време да се снима, Елба вече сигурно ще бъде на 47-48 години, а и заради конкуренцията на едно друго етническо „малцинство“ (което в планетарен мащаб е мнозинство) – китайците. Ако се вгледаме в последните холивудски блокбъстъри, ще забележим все по-нарастващата роля на азиатската свръхдържава – било в сюжета, било сред актьорския състав. Китай има най-многомилионната зрителска аудитория в света, а бизнесът си е бизнес. Бонд. Джеймс Бонд. Женен или ерген?", "date": "2018.08.13", "title": "Следващият Бонд ще е черен, а после китаец?"}
{"url": "http://clubz.bg/71841-v_rodilnoto_v_karlovo_shte_prodyljat_da_se_rajdat_potomci_na_apostola", "text": "След протеста на жителите на Карлово срещу закриването на акушеро-гинекологичното отделение в местната болница, кметът Емил Кабаиванов обеща, че АГ-отделението ще остане.   В АГ отделението годишно се раждат между 350 и 500 деца. \"Ако то не съществува ще е огромно неудобство да пътуваме над 50 километра до друга болница\" , казаха протестиращи пред БНР.  Мотивът е, че трябва да се осигурят четирима анестезиолози на щат за тези дейности. В болницата има само един анестезиолог на 8-часов трудов договор и 3-ма други, които работят на 4 часа. Заради липсата на анестезиолози НЗОК е обявила спиране на финансирането. Миналата седмица стана ясно, че родилното отделение може да бъде затворено, ако общината загуби обжалване пред Административния съд заради липса на лекари. Общината обаче твърди, че се получават двама, като се наемат лекари на половин щат от Казанлък и обжалва решението. По думите му карловската болница обслужва не само жителите на Карловска община, които са около 60 000 души, но и още 40 000 души население от съседните общини - Сопотска, част от Пирдопска, Хисарска и Павелбанска. Карлово остава без родилен дом Неподписването на този договор лишава болницата от месечни приходи от около 70 000 лв. и още по-важно, лишава сто хиляди души от помощ по тези 12 пътеки, изчисли Кабаиванов при протеста. Той подкани министрите на финансите и на здравеопазването Владислав Горанов и Кирил Ананиев да направят сметки как с 6 млн. лева годишно се подпомагат 70 общински болници в България. \"Ако искаме да имаме общинско здравеопазване, за 2019 г. за него трябват поне 25-30 млн. лева\", пресметна още Кабаиванов. Той допълни, че министърът на здравеопазването е поел ангажимент септември да отпусне още 4 млн. лева към тези 6 млн. лева, за да станат 10 млн. лева.", "date": "2018.08.13", "title": "\"В родилното в Карлово ще продължат да се раждат потомци на Апостола\""}
{"url": "http://clubz.bg/71837-posledniqt_ot_grupata_na_mito_ochite_se_e_predal", "text": "След десетдневно издирване е бил задържан общинският съветник от Несебър Пейко Янков, съобщи днес Специализираната прокуратура. По информация на Dnevnik.bg Янков, който се издирваше с червена бюлетина, се е предал сам.  Румен Радев: Митьо Очите е невъзможен без чадър от властта  Повдигнато му е обвинение като участник в ръководената от Димитър Желязков-Митьо Очите организиарана престъпна група за рекет, телесни повреди и разпространение на наркотици. Янков е последният издирван от групата, а Митьо Очите все още е в турски арест, тъй като обжалва екстрадицията си. На 15 август Специализираният наказателен съд ще решава дали да остави Пейко Янков за постоянно в ареста. Митьо Очите работел при бившия шеф на Криминална полиция в Бургас Макар соченият за бос на групата Димитър Янков да е още в Турция, неговите \"съквартиранти\" по хотелска стая бяха предадени на българската страна. Един от тях - бургаският бизнесмен и общински съветник от БСП в Бургас Бенчо Бенчев, днес успя да отложи повдигането на обвинение. Причина за това станаха ангажименти на адвоката му. Горанов към Радев: Кой пази Очите? Ние го задържахме с турска помощ Срещу него се очаква да бъде повдигнато обвинение за укривателство и помагачество на сочения за водач на престъпна група Димитър Желязков. Обвинението срещу Бенчев ще е за оказаната от него помощ на Желязков да се укрие в периода от 2 до 5 август в турския град Истанбул. Мрежата на Очите: кой казва, че ВИС-2 е мъртва? В края на миналата седмица спецпрокуратурата възложи на Националната агенция за приходи (НАП) и МВР проверка на дружество \"Аркус-сигурност Бургас\", където Очите е работел като консултант, и свързаните с него хора и фирми. Проверката се възлага заради разследването на организирана престъпна група. По делото към наказателна отговорност са привлечени 10 души. Митьо Очите работел при бившия шеф на Криминална полиция в Бургас Горанов към Радев: Кой пази Очите? Ние го задържахме с турска помощ Мрежата на Очите: кой казва, че ВИС-2 е мъртва?", "date": "2018.08.13", "title": "Последният от групата на Митьо Очите се е предал"}
{"url": "http://clubz.bg/71835-areta_franklin_gasne_na_smyrten_odyr_naj_velikite_j_hitove_na_video", "text": "Великата соул певица Арета Франклин е на смъртна легло в Детройт, съобщава списание \"Шоубиз\". Семейството е отправило апел към всички да се молят за нея. Още през 2010 г. на Арета поставят диагноза рак на панкреаса. Но актрисата отказва да се подчини на болестта и продължава да изнася концерти. Все пак се подлага на операция за отстраняване на тумор. За последен път тя бе на сцена през ноември миналата година, когато пя благотворително в Ню Йорк за фондацията за СПИН на Елтън Джон. А последното й самостоятелно представление бе през август м.г. във Филаделфия. В последните месеци тя отчаяно се бори с последиците от болестта и особено с дехидратацията. Всички най-близки роднини в момента са около Арета. Тя е обичана майка, сестра, братовчедка и приятелка, която ще липсва на всички, пише изданието. И припомня, че списание \"Ролинг стоунс\" я обяви за певица номер 1 на всички времена, както и за Кралицата на соула. През годините от коварната болест почиват тримата й братя и сестра й Каролин. Арета е родена е на 25 март 1942 г. в Мемфис. Още като дете пее госпъл в църквата при баща си - пастора Си Ел Франклин. През 1960, когато е на 18, започва кариерата си. Първоначално записва за Кълъмбия Рекърдс със скромен успех. После прави договор с Атлантик Рекърдс и през 1967 постига успех с песни като Respect, (You Make Me Feel Like) A Natural Woman, и Think. Именно тези хитове и помагат да получи титлата Кралицата на соула още до края на 60-те. Франклин записва общо 88 сингъла, които намират място в класациите на Билборд, включително 77 в Хот 100 и 22 номер едно ритъм енд блус сингъла. Така тя се превръща в най-успешната жена творец в историята на класацията. През 1998 г. пее оперната ария Nessun Dorma на наградите Грами, като заменя Лучано Павароти. По-късно през същата година тя записва последния си Топ 40 хит A Rose Is Still a Rose.          ", "date": "2018.08.13", "title": "Арета Франклин гасне на смъртен одър (НАЙ-ВЕЛИКИТЕ Й ХИТОВЕ НА ВИДЕО)"}
{"url": "http://clubz.bg/71829-ujasii_ot_stolipinovo_stypisvat_germancite", "text": "\"Български семейства разказват: Така живеем от германски детски надбавки\". “Билд” в търсене на следи в Пловдив, вторият по големина град в България. Патриотите нямат \"конкретно решение\" за интеграцията на ромите Това са надзаглавието, заглавието и подзаглавието на най-тиражния германски всекидневник “Билд” в броя му от днес. Репортажът е публикуван и на сайта на изданието с приложено стъписващо видео - баща с невръстно дете на ръце в банята на жилището си – мухъл, олющени стени, от душа тече само студена вода, кофа вместо тоалетна. Показано е и отвратително сметище, където баща и дете търсят храна. Сред смрадта момченцето открива мухлясал къшей и го яде. И още, още стъписващи кадри. Родни роми си препродават роби в Тулуза  От публикуваните снимки се стреснали дори хора, попаднали в гета в Африка. Всичко е автентично с изключение на едно, а то е важно. Това не е Пловдив, един от най-красивите градове не само в България, който привлича хиляди туристи от цял свят (и избран за Европейска столица на културата за 2019 г. - бел.р.). Всеки пети западнобалканец подкрепя боя над роми и гейове Пловдив не е само великолепен град, а история и архитектура – модерна и старинна. Кой на е ходил в Стария град или не се е наслаждавал на концерти и постановки в древния Амфитеатър, построен още по римско време? В репортажа действително се споменава Столипиново, циганският квартал край Пловдив, но не и в заглавието. Поводът репортерът Петер Хел и фоторепортерът Франк Шнайдер от “Билд” да посетят Столипиново е вихрещият се в момента в Германия спор да се изплащат ли германски детски надбавки на живеещи на територията на ФРГ чужденци, макар и от държави от ЕС. Не би ли следвало тези надбавки да са в размера, изплащан в родината? Роми vs полицаи в Ихтиман: появи се видео с гаври в районното И второ - в северозападния германски град Дортмунд живеят хиляди български и румънски граждани, предимно цигани, също и в близкия Дуисбург. Всички получават детски, също и социални помощи, а често децата дори не са в Германия. Преди да изпрати екип в България, “Билд” публикува и интервю с 20-годишен наш ром, представен като Рики. Той живее със 7-членното си семейство в жилище от 70 кв. м в Дортмунд. Три години е работил като готвач, сега е безработен, получава помощи и детски. За него Германия била най-хубавата страна. По време на репортажа от Столипиново същият Рики застава пред камера, други негови събратя по съдба също. Всички говорят много добър немски. Дали прекарват лятната си почивка в родината или са били поканени от “Билд” да се върнат в Столипиново по повод репортажа, не става ясно. Българите най не харесват бежанците. Следват гейове и роми Ето и публикацията на \"Билд\": \"Дортмунд/Пловдив – В Германия се вихри огромен дебат за детските надбавки. От германската държава ги получават 268 336 родители от държави от ЕС. Това е легално, тъй като всеки, който работи тук или е с постоянна адресна регистрация, може да подаде заявление за получаване на детски надбавки. Кметът на Дуисбург Сьорин Линк предупреди, че трафиканти целенасочено докарват хора от Източна Европа, само за да получават тук детски. Но дали е вярно? “Билд” в търсене на следи между България и Дортмунд. Германски министър иска обратно парите за ромите от България и Румъния Столипиново е гето от бетон в покрайнините на Пловдив, вторият по-големина град в България. С население от 50 000 души това е най-големият ромски квартал в Европа. Хората живеят в жилищни блокове развалини, сред боклуци и мръсотия. Безработицата е 90 на сто. Дори и полицията не се осмелява да навлезе в квартала, хората са оставени на собствената им съдба. Реми А. (40 г.) пред “Билд”: “Пловдив е рядко ла.но. Задушаваме се от боклук. Децата боледуват, правителството ни е зарязало. Разбира се, че всички искаме да заминем за Германия.” Температурата е 36 градуса, смрад от разложено месо цепи въздуха. Пред бетонните блокове сред боклуци играят деца, облечени в мръсни дрехи, търсят остатъци от храна. Момченце яде стар комат, единствената му храна. Казва се Рамадан, на 5 години. Намерил е къшея хляб до разложени останки от овца. Там, където властва силата, трайно се настанява бедността Действително част от Столипиново избира Дортмунд. Причината? Хиляди са поели към отдалечената на 2100 км Рурска област, за да намерят работа или поне да получават детски надбавки и социални помощи. Който има постоянна адресна регистрация в Германия, според европейското право има претенция за получаване на детски надбавки. Това събужда копнежи у най-бедните сред бедните. 39-годишният Сегед Насгоангело (най-вероятно фамилията е изписана погрешно – б. р.), баща на шест деца и безработен: \"Имам голямо семейство, непременно искам да замина за Германия. Там всички получават детски надбавки\". В България детските са по 20 евро месечно на дете, в Германия по 194 евро за първо и второ дете, по 200 евро за трето и за всяко следващо по 225 евро. Семейството на Сегед живее в бетонен блок. Натрошени прозорци, открити електрокабели, планина от боклуци в задния двор. Банята на семейството: кофа върху бетонната плоча – тоалетната. Студена вода за къпане идва от стар маркуч на стената. Евростат: Над 40% от българите са застрашени от бедност  Безработният Сегед не може да си позволи повече. От българската държава получава 250 евро социални помощи и детски. Казва ни: \"Единственото, което искам, е да се махна от тук и да замина за Германия. Там за децата ни ще има много пари\". Ако това стане и семейството се регистрира, при 6 деца само детските ще са 1263 евро. Други мъже, които не искат да видят имената си в \"Билд\", разказват, че членове на семействата им вече са се регистрирали в Германия, получават детски и част от парите изпращат на роднини в Пловдив. Междувременно в гетото се е развила един вид индустрия на мизерията. Автобуси непрестанно пътуват за Германия срещу 50 евро билета. Но който поема за Германия, се нуждае от помощ – превод на документи, молби за детски надбавки. Полицаи в ромско гето - Валери Симеонов се радва, Валентин Радев не се В края на гетото се намира бяла будка. Тук не се предлагат цигари, нито бира. Собственикът Йсуф Дене (50 г.) осигурява на съгражданите си всичко, от което всеки в Германия се нуждае. Бившият боксьор споделя: “Превеждаме молби, разполагаме с формуляри, продаваме автобусни билети за Германия.” Най-честата цел е кварталът “Нордщадт” на Дортмунд. Тук живеят 55 000 души, над 45 на сто са с чужд паспорт, мигрантите са много. С акции и засилен контрол полицията силно сви криминалните прояви. Въпреки това районът зад Централна гара продължава да е проблемен. Тук със семейството си живее българинът Рики (20 г.). Пристигнал е преди осем години от Пловдив с родителите си. Сега получава социални помощи. Заедно с детските общата сума възлиза на 1500 евро. Три години Рики е работил като готвач, след това става безработен, точно като баща му Васил (39 г.). Въпреки това Рики е доволен: «Семейство с две или три деца получава 800 евро, отделно ти плащат и наема за жилището, също и пари за безработица. За мен Германия е най-добрата държава.» Главен комисар Детлеф Рат отлично познава квартала, но трудностите идват от обитателите: «Проблемът е, че изобщо не знаем кой има действителна адресна регистрация. Мнозина се регистрират, за да подадат молба за получаване на детски надбавки. След това изчезват». Родни роми си препродават роби в Тулуза  Всеки пети западнобалканец подкрепя боя над роми и гейове Роми vs полицаи в Ихтиман: появи се видео с гаври в районното Българите най не харесват бежанците. Следват гейове и роми Германски министър иска обратно парите за ромите от България и Румъния Там, където властва силата, трайно се настанява бедността Евростат: Над 40% от българите са застрашени от бедност  Полицаи в ромско гето - Валери Симеонов се радва, Валентин Радев не се", "date": "2018.08.13", "title": "Ужасии от Столипиново стъписват германците"}
{"url": "http://clubz.bg/71828-trymp_podkrepq_bojkota_na_harli_dejvidsyn", "text": "Доналд Тръмп одобрява призива за бойкот на легендарните мотори \"Харли Дейвидсън\", съобщи Си Ен Ен.  Американският президент написа в туитър, че е велико, ако хората бойкотират \"Харли Дейвидсън\" заради плановете им да изнесат производството на емблематичните американски мотоциклети извън страната. Компанията не е коментирала думите на държавния глава. Той е приел конфликта лично, откакто производителят, базиран в Уисконсин - доскоро президентски фаворит - обяви, че изнася част от производството си извън САЩ. \"Харли Дейвидсън\" бе засегнат от митата на ЕС, след като американската страна наложи тежки мита върху европейската стомана и алуминий. Множество компании от САЩ са се оплакали, че са засегнати от тарифните политики на администрацията, но Доналд Тръмп разглежда проблема като тест за лоялност.  В събота президентът прие в своя клуб в Бедминстер, Ню Джърси, мотористи от групата \"Рокери за Тръмп\" и ги окуражи да не купуват \"Харли Дейвидсън\", ако собствениците решат да изнесат производството на моторите. ", "date": "2018.08.13", "title": "Тръмп подкрепя бойкота на \"Харли Дейвидсън\""}
{"url": "http://clubz.bg/71833-valerkata_hajde_idvaj_da_napravime_proverkata_video", "text": "Акция \"Тишина\" на вицепремиера Валери Симеонов го превърна в герой на хип-хоп анимирано парче, което има всички данни да се превърне в новия летен хит. По понятни причини песента е озаглавена \"Какаовият плаж\" - както Симеонов държи да превежда на български парти центъра на южния плаж на курорта Слънчев бряг - \"Какао бийч\". Автори са Party Warriors, а анимацията е на Cool Comics. Музиката, аранжиментът и част от текста са на DJ Stanx.  Използвани са и автентични изявления на вицепремиера пред медиите, с които коментира, че \"Какаовият плаж\", \"Кубинката\", \"Единият\" и останалите две заведения на мушката му са не само шумни, но и незаконни. Валери Симеонов затвори \"Какао бийч\". Не било вендета, а чума Днес Симеонов обави, че \"Какао бийч\" временно преустановява работа, тъй като собствениците му не са се съобразили с указанията на здравните власти за високите децибели.  ", "date": "2018.08.13", "title": "\"Валерката, хайде идвай да направиме проверката\" (ВИДЕО)"}
{"url": "http://clubz.bg/71830-ninova_se_oplaka_v_ep_che_djambazki_shte_q_podlaga_na_razstrel_po_makedonskiq_vypros", "text": "Притеснена, че се задава \"връщането на най-мрачните времена на доминираната от нацистите на Хитлер Европа\", лидерката на БСП Корнелия Нинова изпрати писмо до председателя на Европейския парламен Антонио Таяни и до шефа на групата на социалистите и демократите в ЕП Удо Булман. Причината: интервю на евродепутата Ангел Джамбазки, в което се казвало: \"Всички от Българската социалистическа партия са за разстрел.\" Това съобщиха от пресцентъра на левицата. Борисов и Заев заедно за Илинденско-Преображенското въстание Става въпрос за интервю пред \"Блиц\", дадено тази събота. Темата е Македония и изказването на премиера Зоран Заев малко след съвместното честване на 115-ата годишнина от Илинденско-Преображенското въстание - че то е \"македонско\". Нинова реагира с въпроси към българския министър-председател Бойко Борисов защо не е взел отношение към думите на македонския си колега. В отговор Борисов намекна, че тези думи ще бъдат взети предвид, когато София трябва да подкрепи Скопие за влизане в ЕС и НАТО. Малко по-късно и самият Заев публично се извини. Корнелия Нинова vs Зоран Заев заради \"Илинденското въстание е македонско\" На този фон Джамбазки коментира моралното и историческото право на БСП да взема отношение по темата \"Македония\" така:  Така стигаме до днес, когато Нинова обяви какво е написала на Таяни. Борисов към Заев: Като дойде време за ЕС, ще си спомним \"македонското\" въстание (СНИМКИ) И говори за призиви за масово изтребление в духа на нацизма: Нинова изизсква от председателя на ЕП да се разграничи и да предприеме \"възможните мерки в институцията\". По думите й е \"особено тревожно\", че управляващите в лицето на ГЕРБ и \"Обединени патриоти\" (към които Джамбазки се числи) не са осъдили изказването му. Пълния текст на писмото четете  . Пред Клуб Z Джамбазки коментира: Корнелия Нинова vs Зоран Заев заради \"Илинденското въстание е македонско\" Борисов към Заев: Като дойде време за ЕС, ще си спомним \"македонското\" въстание (СНИМКИ)", "date": "2018.08.13", "title": "Нинова се оплака в ЕП, че Джамбазки ще я подлага на разстрел по македонския въпрос"}
{"url": "http://clubz.bg/71843-tyrgovskiqt_registyr_trygva_poetapno_ot_srqda", "text": "Работата на Търговският регистър ще се възстановява поетапно, съобщиха от пресцентъра на Агенцията по вписванията. Регистърът не работи от петък, 10 август насам. Властите проверяват и кибер атака срещу Търговския регистър Първо ще се възстанови възможността за справки за актуалното състояние на фирмите в сряда, 15 август. След това постепенно ще бъде възстановен и достъпът до останалите функционалности. По въпроса за възможните злоупотреби, докато регистърът е офлайн, от Агенцията заявяват: Те отбелязват още, че причините за краха на системата са \"изцяло технически\", а не резултат от \"злонамерена външна намеса\". Подобни съмнения имаше и министърката на правосъдието Цецка Цачева нареди вчера проверка от прокуратурата, ДАНС и МВР. Според анонимни източници на Offnews.bg, причината за сривът е лоша поддръжка на сървърите. Масивът с данните за търговски дружества се състои от дискове, които трябва периодично да се подменят и са подложени на много по-високо натоварване от стандартните, които се ползват в потребителските компютри. Най-вероятно това не е направено навреме и резултатът е пълният срив на регистър.  Според IT специалисти има опасност и от големи загуби на данни. Агенцията по вписванията не съобщава за подобна опасност. От Българската стопанска камара определят проблема с неработещия регистър като \"изключително притеснителен\".", "date": "2018.08.13", "title": "Търговският регистър тръгва поетапно от сряда"}
{"url": "http://clubz.bg/71826-horoto_matematikata_i_oshte_neshto", "text": "Накратко: Ахил, най-бързият по онова време, се състезава по бягане с костенурка. Приемаме, че тича десет пъти по-бързо. Той дава 100 метра преднина на костенурката. И какво се получава според парадокса? Дава се старт на състезанието. Докато той измине тези 100 метра, костенурката изминава 10 метра. Докато Ахил измине тези 10 метра, костенурката ще измине 1 метър. Докато Ахил измине този един метър, костенурката ще измине 10 см. И т.н. Колкото и да я наближава Ахил, костенурката все ще се придвижва пред него и той никога няма да я стигне… Класически прекрасен парадокс. Естествено, на практика Ахил подминава костенурката като бърз влак малка гара. Защото никога не спира на конкретна крачка. Не спира на един момент от състезанието. А продължава. И в поредица от крачки настига и задминава костенурката. Още древните гърци са проумели парадокса. А на по-късен етап е дадена и дефиниция на решението – сходимост на редиците и намиране на границите им. Казано просто, не се гледат един или два елемента от една редица, не се гледа едно конкретно състояние. А струпването на все повече елементи и състояния, които клонят към резултат. Или граница. В математиката се отбелязва с lim (x->нещо си)(функция на Х). Само звучи сложно. На практика е елементарно. Ето някои примери: Десет секунди човек може да не диша. И още десет пак може да не диша. Най-вероятно и след още десет секунди нищо няма да му се случи. Но ако тази редица от недишащи състояния се запази и стигне над няколко минути, то си клони към умиране. Днес може да не ядете. Здравословно е. Утре може да не ядете. Пак било здравословно. На третия и четвъртия ден можете да не ядете. Не знам до колко е здравословно. Всеки един конкретен ден от тази поредица няма проблем сам по себе си да не ядете. Но ако това продължи прекалено дълго, то си клони към гладна смърт. Ако турската лира поевтинее с 5%, не е драма. Ако поевтинее с още 5% е лошо, но пак не е драма. Но ако го направи още много пъти, положението клони към фалит. Ако някой не знае дали Земята се върти около Слънцето или обратното, не е страшно. Ако не знае защо бяла мечка не може да изяде пингвин в естествени условия, няма страшно. Ако не знае къде се намират Лангерхансовите острови, няма страшно. Ако не знае дали Слънчевата система е система за здравословно хранене на слънце, също няма страшно. И много подобни. Незнанието на всеки един конкретен факт не е страшно. Но ако цялостната нагласа на човека клони към нежелание за учене и четене, то всичко клони към тъпотия. Глоби за организаторите на хорото на Седемте рилски езера Та, ако някой е изиграл едно хоро, няма драма. Даже напротив, браво. Ако е изиграл две хора, също браво. Изобщо хорото, веенето на знамето или всяко друго подобно „патриотично действие“ само по себе си е добро. Правил съм всяко едно от посочените. Както и повечето от нас. Драмата идва, когато редицата от подобни действия клони към подмяна на ценностите. Когато хорото и знамето се използват като заместител на четенето. Когато спират развитието. Когато се поставят над закона. Последен пример. Жабата в тенджерата на котлона. Във всеки един момент жабата сигурно си мисли: Е, голяма работа, кво толкова, само малко се е вдигнала температурата, ето, в момента не съм се сварила, значи няма драма…. Така си мисли жабата. Докато не се свари. Всяка редица от събития клони нанякъде. Въпросът не е да се анализира всяко едно от тях поотделно. А да се види накъде отива процесът. Към какво клони. И да се помисли какво ще донесе преминаването на границата. На практика Ахил не се интересува от всяко едно конкретно състояние. И няма да спира на всяка крачка. Той просто ще си тича. И ще подмине бързо костенурката. Въпреки че костенурката се движи. Обичам математиката! Та, както се казваше в стария виц: Не стават така тия работи, момчета…    ", "date": "2018.08.13", "title": "Хорото, математиката и още нещо"}
{"url": "http://clubz.bg/71823-plamna_gora_na_grycki_ostrov_500_evakuirani_ot_dve_sela", "text": "Около 500 души на гръцкия остров Евбея, където в неделя късно следобед избухнаха силни пожари, бяха евакуирани, съобщи Франс прес. В хотели бяха настанени около 140 души, останалите евакуирани намериха подслон при приятели и роднини. Огънят, пламнал в борова гора, вече е овладян. Около 250 пожарникари и 62 пожарни автомобила бяха изпратени към засегнатата зона на 90 км северно от столицата Атина. \n\tДвижението по основното шосе, преминаващо през дългия 180-километра остров, бе частично спряно, съобщи полицията. Хората, които искат да стигнат с коли до Атина от северната част на Евбея, са призовани да използват фериботи, които ще работят цяла нощ, предаде Асошиейтед прес.  Пожарите в Гърция  най-смъртоносните в Европа от 1900 г. (ВИДЕО) Пожарите в Гърция унищожиха 2000 дома Деветдесет и четирима души загинаха в огнената стихия, която опустоши на 23 юли район, намиращ се на изток от Атина, в това число курортното селище Мати. Над 30 души са все още в болница след бедствието.  Гръцкото правителство смени шефовете на полицията и на службата за пожарна безопасност след оставката на министъра, отговарящ за полицията и за вътрешната сигурност. Гръцки митрополит: Пожарите и смъртта са наказание заради атеиста Ципрас Опозиционни партии обвиниха правителството, че не е предупредило населението за опасността, че не е взело достатъчни мерки за евентуална евакуация и че е опитало да скрие в продължение на часове мащаба на бедствието. Пожарите в Гърция унищожиха 2000 дома Гръцки митрополит: Пожарите и смъртта са наказание заради атеиста Ципрас", "date": "2018.08.13", "title": "Пламна гора на гръцки остров, 500 евакуирани от две села"}
{"url": "http://clubz.bg/71822-alo_pozitano_spri_da_sluguvash_na_moskva_iskate_da_provalite_makedoniq_za_es_i_nato", "text": "Политологът Огнян Минчев призова българските политици да спрат да упражняват красноречието си срещу македонския премиер Зоран Заев, защото \"Македония, управлявана от Заев, е наш приятел\". В профила си във Фейсбук политологът коментира, че целта на подобни нападки е да бъде провален договорът ни за добросъседство и приятелство с Македония и членството на страната в ЕС и НАТО. През миналата седмица думите на Заев, че Илинденското въстание е македонско, казани пред местна телевизия, предизвикаха реакции у нас, макар първоначално да бяха подминати в България. Ето какво написа Минчев: През миналата седмица първият, който призова България да има по-категорична реакция към думите на Заев, бе лидерът на БСП Корнелия Нинова. Корнелия Нинова vs Зоран Заев заради \"Илинденското въстание е македонско\" Тя го упрекна, че изопачава историческата истина и призова премиера Бойко Борисов да не подминава с мълчание подобни изявления. Малко след това Борисов също коментира темата. Когато дойде време България да изкаже своето становище за присъединяване на Македония към ЕС, ще си спомни тези думи и ще вземе своето решение, заяви премиерът, който призова да се мерят приказките и че въпросът за Илиндено-Преображенското въстание е за историците. Дни преди това двамата със Заев честваха заедно 115 години от въстанието в Благоевград. Борисов към Заев: Като дойде време за ЕС, ще си спомним \"македонското\" въстание (СНИМКИ) Външният министър Екатерина Захариева от своя страна изтъкна, че БСП е наследник на БКП, която в историята си има много предателства, свързани с българщината в Македония.  \"Географски може да е и македонско, и тракийско, но исторически е българско\" След реакциите Заев се извини през Фейсбук, споменавайки, че е възможно да е допуснал грешка. Но акцентира върху приноса на Борисов и Захариева за евроатлантическата интеграция на България и че македонците никога няма да забравят това. Зоран Заев: Бойко Борисов се бори за Македония като за своя земя През уикенда президентът Румен Радев заяви, че не е чул извинение от Заев.  Борисов към Заев: Като дойде време за ЕС, ще си спомним \"македонското\" въстание (СНИМКИ) \"Географски може да е и македонско, и тракийско, но исторически е българско\" Зоран Заев: Бойко Борисов се бори за Македония като за своя земя", "date": "2018.08.13", "title": "\"Ало, Позитано, спри да слугуваш на Москва! Искате да провалите Македония за ЕС и НАТО\""}
{"url": "http://clubz.bg/71825-valeri_simeonov_zatvori_kakao_bijch_ne_bilo_vendeta_a_chuma", "text": "Вицепремиерът Валери Симеонов удържа малка победа в инициираната от него война със заведенията шумозамърсители по курортите. Затворени бяха две знакови дискотеки, едната от които трън в очите на Симеонов от миналото лято - \"Какао бийч\" в \"Слънчев бряг. Или както той условно нарича известния парти център - \"Какаовия плаж\". Другото затворено заведение е \"Хедон\" в къмпинг \"Каваци\". За това се похвали днес самият Симеонов, който даде съвместна пресконференция с директора на Регионалната здравна инспекция (РЗИ) в Бургас д-р Георги Паздеров. Акцията за шум е по сега действащия закон, който от години не се спазва. Според разпоредбите му високи децибели не са разрешени на открито, в т.ч. и в курортите, в интервала 23-7 ч. До временното затваряне на двата бара в Слънчев бряг и \"Каваци\" се е стигнало, след като собствениците им са отказали да изпълнят предписания на РЗИ още от юни т.г. Валери Симеонов \"посяга\" на \"Какао бийч\" И уточни: Законът за шума - приет. Но... Симеонов предлага, ГЕРБ разполага След което разказа как още на 8 юни били извършени проверки на тези две заведения. Заради силния шум им били връчани предписания за преустановяване на нарушенията - на 9 юни на \"Хедон\", на 11-и - на \"Какао бийч\". Заповедите били подписани от представителите на дискотеките. Независимо от това на 5 август \"след многобройни сигнали\" и на двете места са установени \"някакви там концерти с по няколко хиляди души\". Било разпоредено спиране на звука. Заведенията отказали въпреки новите предписания. Така се стигнало до връчването на заповеди за преустановяване на дейността миналия петък - 10 август. Спазването на тези заповеди сега е под контрола на МВР, допълни Симеонов. Не е ясно кога \"Какао бийч\" и \"Хедон\" ще бъдат отворени отново, нито дали обжалват временната мярка. И двете заведения имат планирани партита за сезона. По думите на Симеонов общините Несебър и в Созопол, под чиято \"опека\" попадат Слънчев бряг и \"Каваци\", все още нямат и издадени наредби за опазване на обществения ред, след като старите са били отменени. Това връзвало ръцете на контролните органи. От началото на сезона са издадени 84 предписания и протоколи, 6 акта за административно нарушение и 22 заповеди за спиране на озвучаването след 23 ч., отчетоха още от РЗИ и Симеонов. Законът за шума - приет. Но... Симеонов предлага, ГЕРБ разполага", "date": "2018.08.13", "title": "Валери Симеонов затвори \"Какао бийч\". Не било вендета, а чума"}
{"url": "http://clubz.bg/71824-nad_300_dushi_postradaha_pri_incident_na_koncert_v_ispaniq", "text": "Над 300 души са пострадали, девет от тях - тежко, при рухването на дървена платформа снощи на концерт в испанското крайморско градче Виго в североизточната област Галисия, съобщиха местните власти, цитирани от Франс прес. Общо 316 души са получили медицинска помощ. Девет от тях са в болница без риск за живота, но са с тежки фрактури, черепни и гръдни травми, посочи в комюнике Хесус Васкес Алмуня, който отговаря за здравеопазването в областното управление. Алмуня уточни, че двама от настанените в болница са непълнолетни. Повечето хора са пострадали леко - имат само с контузии. Полицията потвърди, че няма жертви. Полицията залови шофьора, окървавил поп фестивал в Холандия Свидетели разказват за настъпилата паника след срутването на платформата. Някои от пострадалите са паднали в морето, над което е била построена платформата. Изградената на морския бряг платформа е била 30 метра дълга и 10 широка. Все още не е ясно дали причината за срутването е, че тя не е била стабилно построена, или че е имало прекалено много хора на нея. Кметът на Виго Абел Кабайеро съобщи, че започва разследване. Испанският изпълнител Релс Би, на чийто концерт стана инцидентът, пожела бързо оздравяване на пострадалите.", "date": "2018.08.13", "title": "Над 300 души пострадаха при инцидент на концерт в Испания"}
{"url": "http://clubz.bg/71819-izqli_sme_12_000_tona_palmovo_maslo_kato_sirene", "text": "През последните няколко години българите все повече купуват продукти с палмово масло. За 2017 г. във вид на сирене са изконсумирани 12 хиляди тона палмова мазнина, коментира за БТА Иван Грънчаров, член на управителния съвет на Асоциацията на млекопреработвателите. Сиренето от палмово масло - на отделен щанд с надпис \"Имитиращи\" Наскоро влезе в сила наредба, която забрани в една и съща мандра да се произвеждат имитиращи продукти с влагане на растителни мазнини в тях и продукти от сто процента мляко. \"Надявам се това да промени баланса при продажбата на имитиращи и истински продукти. В много страни са забранили използването на растителни мазнини\", добави той. Само в 3% от проверените сирене и кашкавал са открити немлечни мазнини По думите му проблемът с растителните мазнини е, че се влагат в сиренето и кашкавала в големи количества. Според него българите трябва да осъзнаят вредата от тези мазнини, които се наслагват в човешкото тяло и трудно се преработват от организма. Три фирми глобени заради фалшиво сирене Един от определящите фактори за качеството на сиренето е цената, тъй като обикновеният потребител трудно може да направи разлика по визия дали един продукт е истински или имитиращ, каза Грънчаров. Сиренето, което е истинско, дори във вода няма да се размие, а ще си остане пак здрав продукт, обяснява експертът. Според него реалната му цена трябва да започва минимум от 5.50 лева, а ако искаме да ядем истински качествено сирене, то трябва да е поне 9 лева. Изяли сме 4000 тона сухо мляко в сирене и кашкавал през 2016 г. По думите му цените на млечните продукти зависят от млякото, а то зависи от цената на млякото в Европа.  Наскоро Fermer.bg съобщи, че стабилните цени на млякото в цяла Европа до момента благоприятстват задържането и на изкупните цени в България. \"Свободните количества мляко от пазарите в Западна Европа се продават на около 0.32-0.38 евро/кг, цената на сухото мляко расте за трети пореден месец, което предполага, че средните изкупни цени у нас няма да падат под 0.56 лв./кг\", коментират експерти пред онлайн изданието. В България има над 260 са млекопреработвателни предприятия, като от тях 30-40 фирми използват растителна мазнина, каза експертът. Само в 3% от проверените сирене и кашкавал са открити немлечни мазнини Три фирми глобени заради фалшиво сирене Изяли сме 4000 тона сухо мляко в сирене и кашкавал през 2016 г.", "date": "2018.08.13", "title": "Изяли сме 12 000 тона палмово масло като \"сирене\""}
{"url": "http://clubz.bg/71821-sinopticite_sled_sreshta_s_premiera_ne_sme_krepostni_selqni", "text": "Разочаровани от срещата при премиера Бойко Борисов си тръгнаха днес представителите на Националния институт по метеорология и хидрология (НИМХ) към БАН. Синоптиците не са получили исканото от тях уверение, че институтът им ще бъде изваден от Българската академия на науките и прехвърлен като отделна организация под шапката на просветното министерство. \"Ние не сме крепостни селяни\", посочиха от НИМХ. Това стана ясно от изявлението на директора на института проф. Христомир Брънзов след срещата, състояла се в кабинета на Борисов в Министерския съвет. В нея участваха както премиерът, така и заместникът му Томислав Дончев, министърът на образованието Красимир Вълчев и ръководството на БАН. От НИМХ отдавна излизат на протести с искането да се отделят от БАН. Синоптиците се оплакват от хронично недофинансиране не само за пряката, но и за научната си дейност и искат бюджетът им да е отделен от този на БАН. От Академията обаче се опасяват, че извеждането на института ще доведе до подобни искания и сред останалите структури. Синоптиците до Бойко Борисов: Търпението ни се изчерпа! След срещата стана ясно, че нищо не е било изяснено. Борисов е поискал от двете страни по спора да продължат разговорите до следващата сряда.  Щял да се търси вариант да се даде по-голяма самостоятелност на метеорологичния институт. Но пък правителството не искало да бъде обвинявано, че разделя Българската академия на науките, посочи още просветният министър. Синоптиците на протест: Winter is coming... (СНИМКИ) По думите му, ако БАН и НИМХ не се разберат до следващата сряда, то правителството ще търси вариант да финансира института, за да не спре дейност. Просветният министър намери основание синоптиците да имат собствен бюджет По думите му правителството не приемало много охотно идеята за отделяне на НИМХ. И допълни: Нещо като компромисен вариант очерта председателят на БАН акад. Юлиан Ревалски. Той предложи от догодина бюджетът на БАН да се прави по различен начин и дейности като тази на НИМХ да бъдат финансирани отделно.  По думите му, за да няма разцепление с бюджета за 2019-а дейности като на НИМХ трябва да бъдат отделени на отделен ред: Иначе извън конкретната тема министърът на образованието анонсира, че следващата сряда на заседанието на кабинета ще бъдат гласувани близо 20 млн. лв. допълнителни средства за научни изследвания. 18 млн. лв. от тях ще са за национални научни програми в различни сектори – в областта на медицината, на растениевъдството, на животновъдството, за подобряване качеството на въздуха и др. С около 1,5 млн. лв. пък ще бъдат увеличени стипендиите на докторантите и студентите за тази година с цел да се задържат повече млади хора в научния сектор. Синоптиците на протест: Winter is coming... (СНИМКИ) Просветният министър намери основание синоптиците да имат собствен бюджет", "date": "2018.08.13", "title": "Синоптиците след среща с премиера: Не сме крепостни селяни"}
{"url": "http://clubz.bg/71827-desetki_zaginaha_pri_vzriv_na_sklad_za_oryjie_v_siriq", "text": "Най-малко 39 цивилни, включително 12 деца, са загинали след взрив в оръжеен склад в мазето на жилищна сграда в Сармада, в сирийската провинция Идлиб, предаде Франс прес. Агенцията се позовава на нови данни на базирания в Лондон Сирийски център за наблюдение на правата на човека.  Издирват се десетки, съобщава Ройтерс. След седем години война: Асад и кюрдите държат Сирия Все още не е ясно каква е причината за експлозията.  Твърди се, че складът е бил на трафикант на оръжие, работещ за джихадистка групировка, създадена от бивш клон на \"Ал Кайда\", която контролира по-голямата част от провинцията. Повечето от загиналите са членове на семейства на бойци от групировката. Петима души са извадени живи изпод развалините на рухналата от взрива сграда. ООН: И двете страни в Сирия извършват военни престъпления ООН: И двете страни в Сирия извършват военни престъпления", "date": "2018.08.13", "title": "Десетки загинаха при взрив на склад за оръжие в Сирия"}
{"url": "http://clubz.bg/71818-nadal_grabna_titlata_v_toronto_propuska_sinsinati", "text": "Рафаел Надал спечели турнира \"Роджърс къп\" от серията \"Мастърс 1000\" в Торонто след победа с 6:2, 7:6(4) срещу 20-годишния грък Стефанос Циципас на финала. Това е титла №80 за Рафа и 50-а на ниво \"Голям шлем\" и \"Мастърс\". Така испанецът и на теория си осигури отсега участие на финалите на АTP в Лондон през ноември. Малко след награждаването Надал обяви, че ще пропусне започващия днес турнир в Синсинати, САЩ (отново от \"Мастърс 1000\"), където можеше да срещне защитаващия титлата Григор Димитров. Матадора поясни, че се чувства много уморен и лично се е извинил на организаторите. А надпреварата в канадския град ще се запомни и с постижението на Циципас. Той елиминира последователно четирима тенисисти от топ 10 и на своите 19 г. (20 навърши вчера) стана най-младият състезател с такова постижение в ATP тура. Гъркът се справи с Доминик Тийм, Новак Джокович, Александър Зверев и Кевин Андерсън, отстранил Григор. Кевин Андерсън се справи лесно с Григор Димитров Сега следва Синсинати, след което тенис керванът ще се отправи към Ню Йорк за US Open. Преди това Григор очаква във втория кръг в щата Охайо победителя от срещата Дамир Джумхур - Михаил Зверев. При успех може да се изправи срещу Новак Джокович. ", "date": "2018.08.13", "title": "Надал грабна титлата в Торонто, пропуска Синсинати"}
{"url": "http://clubz.bg/71817-v_rumyniq_ne_protestirali_sreshtu_korupciqta_oshte_svalqli_oresharski", "text": "Протестите в Румъния са не толкова срещу корупцията, колкото заради това, че все още не могат да свалят своя Пламен Орешарски. Това коментира Тончо Краевски, анализатор в близкия до ГЕРБ Институт за дясна политика, пред bTV днес. В Румъния отново избухнаха протести срещу прокарани от лявото правителство закони, чиято цел е да оневинят властта за извършени престъпления. Според  критици на управляващите Румъния е престанала да се бори с корупцията, откакто през 2016 г. на власт е дошла социалдемократическата партия. Еврокомисар призова Румъния да \"поправи\" закони заради протестите Според Краевски партийната система в Румъния има проблем, защото от 2008 г. там доминират няколко партии и всяка е била в коалиция с всяка. И обясни, че България и Румъния в чисто политически аспект са вървели заедно до 2012-2013 г. Румъния отново на протест (СНИМКИ) След това, също както у нас, на власт дошло социалистическо правителство. Според Краевски обаче между двете ситуации вече има съществена разлика. Сблъсъци на антиправителствен протест в Румъния Той допълни, че е скептичен по отношение на тезата, че тези протести са за съдебна реформа или за борба с корупцията, макар да призна, че това безспорно е част от мотивацията. Според Краевски обаче протестът е политически, защото хората са недоволни от политическата система. Румъния отново на протест (СНИМКИ) Сблъсъци на антиправителствен протест в Румъния", "date": "2018.08.13", "title": "В Румъния не протестирали срещу корупцията - още сваляли Орешарски"}
{"url": "http://clubz.bg/71809-fbr_vidq_ruska_namesa_v_buntovete_v_sharlotsvil_predi_godina", "text": "Конгресменът републиканец Том Гарет заяви, че Федералното бюро за разследване (ФБР) е разкрило руска намеса в насилието, избухнало точно преди година на демонстрация на десни организации в университетското градче Шарлотсвил, щата Вирджиния. Тръмп се поколеба за Шарлотсвил, за да не изгуби електората си В интервю пред CNN Гарет разказа, че по време на закрита среща преди около два месеца той попитал директора на ФБР и други служители на службата \"дали руска намеса е свързана с разпалването на раздора\", довел до насилието в Шарлотсвил. Отговориха ми утвърдително, казва конгресменът, добавяйки, че са му предоставили информация, която не е секретна. Убиецът от Шарлотсвил бил поклонник на Хитлер Според Том Гарет руската намеса в политиката на САЩ цели да \"изправи американци срещу американци и да подкопае доверието в западната демокрация\". Иванка Тръмп: Няма място за неонацисти и расисти в САЩ На 12 август 2017 г. в Шарлотсвил крайнодесни, в т.ч. неонацисти, куклуксклановци и др., организираха факелно шествие срещу решението на местните власти да се откажат от разрушаването на паметника на генерала от Конфедерацията Робърт Едуард Лий, оглавявал войските на Юга по време на Гражданската война през XIX век. След това в града избухнаха безредици, при които пострадаха 15 души. Тръмп ядоса света след Шарлотсвил: И едните, и другите бяха много агресивни В отговор на шествието на ултрадесните бе проведено друго, в което се вряза автомобил с висока скорост. Една жена почина, а други 19 бяха ранени. В същия ден двама от полицаите, осигурявали реда и сигурността, бяха убити при падане на хеликоптер. В градчето бе обявено извънредно положение и бе изпратена Националната гвардия. Ню Йорк сменя плочки - напомняли знамето на Конфедерацията Генерал Лий е бил водач на силите на Конфедерацията по време на гражданската война в Америка между 1861-1865 г. Тогава седем южни щата се оттеглят от Съединените американски щати и обявяват създаването на Южна конфедерация, защото новоизбраният тогава президент Ейбрахам Линкълн слага край на робството в САЩ и дава граждански права на цветнокожите. През последните години паметници на генерал Лий бяха демонтирани и в някои щати бяха въведени законови мерки срещу демонстриране на символика, свързана с Конфедерацията.  Посолството на Руската федерация в САЩ определи като \"неоснователни инсинуации\" твърденията за следата на Москва в протестите на расова основа в Шарлътсвил, щата Вирджиния, от преди година, предава ТАСС. Твърденията на някои американски политици, че в сблъсъците на расовата и социална основа в Шарлътсвил от преди една година има руската следа, представляват неоснователни инсинуации. \"Въпросът е има ли поне един факт в подкрепа на тези инсинуации. Такъв няма, така като няма доказателства за други, по-малко абсурдни обвинения срещу Москва за намеса във вътрешните работи на САЩ\", се казва в разпространения текст. Убиецът от Шарлотсвил бил поклонник на Хитлер Иванка Тръмп: Няма място за неонацисти и расисти в САЩ Тръмп ядоса света след Шарлотсвил: И едните, и другите бяха много агресивни Ню Йорк сменя плочки - напомняли знамето на Конфедерацията", "date": "2018.08.13", "title": "ФБР видя руска намеса в бунтовете в Шарлотсвил преди година"}
{"url": "http://clubz.bg/71816-evrokomisar_prizova_rumyniq_da_popravi_zakoni_zaradi_protestite", "text": "Европейският комисар по правосъдието Вера Йоурова призова румънското правителство да преразгледа приетите неотдавна законодателни мерки, които доведоха до масови протести, предаде ДПА. Румъния отново на протест (СНИМКИ) От края на миналата седмица хиляди румънци излязоха на улицата с искане за оставка на правителството на Виорика Дънчила. Заедно със завърнали е от чужбина за протестите свои сънародници те изпълниха площадите на Букурещ, Клуж, Сибиу, Тимишоара и Констанца с настояване за оставка на левоцентристкото правителство и подновяване на борбата с корупцията. Сблъсъци на антиправителствен протест в Румъния В Румъния обмислят данъчна амнистия за държавни фирми В интервю за днешния брой на германския вестник \"Велт\" Йоурова казва, че законът заплашва независимостта на съдиите, ограничава властта на прокуратурата и подкопава общественото доверие в съдебната система. Нито един кандидат за поста на Лаура Кьовеши в Румъния Декриминализирането на престъпления не е само румънски патент. Броени месеци преди да изгуби изборите през 2009 г., депутатите на тройната коалиция в 40-ото НС приеха Закон за амнистията (ЗА), който освободи от наказателна отговорност и високопоставени чиновници, злоупотребили със служебното си положение и подведени под отговорност за безстопанственост. Сблъсъци на антиправителствен протест в Румъния В Румъния обмислят данъчна амнистия за държавни фирми Нито един кандидат за поста на Лаура Кьовеши в Румъния", "date": "2018.08.13", "title": "Еврокомисар призова Румъния да \"поправи\" закони заради протестите"}
{"url": "http://clubz.bg/71804-v_evropa_ne_sa_dovolni_ot_amerikanskite_sankcii_za_turciq", "text": "Германският министър на икономиката Петер Алтмайер остро критикува политиката на президента Доналд Тръмп с налагането на мита и санкции, заявявайки, че подобни мерки унищожават работни места и растеж и че Европа няма да се огъне пред натиска на САЩ по отношение на Иран. Парашут за лирата - или и €врозараза Изявлението на Алтмайер е ден след като италианският външен министър Енцо Моверо посочи, че Турция играе важна роля в балансите в Средиземноморието, добавяйки, че това е \"първата ми мисъл, за да я подкрепя\". Ердоган: Обменете доларите под дюшека за лири \"Криза като тази е лоша новина за всички\", заяви той, настоявайки за повече предпазливост. Спадът на турската лира \"трябва да даде урок на онези, които са срещу еврозоната\", посочи той. Техеран: САЩ няма да ни спрат да изнасяме петрол Решението на Тръмп да ​​наложи санкции на Техеран, което също е насочено към европейските компании, които правят бизнес с Иран, отвори още един нов фронт. \"Тази търговска война забавя и унищожава икономическия растеж - и създава нови несигурности\", каза Алтмайер. Германският министър на икономиката похвали споразумението, постигнато от председателя на Европейската комисия Жан-Клод Юнкер по време на преговорите с Тръмп миналия месец, заявявайки, че временната сделка е запазила стотици хиляди работни места в Европа. Юнкер към Тръмп: ЕС и САЩ са приятели, не врагове Между Брюксел и Вашингтон зрее напрежение, след като Тръмп наложи по-високи мита на вноса на стомана и алуминий, а ЕС отговори с увеличение на тарифите за някои американски стоки.  Американският президент също така заплаши да наложи тарифи върху вноса на европейски автомобили, но постигна споразумение да се откаже от предприемането на подобни действия след срещата с Юнкер в Белия дом миналия месец. Турция няма да спре да купува газ от Иран Що се отнася до санкциите на САЩ срещу Иран, министърът каза, че Германия и нейните партньори от ЕС ще продължат да подкрепят фирмите, които правят бизнес с Иран - въпреки натиска на САЩ. \"Ние няма да позволим на Вашингтон да ни диктува с кого можем да правим бизнес - затова се придържаме към Виенското ядрено споразумение*, така че Иран да не може да изгражда атомни оръжия\", каза Алтмайер. Санкциите на Тръмп срещу Иран влошават отношенията с Европа Падат цените на акциите на банки от еврозоната с дейност в Турция * Ердоган: Обменете доларите под дюшека за лири Техеран: САЩ няма да ни спрат да изнасяме петрол Юнкер към Тръмп: ЕС и САЩ са приятели, не врагове Турция няма да спре да купува газ от Иран Санкциите на Тръмп срещу Иран влошават отношенията с Европа Падат цените на акциите на банки от еврозоната с дейност в Турция", "date": "2018.08.13", "title": "В Европа не са доволни от американските санкции за Турция"}
{"url": "http://clubz.bg/71820-turskata_centralna_banka_naliva_pari_zaradi_slabata_lira", "text": "Централната банка на Турция заяви, че \"ще осигури цялата ликвидност, от която банките имат нужда\", след като турската лира спадна до ново рекордно ниско ниво на азиатските пазари, предаде ДПА. Парашут за лирата - или и €врозараза Лирата по-късно си върна част от загубите, като се обменяше за 6.65 за долар. Преди това тя поевтиня до над 7 за долар. Турският министър на финансите Берат Албайрак заяви, че от 13 август ще влезе в сила нов план за укрепване на лирата. Ердоган: Обменете доларите под дюшека за лири В Европа не са доволни от американските санкции за Турция Мерките, обявени от централната банка на Турция, са с цел укрепване на турската лира.  В Европа не са доволни от американските санкции за Турция За съжаление прогнозата е, че \"рекордите\" на турската национална валута ще продължат. Според експерти Партията на справедливостта и развитието (ПСР), или Ердоган, за пръв път е изправена пред такава сериозна криза, откакто е на власт от 2002 г. \"Ако Ердоган каже, че ще построи магистрала на Луната, ние му вярваме\" Професор Хайри Козаноглу от университета Алтънбаш посочи, че в момента турската икономика е в колапс. Външният дълг на Турция е достигнал 466 млрд. долара, а дълговете на нефинансовите фирми са 340 млрд. долара. Според експерта причината е неолибералната политика на управляващата ПСР. По думите му президентът Доналд Тръмп успя по най-добрия начин да се възползва от безпътицата в турската икономика. Върви ли Турция към икономическа криза \"В момент, когато турската икономика дори не помръдваше от безизходицата, в която изпадна, правителството се зае с непосилни за неговите размери инициативи във външната политика, в дипломацията. От тази ситуация се възползва Тръмп, който търсеше противник, на когото да покаже колко е силен. И го намери в лицето на Ердоган. Тоест разреши на Китай, на Русия, а и на ЕС в бъдеще да приклещят турската икономика, ако пожелаят\", казва проф. Козаноглу. Парите - най-опасният враг на Ердоган Много сериозно затягане на коланите прогнозира експертът, според когото без прилагане на такава политика не е възможно да се реализира дори най-малък напредък в тежката икономическа ситуация. Опозиционните на Ердоган Добра партия на Мерал Акшенер и Партията на щастието на Темел Карамоллаоглу се обявиха в защита на икономическите мерки на правителството за излизане от кризата, обявени от министъра на финансите и икономиката Берат Албайрак, зет на Ердоган. Новият султан Ердоган - от бедността в Касъмпаша до върха Днес в президентския дворец Бештепе в Анкара започва конференция на турските посланици в чужбина под председателството на Ердоган. Руският външен министър Сергей Лавров ще говори на форума. Ердоган: Обменете доларите под дюшека за лири В Европа не са доволни от американските санкции за Турция В Европа не са доволни от американските санкции за Турция \"Ако Ердоган каже, че ще построи магистрала на Луната, ние му вярваме\" Върви ли Турция към икономическа криза Парите - най-опасният враг на Ердоган Новият султан Ердоган - от бедността в Касъмпаша до върха", "date": "2018.08.13", "title": "Турската централна банка налива пари заради слабата лира"}
{"url": "http://clubz.bg/71810-amerikanskiqt_razrushitel_karni_vleze_v_cherno_more", "text": "Американският боен кораб „Карни“ влезе в неделя в акваторията на Черно море, предаде TACC. Пресслужбата на Шести американски флот обяви, че корабът влиза във водите на Черно море  „Карни“ е разрушител от Шести американски флот от класа „Арли Бърк“. Дължината му е 154 метра, водоизместимостта му е 9000 тона. Произведен е през 1996 г. и е снабден със система „Иджис“ за противоракетна отбрана, ракети „Томахоук“ и „Харпун“, както и системи за противовъздушна отбрана и откриване на подводници. Той може да носи два нападателни хеликоптера „Сикорски“.  Борисов: Силен е този политик, който върне живи и здрави войниците Ситуацията в Черноморския регион е тежка и българските политици трябва да положим усилия на всички нива, за да не допуснем да се стигне до конфликти, заяви премиерът Бойко Борисов преди два дни пред военните моряци във Варна по случай 139-ата годишнина на Военноморските сили. Той обеща да се предприемат всички възможни дипломатически стъпки за намаляване на напрежението.", "date": "2018.08.13", "title": "Американският разрушител \"Карни\" влезе в Черно море"}
{"url": "http://clubz.bg/71808-kakvo_ti_puka_nali_si_umrql", "text": "Както преди години някои приеха с усмивка \"маскирането\" на Паметника на Съветската армия с образите на супергерои. Имаше такива, които видяха в това изкуство, и други, които го заклеймиха като вандалска проява. Авторите бяха озаглавили творбата си „В крак с времето”. Времето обаче невинаги следва маршовия ход и понякога леви-десни се заменя с по някое циганско колело. В стремежа си да намери поле за изява за своята оригиналност всяко следващо поколение се опитва да модифицира наложените до момента изразни средства, да провери новата среда и въобще да бъде различно. То е водено от идеята, че за да се наложи новото, трябва да се отхвърли предишното. Платното и листът хартия си остават добра среда за творчески идеи, но сградите започват да предлагат все по-благоприятна почва да изразиш себе си. За да покажеш, че си различен, друг, защо не и по-добър, вече не е достатъчно да си служиш със същите изразни средства, с които да си служили родителите ти. Нужно е нещо ново. В тази си роля - на новите крачещи с времето, си позволяваме да рушим онова, което е било досега, за да изградим нещо ново. На път за следващата станция не би трябвало толкова да ни е грижа откъде е минало влакчето ни преди това. Защо да ни пука, когато сега е сезонът на безгрижието? Няма причина! Само че в един момент осъзнаваме, че сме спрели. Някой е откраднал миналото ни, а с него и релсите, по които сме се движили. Съсредоточени да стигнем следващата станция и нехаещи откъде минаваме, губим и усещането за посока. На поредната станция се качва групичка младежи. Единият цъка на телефона си. Някой от приятелите му във фейсбук е пуснал линк към материал за поредния поруган гроб. Този път на актрисата Пепа Николова. Когато и смъртта не е спасение Дали в техните предстви заедно с живота си отива и възможността да притежаваш нещо – било то последен дом, надгробна плоча, право на покой? Не е ли това едно от правата на човек, които си остават в сила дори и когато той вече няма как да протестира? Групичката не е съгласна и изразява съчуствие към момичето с откраднатия телефон. Но и това бързо минава, на следващата спирка темата вече е друга. Безгрижието продължава. Лято е. Все още не ни пука. Засега, но докога? „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.08.13", "title": "Какво ти пука, нали си умрял?"}
{"url": "http://clubz.bg/71812-kak_ds_se_bori_sreshtu_polyha_ot_prajkata_prolet", "text": "В началото на студената война съветската пропаганда се опитва по различни начини да разпространява сред младите поколения в целия свят както комунистическите идеи, така и разкрасени новини за живота при социализма. Един от най-дълготрайните проекти е Фестивалът на младежта и студентите, който се провежда през няколко години в столиците на страните от съветския лагер и Третия свят. За столица на Деветия световен фестивал от 28 юли до 6 август 1968 г. е избрана София. Двата щаба на фестивала, ръководени от тогавашния шеф на Комсомола Петър Младенов (който в началото на 90-те беше за кратко президент на България) и от зам.-шефа на Държавна сигурност Григор Шопов, искат да превърнат събитието във витрина на успехите на НРБ. От пристигналите над 20 000 млади хора от 138 държави се очаква още да се обявят категорично против американския империализъм. Но плановете се объркват заради 400-членната делегация от Чехословакия. Официална Москва никак не е щастлива от идеята за „социализъм с човешко лице\", която от началото на 1968 г. набира енергия в страната на чехите и словаците. Българската Държавна сигурност е наясно какви ще бъдат последствията, ако младежите научат от първа ръка за либерализацията на Дубчек, която среща огромна подкрепа в Чехословакия и в Западна Европа. Западните радиостанции вече от месеци информират за демократизацията в страната, за възстановената свобода на словото и за премахнатата цензура. В ДС започват да пристигат доноси и за младежки брожения в София, които са отглас на събитията в ЧССР. Така например по време на импровизирана дискусия в Софийския университет студенти поискали - в духа на новите идеи от Прага - член на ЦК на БКП да дойде в университета и да им обясни защо децата на така наречените активни борци ползват привилегии за влизане във ВУЗ и при назначенията след завършване. ДС арестува част от участниците в подобни дискусии, като трима студенти попадат в затвора, свидетелства шефът на Държавна агенция „Архиви“ Михаил Груев. Той напомня, че Тодор Живков е сред най-активните подстрекатели за обединена агресия на съветския блок срещу Чехословакия, за да бъде свалено ръководството на страната и да бъдат смазани реформите на Пражката пролет. ДС съзира опасността софийският фестивал да се превърне в младежка дискусионна трибуна за бъдещето на НРБ и на целия съветски лагер. Ето защо изпраща в Прага и Братислава свои агенти, прикрити като журналисти, за да получат от чехословашките служби за сигурност и от казионните комсомолски организации подробна информация за делегацията от ЧССР. Новините са повече от обезпокоителни. Оказва се, че с незначителни изключения гостите от Чехословакия са активни поддръжници на процеса на демократизация. Те са подготвили за София документи и анализи на Пражката пролет, сред които най-опасен за властта е прословутият манифест на чешките интелектуалци „2001 думи“. С пари на чехословашкото посолство в центъра на София е издигната трибуна за свободни изказвания и дискусии. Но печатните материали са конфискувани още на границата, а през първите дни на фестивала трибуната е унищожена по вандалски начин - въпреки протестите на чехословашката страна за нанесени материални щети от 60 000 крони.  Допълнително от провинцията в София са командировани 1200 милиционери и 90 цивилни агенти, а в мероприятията по „охрана“ на фестивала се включва и армията с 1500 войници и бойна техника. От столицата принудително или „доброволно“ са изселени над 3000 бивши и настоящи „врагове на народа“. „Чужденците отказват да контактуват с членовете на българската делегация на фестивала“, гласи една от оперативните информации на ДС. И в това няма нищо чудно, защото повечето български делегати са членове на доброволните отряди на МВР и не знаят чужди езици. ДС специално подбира „идеологически и физически здрави“ млади хора, чиято роля е да освиркват и да свалят от трибуните всеки оратор, който засегне честта на съветския лагер или постави под съмнение успехите и правилната му вътрешна и външна политика. Приоритетна цел на ДС са младежите от Чехословакия. На проявите, изказванията и „провокационното“ им  поведение са посветени над половината от огромния брой донесения и оперативни разработки, които изготвят агентите на ДС, внедрени сред участниците във фестивала. ДС препоръчва на концертите да не се допускат до сцената чехословашки изпълнители, а на „хипитата“ в делегацията да бъде забранено нощем да излизат от стаите си. Конфискувани са и позивите на чехите и словаците за дискусия по проблемите на младежта в комунистическите страни. Самата дискусия е успешно провалена - с помощта на отрядници и оркестър. Документите на ДС, посветени на Софийския младежки фестивал през 1968-а, са трагикомична моментна снимка на НРБ по онова време. В тях става дума не само за насилието над неудобните участници, предизвикало протести и скандали, но и за многобройни кражби от храната и средствата, заделени за участниците.", "date": "2018.08.13", "title": "Как ДС се бори срещу полъха от Пражката пролет"}
{"url": "http://clubz.bg/71811-ivanka_trymp_nqma_mqsto_za_neonacisti_i_rasisti_v_sasht", "text": "В САЩ няма място за неонацисти, за расизъм и хора, пропагандиращи превъзходство на бялата раса, написа в туитър дъщерята на президента Доналд Тръмп, Иванка, няколко часа преди митинг на т.нар. супремасисти във Вашингтон, предаде Франс прес. Мнозина упрекват президента Тръмп, че не осъди категорично тези групи бели националисти след събитията на 12 август 2017 г. в град Шарлотсвил, щата Вирджиния. Тръмп ядоса света след Шарлотсвил: И едните, и другите бяха много агресивни В пост в туитър вчера Доналд Тръмп заяви, че  , без да назове крайнодесните, неонацизма или белите супремасисти. При събитията в Шарлотсвил преди година президентът каза, че \"има свестни хора и от двете страни\" и дори обвини антифашистките активисти, че са провокирали демонстрантите, с което предизвика вълна от критики. На този ден през миналата година след сблъсъци неонацистки симпатизант се вряза с кола в група участници в антирасистки протест, при което уби 32-годишна жена и рани 19 души. Убиецът от Шарлотсвил бил поклонник на Хитлер Над 100 души се събраха за демонстрация в центъра на Шарлотсвил, щата Вирджиния, в неделя, отбелязвайки една година от избухването на насилие след расистки митинг в града, предаде Асошиоейтед прес.  Групата, протестираща срещу засиленото полицейско пристъствие по повод годишнината, започна шествие сутринта след демонстрация в градския парк и се отправи към центъра. Някои демонтранти вървейки, образуваха жива верига.  Демонстрантите скандираха към полицаите, придружаващи шествието, включително лозунги като \"ченгетата и Ку-клукс-клан вървят ръка за ръка\".  Полицията е обект на остри критики тази година след миналогодишния митинг заради пасивния си отговор на избухналото насилие.  \n\tДоклад установи липса на координация между щатската и градската полиция и оперативен план, поставящ безопасността на полицаите над безопасността на обществото, припомня АП.  И във Вашингтон имаше протест. Началникът на полицията във Вашингтон Питър Нюшам съобщи, че само един човек е бил арестуван в хаотичния ден на протести и контрапротести, в центъра на който бе шествие на бели националисти пред Белия дом, предаде Асошиейтед прес. Кметицата на столицата Мюриъл Баузър поздрави полицията за начина, по който се е справила с предизвикателството. Тя каза, че нейните служители успешно са защитили правото на хората свободно да изразяват мненията си и същевременно са опазили реда. Имаше няколко напрегнати момента, в които полицията влезе в схватка с около 150 маскирани лица от лявата групировка \"Антифа\" и на практика се наложи да брани излезлите на протест двайсетина бели националисти от няколко хиляди гневни контрапротестиращи, отбеляза БТА. Убиецът от Шарлотсвил бил поклонник на Хитлер", "date": "2018.08.13", "title": "Иванка Тръмп: Няма място за неонацисти и расисти в САЩ"}
{"url": "http://clubz.bg/71813-ruski_deputat_se_zae_s_kolbasite", "text": "  Руски законодател иска хранителните продукти, които съдържат малко натурални съставки, да не се наричат ​​колбаси, сокове и лимонади. “Щерн”: Забравете черните храни! Инициативата е на депутата от Думата Виталий Милонов, предаде РИА Новости. Политикът е изпратил писмо с предложението си до министъра на промишлеността и търговията на Русия Денис Мантуров. Подобна е ситуацията в сферата на безалкохолните напитки, смята депутатът. Според Милонов производителите трябва да посочват върху етикетите възможните медицински последици от употребата на такива продукти. През април народният избраник излезе с друга инициатива - да се забранят гриловете за еднократна употреба, а ако не е възможно - да се ограничат производството и разпространението им. Мотивът му беше, че те замърсяват природата. Четири издънки на агенцията за безопасност на храните. А годината още не е свършила Четири издънки на агенцията за безопасност на храните. А годината още не е свършила", "date": "2018.08.13", "title": "Руски депутат се зае с колбасите"}
