{"url": "http://clubz.bg/65734-radan_kynev_vdqsno_vsichki_sa_rabotili_s_borisov_tova_e_hubavo", "text": "В дясното политическо пространство в България няма човек, който да не е работил с Бойко Борисов и да не е бил коалиран с ГЕРБ, обяви зам.-председателят на ДСБ Радан Кънев в ефира на БНТ. Но според него в момента ключово за българското дясно, това, което го държи в \"един постоянен кипеж\", е да си намери мястото спрямо ГЕРБ. Лукарски за коалиция с \"патриотите\": Съжалявам за любителите на бомбастични новини Той отбеляза, че в момента на практика само СДС са останали в Реформаторския блок, тоест в него няма нито една от учредяващите партии. ДБГ формално са част от Блока, но наскоро заплашиха, че до месец ще го напуснат, ако няма яснота именно по тази тема. ДБГ замрази членството си в Реформаторския блок, може и да го напусне Според Кънев в момента с обединението ДСБ-\"Да, България\" се търси \"една здрава, принципна основа\", и припомни, че целта на РБ е да бъде просто стъпка към по-пълноценно обединение на дясното. Което, ако не друго, \"има богата фантазия\". Самият той подчерта, че няма амбиции да е лидер на евентуално голямо дясно обединение. И обяви, че си представя водачът на бъдещите десни като някой \"поне 10 години по-млад от мен\". Той и колегите му можели само да предложат своя опит и този на \"много по-успешни политици от нас - Костов, Катя Михайлова\". Обаче обяви, че макар да не търси прошка от дясното за провалите си в РБ, защото няма да се явява като лидер на избори, се надява на друго: Лукарски призна разпад в РБ, обвини ДБГ в \"либерално\" съглашателство И едно нещо го дразни - когато в дясното се вкарват \"смешни, несериозни\" политически линии, а именно разделянето на либерално и консервативно. ДБГ замрази членството си в Реформаторския блок, може и да го напусне Лукарски призна разпад в РБ, обвини ДБГ в \"либерално\" съглашателство", "date": "2018.03.22", "title": "Радан Кънев: Вдясно всички са работили с Борисов, това е хубаво"}
{"url": "http://clubz.bg/65733-ginka_vyrbakova_ne_smogva_da_si_izpylnqva_dogovorite_za_sanirane", "text": "Купувачът на ЧЕЗ в България Гинка Върбакова или представител на фирмата й \"Инерком\" ЕООД не се е появил на официалното откриване на санираната от компанията сграда на ОУ \"Христо Ботев\" В Пазарджик, съобщи местното издание  . Самата Върбакова за последен път се е появявала публично на изслушването си в Народното събрание покрай сделката за ЧЕЗ.  \"Ще я финализираме, спокойно. А ти що не се преместиш в друга държава?\" Обновеното училище е било открито от кмета на Пазарджик Тодор Попов. Само преди няколко дни той защити Гинка Върбакова и обяви, че ще \"финализираме сделкака за ЧЕЗ\", а пазарджиклии трябва да са горди със съграждани като Върбакова. След поздравленията си при откриването на санираното училище днес градоначалникът е дал думата на строителя Георги Иванов - управител на пазарджишката „Евастрой”, се разказва в репортажа на колегите. Това обаче поставя друг въпрос - защо строителят е от фирма, която не е спечелила обществената поръчка за саниране, въпреки че в договора, подписан след като \"Инерком\" ЕООД печели търга, изрично е записано, че няма да бъдат използвани подизпълнители. Изданието припомня още, че освен за въпросното училище, \"Инерком\" ЕООД е спечелила обществени поръчки за саниране на още 3 училица в областния град, а общата сума на подписаните с общината договори е   . Предметът на търговете е един и същи - „Изпълнение на инженеринг – проектиране, авторски надзор и строително-монтажни работи\"  -  за ОУ „Любен Каравелов”, СОУ „Димитър Гачев” и СОУ „Д-р Петър Берон”. И в тези три договора изрично пише, че няма да бъдат използвани подизпълнители.  Обществената поръчка и при четирите училища е финансирана основно от ОП „Региони в растеж” 2014 – 2020”” и обхваща изпълнение на инженеринг - работно проектиране, съгласуване, авторски надзор и изпълнение на строителни дейности в сгради от образователната инфраструктура в гр. Пазарджик, припомнят още колегите. ", "date": "2018.03.22", "title": "Гинка Върбакова не смогва да си изпълнява договорите за саниране"}
{"url": "http://clubz.bg/65730-plavasht_ribot_shpionira_ribite_pod_voda_video", "text": "Тя се казва се Софи (SoFi) и представлява сериозен научен напредък, главно с умението си да се извива като истинска риба. Изследователският екип от MIT (Масачузетския технологичен институт) представи пред медиите в сряда, 21 март, своя робот-риба (роба? рибот?) и един от основните акценти в презентацията беше грациозното вълнение на опашката на прототипа – което освен че изглежда вълнвуващо, играе решаваща роля в крайната мисия на робота: да даде на учените възможността да наблюдават дистанционно дивата морска фауна, съобщава NPR.org. Пуснаха робот да прави бъргъри (ВИДЕО) С други думи, за разлика от много подвижни апарати, които понастоящем се използват при подводни научни наблюдения, тази мека роботизирана риба (Soft Robotic Fish) – или SoFi (а на български МеРи) – не разчита на витла или на реактивни двигатели. Така тя не генерира силен шум и турбулентност, които според доклада на изследователите, плашат морските животни и пречат на внимателното им наблюдение. Вместо това SoFi има опашка, изработена от мек материал и задвижвана от меки изкуствени мускули, позволяваща му да се движи по начин, който е по-близък до морската среда и по тази причина е малко по-вероятно да се доближи до водния живот. С намаляването на видимостта под вода това може да означава, че камерата му има по-голям шанс да направи някои искрени и лични снимки отблизо – и да ги изпрати на морските биолози. По време на изпитанията роботът „не оказа никакво видимо влияние на активността на другите риби около него“, казва Рус. SoFi в действие: \n\t", "date": "2018.03.22", "title": "Плаващ рИбот шпионира рибите под вода (видео)"}
{"url": "http://clubz.bg/65721-cru_bylgariq_treta_v_sveta_po_smyrtnost", "text": "Освен по корупция и ниска свобода на словото България е в челните места и на други черни класации - традиционно и неизменно. Според  в света с показателя от 14.6 на хиляда след Лесото и Литва. В топ 10 на тази класация България си партнира с африкански страни като Лесото, Чад, Гвинея-Бисау и други, преживели социализма - като прибалтийските републики, Русия, Украйна, Беларус и далекоизточната Афганистан, където повече от 20 години се води война. Този показател не се променил особено през последните години, като тенденцията за високи темпове на измиране си остава - оценка за качеството на живот у нас и на социалните системи, особено тази на здравеопазването. През 2014 г. България беше шеста с показател 14.3 на хиляда души, а преди нея бяха Украйна, Лесото, Чад и Гвинея-Бисау. През 2015 г. страната ни беше на трето място със смъртност 14.44 на 1000 души. През 2016 година след България се наредиха Литва (14.50), Украйна (14.40) и Латвия (14.40). Този път африканските държави Гвинея-Бисау и Чад заедно с Афганистан, които бяха водачите на класацията, отстъпиха местата на постсоциалистическите.   На последните места с най-ниска смъртност са традиционно държавите от Персийския залив - Кувейт, Обединени арабски емирства и Катар (1.5 на 1000). Нивата на смъртност при ражданията също са високи в България спрямо тези в Европейския съюз,   обновената Книга на фактите на ЦРУ. Докато средно за ЕС те са 4 на 1000, в България този показател е над два пъти по-висок - 8.4 на 1000. В писмо до структурите и членовете на ГЕРБ от 3 декември м.г. ръководството на управляващата от 2009-а насам партия (с кратко прекъсване от година) описа поредица успехи на управлението и увери, че България става все по-добро място за живот.", "date": "2018.03.22", "title": "ЦРУ: България трета в света по смъртност"}
{"url": "http://clubz.bg/65732-koj_shte_bori_korupciqta_zaedno_s_plamen_georgiev", "text": "Четири номинации за членове на новия мегаорган \"Антикорупция\" е внесъл в Народното събрание новоизбраният председател Пламен Георгиев. Кандидатите са от звената от ДАНС и Сметната палата, които с новия антикорупционен закон се вляха в мегакомисията, или пък и досега са работили с Георгиев в КОНПИ, показа проверка на Клуб Z. Преди ден Народното събрание прие правила за избор на зам.-председател и трима членове на Комисията за противодействие на корупцията и отнемане на незаконно придобитото имущество (КПКОНПИ), както е пълното наименование на органа. По закон председателят предлага на депутатите 4 имена, а те са в правото си да ги изберат или да ги отхвърлят. Всяка от кандидатурите ще се гласува поотделно в пленарната зала, гласят правилата по избора. Преди това ще има изслушване на номинираните в ресорната парламентарна комисия. По закон антикорупционният орган е независим, а председателят му не съгласува номинациите си с парламента. Според запознати обаче преди да се превърнат в официални кандидатури, имената са минали през \"ситото\" на мнозинството. Пламен Георгиев оглави \"Антикорупция\" - бил е прокурор по \"Ало, Ваньо\" За свой заместник Георгиев предлага   Досега той е работил в ДАНС - в дирекцията за противодействие на корупцията, която стана част от КПКОНПИ с приемането на антикорупционния закон. Според биографията му в сайта на институцията е магистър по право и има 22 години стаж в МВР и ДАНС. Преди да се заеме с корупцията Славчев се е борил с незаконната миграция, става ясно от медийни публикации, посветени на съвместна акция с МВР и прокуратурата за трафик на хора. Според източници от службите Славчев, докато е бил в структурите на МВР и ДАНС, е бил близък с бившия главен секретар на МВР Светлозар Лазаров - сега организационен секретар на партия \"Атака\".  Още по-любопитна е и номинацията за член на КПКОНПИ на  Според биографията му той е магистър по изчислителна техника от Висшето военно училище в Шумен. Има 20 години стаж в МВР и ДАНС основно в борбата с организираната престъпност, пише в съобщението за кандидатурата. Фаворитът за шеф на антикорупцията иска още служители... минимум 104 Името на Йоцов обаче никак не е непознато в средите на службите за сигурност. Той е бивш шеф на отдел \"Наркотици\" в ГДБОП по времето, в което Станимир Флоров оглавяваше службата, а Цветан.Цветанов беше вътрешен министър. През 2013 г. Флоров бе отстранен от МВР след появили се публикации и изтекли секретни документи за разработка на Национална служба \"Сигурност\" (контраразузнавателната служба, която бе в МВР до създаването на ДАНС - б.р.). Става дума за разработки от 1999 и 2000 г. и от 2002 г. за покровителство на заподозрени в наркотрафик, в които освен името на Флоров фигурира и това на Йоцов, както и на бивш шеф на полицията във Видин, който всъщност е бил разследваният. В крайна сметка прокуратурата образува дело за подкуп в особено големи размери срещу Флоров, а в официалното съобщение на прокуратурата за това бе потвърдено, че документите, изтекли в медиите за разработките, \"са идентични с документите в оперативните дела\". Разследването срещу Флоров протече при пълна секретност и по същия начин бе прекратено през 2016 г. Пламен Георгиев предлага още за член на КПКОНПИ  която досега бе член на КОНПИ. Тя е магистър по право от Юридическия факултет на Софийския университет с над 18 години юридически стаж. Съществена част от опита й е на експертни и ръководни длъжности в Комисията. Четвъртата номинирана е  -  философ по образование, с 19-годишен стаж в Сметната палата, от които 12 в публичния регистър като експерт и директор. Съгласно приетите от Народното събрание процедурни правила, в 7-дневен срок всеки от номинираните трябва да представи в парламентарната Комисия за борба с корупцията, конфликт на интереси и парламентарна етика писмена концепция за работата си, както и декларации за несъвместимост, за имущество и конфликт на интереси. Кандидатите подлежат и на проверка за минало в Държавна сигурност. Фаворитът за шеф на антикорупцията иска още служители... минимум 104", "date": "2018.03.22", "title": "Кой ще бори корупцията заедно с Пламен Георгиев"}
{"url": "http://clubz.bg/65723-ruska_vryzka_v_skandala_s_lichnite_danni_ot_fejsbuk", "text": "Александър Коган е бил консултант на екип от Санктпетербургския държавен университет, който проучвал дали психопатията, нарцисизмът и макиавелизмът - наричани от психолозите \"мрачна триада\" - са свързани с агресивно поведение в интернет, казва Янина Ледовая, старши преподавател във факултета по психология към университета. Преподавателят в британския Кембриджки университет Коган - известен и с фамилното Спектър, което избрали двамата със съпругата му - бе подложен на критики заради това, че е предоставил на консултантската компания \"Кембридж аналитика\" данните, събрани чрез личностна анкета във Фейсбук. Анкетата е била сред неколкостотин хиляди души, но приложението, с което е била осъществена, е събирало подробности за техните \"приятели\" в социалната мрежа без тяхното знание или съгласие.  Тези данни били използвани за създаване на насочена дигитална рекламна кампания в подкрепа на кандидатурата на Доналд Тръмп за президент на САЩ, призна изпълнителният директор на \"Кембридж аналитика\" Александър Никс пред репортер под прикритие на британския Четвърти канал (Channel Four News).  Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) Във вторник Никс бе временно отстранен от поста си на фона на разрастващия се скандал за това как данните са попаднали в ръцете на неговата компания в нарушение на правилата на Фейсбук. Сагата свали с 50 милиарда долара пазарната цена на социалната мрежа. Коган не отговори на изпратено му по имейл искане да коментира работата си в Санкт Петербург, но в сряда каза пред Би Би Си, че е станал изкупителна жертва на Фейсбук и \"Кембридж аналитика\". Тази компания не е свързана с университета.  Ледовая разказа, че в периода 2015 - 2017 г. Коган е съветвал санктпетербургския екип по проекта, финансиран от университета. Той пристигал рядко на място и предимно действал от чужбина. Екипът изготвил приложение към Фейсбук чрез анкета с 61 въпроса към рускоезични потребители, целяща да определи до каква степен у тях има прояви на \"мрачната триада\".  Приложението събирало отговорите, както и публични данни за респондентите, след като получило тяхното съгласие. Отделно от това изследователите анализирали текстовете в публичните постове на потребителите във Фейсбук.  Ледовая каза, че събраните данни не са били предоставяни никому извън петчленния екип, нито са били споделяни с Коган. Проучването на личностни качества, смятани за зловредни, ни връща най-малкото към Зигмунд Фройд - виенския психиатър, който пръв идентифицира нарцисизма, тоест прекомерната самовлюбеност. Макиавелизмът, назован по името на италианския писател и дипломат от ерата на Ренесанса, представлява манипулативно поведение, а психопатията се изразява в липса на съпричастност. Ледовая каза, че една от целите на проекта е била да установи душевното здраве на респондентите и ако се налага, да предложи безплатни съвети.  Санктпетербурската връзка на Коган излезе наяве, когато отношенията между Москва и Запада стигнаха до нови ниски равнища. Американският гражданин Коган е роден в Молдова, но се е преселил в САЩ още като дете, съобщи британският вестник \"Гардиън\".  \n\tВ САЩ специалният прокурор Робърт Мълър предяви обвинения към 13 физически и 3 юридически лица в Русия за съучастие в престъпен и шпионски заговор за намеса в президентската кампания в САЩ. Една от линиите на разследването на Мълър е предполагаемо използване на целенасочени призиви във Фейсбук, отправяни от руски групи, сред които работещата в Санкт Петербург \"Агенция за интернет изследвания\".  Бивш служител на Фейсбук: Течове на информация стават постоянно Изследователският екип от Санктпетербургския университет няма нищо общо с \"Агенцията за интернет изследвания\", каза Ледовая. Кембриджкият университет каза, че Коган добросъвестно е взел разрешение от ръководителя на катедрата по психология да работи със Санкт Петербург. \"Изясни се, че тази работа и всички съпътстващи я субсидии ще бъдат от частно естество, отделно от работата му в университета\", се казва в изявлението. (БТА) Бивш служител на Фейсбук: Течове на информация стават постоянно", "date": "2018.03.22", "title": "Руска връзка в скандала с личните данни от фейсбук"}
{"url": "http://clubz.bg/65725-v_parlamenta_vikat_za_izslushvane_shefove_ot_nap_zaradi_dds_za_miliardi", "text": "Парламентарната комисия за наблюдение на приходните агенции ще извика за изслушване представители на Министерството на финансите и на Националната агенция за приходите (НАП) заради данните, че държавата не е успяла да събере милиарди ДДС в периода 2000-2017 г.  Данните за дължимия ДДС са предоставени от НАП на Гражданско сдружение \"Боец\" чрез Закона за достъп до обществена информация (ЗДОИ). Според информацията, получена по ЗДОИ, сумата от изгубените приходи от влезли в сила ревизионни актове за периода е близо 6 милиарда лева   Освен това от НАП съобщават, че общата сума на несъбрания ДДС за този период, е близо 16 млрд. лева, които, според отговора на шефа на НАП Галя Димитрова, са на практика \"несъбираеми\". Причината е, че тези средства са изчислени по време на ревизии от външни институции или чрез прилагане на мерки за борба с данъчните измами, а в такива случаи обикновено се откриват огромни цифри, но няма как да се съберат. До момента сигнал или писмо с подобни данни не е постъпвало в парламентарната комисия. От гражданско сдружение БОЕЦ обещаха, че ще внесат сигнал в прокуратурата срещу министъра на финансите Владислав Горанов и премиера Бойко Борисов, а настояват и президентът Румен Радев да свика Консултативния съвет по национална сигурност. Пред БНР Християн Митев (Обединени патриоти), член на Комисията за наблюдение на приходните агенции, казва, че макар при тях да не е постъпвал такъв сигнал, комисията ще се самосезира и ще поиска изслушване на отговорните страни: 5.4 млрд. лева е сумата на несъбираемото ДДС за периода 2000-2017 година, обяви изпълнителният директор на НАП Галя Димитрова. Става дума за хора, които нямат имущество и няма по какъв начин да бъдат събрани тези пари.  \"За последните 10 години приходите на НАП растат с 50% по-бързо, отколкото нараства БВП. Над 93% от нововъзникващия дълг се събира в рамките на годината, има сериозно и видимо подобрение и на доброволното плащане на данъци, и на принудителното събиране\", съобщиха от НАП. Несъбраните вземания за периода 2000- 2017 г. от ДДС по ревизионни актове са в размер на 5.8 млрд. лв., като 5.4 млрд. лева от тях са определени като несъбираеми. В същото време несъбраният ДДС по ревизионни актове през 2017 г. е 4 пъти по-малко, спрямо 2011 г. Българската приходна агенция освен това ни напомня, че ДДС злоупотребите са общ проблем в Европа, годишните загуби се оценяват на 150 млрд. евро в рамките на Съюза. \"ЕК обмисля сериозни промени в ДДС законодателството, защото в настоящия си вид самият ДДС като механизъм е силно уязвим за измами\".", "date": "2018.03.22", "title": "В парламента викат за изслушване шефове от НАП заради ДДС за милиарди"}
{"url": "http://clubz.bg/65726-rajyn_gigs_zapisa_grymka_pobeda_v_debyuta_si_za_uels", "text": "Величието на \"Манчестър Юнайтед\" Райън Гигс записа разгромна победа в първия си мач начело на националния отбор на Уелс - 6:0 срещу Китай в Нанинг. Двубоят бе част от 4-странния турнир \"Купата на Китай\", а другите участници са Уругвай и Чехия.  Финалът е в понеделник и британците очакват своя съперник. Райън Гигс оглави националния тим на Уелс Райън Гигс, който е най-титулуваният уелски футболист в историята, стана селекционер на 15 януари, след като тимът не успя да се класира на световното в Русия под ръководството на Крис Колман. Паметен ден днес имаше и Гарет Бейл от \"Реал\" (Мадрид), реализирал хеттрик и изпреварил Йън Ръш начело на голмайсторската листа в националния тим на \"драконите\". Нападателят има вече 29 попадения, а легендата на \"Ливърпул\" остава с 28. Гостите водеха до почивката с 4:0. Другите попадения реализираха Сам Воукс (две) и Хари Уилсън. За Гигс успехът е още по-ценен, тъй като бе постигнат срещу Марчело Липи, треньорът на Китай. Двамата имаха паметни сблъсъци преди години, когато Гигс играеше за \"Юнайтед\", а италианецът предвождаше \"Ювентус\". В следващите дни ще се изиграят много приятелски срещи по цял свят, тъй като датите са в календара на ФИФА и елитните шампионати на много страни са в почивка.", "date": "2018.03.22", "title": "Райън Гигс записа гръмка победа в дебюта си за Уелс"}
{"url": "http://clubz.bg/65729-borisov_sreshtata_vyv_varna_e_posledna_vyzmojnost_za_dialog_s_turciq", "text": "Среща между ръководителите на Европейския съюз и Турция във Варна се очаква да има, заяви премиера Бойко Борисов днес. Той определи планираните за понеделник разговори между европейските лидери и турския президент Ердоган за една от последните възможности за диалог между двете страни. Премиерът изтъкна необходимостта провеждането й, въпреки че \"надали на някой му е най-приятното нещо да организира подобни срещи\". Борисов за пореден път припомни и нуждата от поддържане на добри отношения между ЕС и Турция и изпълняването на ангажиментите по споразумението за мигрантите: Предвидената за понеделник среща на върха Европейски съюз – Турция във Варна е посрещната скептично от европейски и български организации. Отношенията между Брюксел и Анкара охладняха след множеството арести на турски журналисти, магистрати, правозащитници и преподаватели по обвинения в участие в неуспешния опит за преврат от лятото на 2016 г. Асоциацията на европейските журналисти (АЕЖ) в България например издаде символични акредитации за 95 турски журналисти, които в момента за в затвора. Организацията пизова българските журналисти, които ще присъстват на срещата, да вземат символични баджове с имена и снимки на свои турски колеги и да говорят и от тяхно име. В края на миналата година Евросъюзът реши да ореже предприсъединителните фондове на Турция, защото Анкара не спазва върховенството на закона. Това обаче не се отнася за Механизма за бежанците в Турция. Миналата седмица Европейската комисия прие да отпусне втория транш от 3 милиарда евро за сирийските бежанци в южната ни съседка. Европейският съюз вече изпълни ангажимента си да предостави три милиарда евро за 2016 и 2017 г., като преди края на миналата година, т.е. само за 21 месеца, бяха изготвени програми, бяха поети задължения и бяха сключени договори за цялата сума, се посочва в прессъобщението на ЕК. Борисов преговаря в Брюксел за срещата ЕС-Ердоган Борисов коментира и скандала с отравянето на руския двоен агент Сергей Скрипал във Великобритания. Английските власти обвиняват Москваза нападението. Премиерът се усъмни в тезата, че нападението е поръчано от руския президент Владимир Путин, за да го използва като предизборна агитация. Той обаче изтъкна, че терористичният акт, извършен със забранен отдавна \"с конвенции, с какво ли не\" невропаралитичен газ трябва на всяка цена да се разследва.", "date": "2018.03.22", "title": "Борисов: Срещата във Варна е последна възможност за диалог с Турция"}
{"url": "http://clubz.bg/65707-rumyncite_s_dohodi_pod_%E2%82%AC539_osvobodeni_ot_bankovi_taksi", "text": "Откриването или закриването на банкова сметка, управлението ѝ, както и основните операции като внасяне или теглене на суми са безплатни за мнозина румънци съгласно закон, който се прилага от началото на тази година, съобщи БТА.  Според закона банките нямат право да вземат комисиони от клиенти с доходи доста под средната месечна заплата, която за тази година се очаква да бъде 4162 леи (1744 лева), пише в. \"Ромъния либера\". Това означава, че всички румънци, чиито месечни доходи не превишават 2500 леи (1048 лева), могат да се възползват от безплатното обслужване, посочва изданието.  За влезлия в сила закон знаят малко клиенти и никоя финансова институция не говори за него, отбелязва \"Ромъния либера\".  Законът прилага разпоредбите на европейска директива от 2014 г., която цели да осигури достъп на \"уязвимото“ население до най-простите банкови услуги. Европейските власти позволиха на всяка страна да определи понятието \"уязвим потребител\", а управляващото в Румъния левоцентристко мнозинство обвърза това понятие с прогнозираната средна заплата за страната.  Така от безплатните банкови операции могат да се възползват хора с доходи, не по-високи от 60% от средната брутна работна заплата за страната. Европейската директива предвижда таксите, които банките събират при ползване на услуги през разплащателни сметки, да бъдат съобразени с размера на доходите в страната, като за уязвими групи потребители, каквито са хората с ниски доходи или на социални помощи например, тарифите трябва да са по-ниски от средните за пазара. Въпреки че това е изискване на европейската директива, промените в  не го транспонираха. Единствено при енергийните помощи в България действа категорията \"уязвими потребители\". Там влизат лица над 70-годишна възраст, които живеят сами и получават доход само от пенсия под линията на бедност, лица с над 90% намалена трудоспособност, семейства с деца с увреждания. Включени са и социално слабите, които ползват помощи за отопление - 256 000 домакинства. Така броят на \"уязвимите потребители\" в България става над 1.1 милион души.", "date": "2018.03.22", "title": "Румънците с доходи под €539 освободени от банкови такси"}
{"url": "http://clubz.bg/65712-akciq_peshehodna_pyteka_na_cacarov_vyrvi_kym_pylen_uspeh", "text": "Ако сте си задавали въпросите - защо в Пазардижшко повечето \"зебри\" са оранжеви, защо на места са пó нагъсто от 250 м или са дублирани със светофар - спокойно... На всички тези нередни от нормативна гледна точка явления им се вижда краят. Това стана ясно на   нарочна пресконференция по темата на главния прокурор Сотир Цацаров и двама министри - на вътрешните работи Валентин Радев и на регионалното развитие и благоустройството Николай Нанков. Край на шарените пешеходни пътеки - Цацаров ги погва Както Клуб Z писа, в навечерието на Нова година не друг, а лично Цацаров разпореди нулева толерантност към недъзите на всички пешеходни пътеки от трите типа - \"зебра\", такава с обикновена пунктирна линия и задигната. И по общинските, и по републиканските пътища. Днес бе сведено на масмедиите, че успешно са проверени близо четиринадесет хиляди броя: 13 629 в населени места и 352 по републиканската пътна мрежа. 499 средно са описаните в област. , отбеляза Цацаров и се зарече, че не насърчава споделената отговорност между институциите и че работата в сферата на превенцията трябва да бъде критично засилена. След 30 юни 2018 г., когато МРРБ трябва да е направило класификатор (за пръв път в страната), ни очакват само добри събития: МВР ще започне първо да издава разпореждания на общините собственици на пътя, а после направо да ги глобява с от 2000 до 7000 лв. - правомощие, което има по ЗДвП. Жалко, че точно общините ги нямаше да чуят, защото бяха големият отсъстващ на днешната среща: а те са собственик на 13 629 от проверените пешеходни пътеки... По думите на министъра около 2/3 от пешеходните пътеки не са в съответствие с някое от изискванията. В „срамния списък“ на областите най-лоши излиза, че са Пазарджик, Хасково, Стара Загора, Благоевград и Варна.  Другите най-чести отклонения от нормативите за тези съоръжения са: Николай Нанков даде пример с парадокс - че има зебра на АМ \"Тракия\" при т. нар. Църна Маца на входа на София, и изчисли, че за отстраняване на нередностите само по подопечната му републиканска пътна мрежа . АПИ дори вече е изготвила график. \"Разполагането на пешеходна пътека след пешеходна пътека е и предпоставка за ПТП\", заключи министър Радев. А главният прокурор даде пример с наръсените една до друга пешеходни пътеки с думите, че... След 30 юни започват нови проверки, и то   - отбеляза министър Валентин Радев (първи път). Но втори път каза:", "date": "2018.03.22", "title": "Акция \"пешеходна пътека\" на Цацаров върви към пълен успех"}
{"url": "http://clubz.bg/65724-kolko_grijoven_moje_da_byde_edin_rak_video", "text": "Опитайте се да си вземете раче от плажа. Оказва че, че когато членестоногото не е само, това не е толкова лесна задача. Ако уцелите размножителния период, вероятно ще видите   - те може дори да се опитат да защитят нападнатия от вас свой спътник с телата си. Раците не са известни с грижовността си. Обикновено мъжките са агресивни един към друг. Те често се бият за женски и за територия. По време на размножителния период обаче мъжките и женските раци заедно търсят храна и удобно и защитено от врагове място, за да може женската да снесе яйцата си. Тогава те се пазят взаимно и атакуват заедно всяка заплаха, разкрива  . През този период дори мъжките раци не враждуват помежду си, защото вече са създали \"семейства\". След излюпването на рачетата, майките се грижат за тях в продължение на месеци. Сред най-горемите заплахи за популациите от раци е замърсяването и унищожаването на естествения им хабитат, включително кораловите рифове. Над милион и половина тона раци  - специално отглеждани или уловени - се консумират всяка година по света. За да се съхрани баланса в морската екосистема, месото от някои раци се събира като се отстранява едната щипка, след което животното се връща във водата, където се очаква тъканта да регенерира. Много природозащитни организации се опълчват срещу разпространения метод на готвене на раците докато са още живи. Ракообразните усещат и запаметяват болката, изтъкват учени. Често те се борят толкова ожесточено да се спасят от болезнената смърт, че чупят собствените си щипки.", "date": "2018.03.22", "title": "Колко грижовен може да бъде един рак? (ВИДЕО)"}
{"url": "http://clubz.bg/65720-ukrajna_arestuva_geroinqta_savchenko_stanala_teroristka_video", "text": "Надия Савченко - някогашната жена пилот и национална героиня на независима Украйна, символ на борбата й срещу руското нахлуване, бе арестувана днес, предаде агенция УНИАН. Това стана, след като Върховната рада в Киев се съгласи да бъде свален депутатският й имунитет и тя да бъде задържана. Савченко бе независим народен представител. Преди седмица главният прокурор Юрий Луценко внесе в парламента предложение Савченко да бъде привлечена къв наказателна отговорност. Той обяви, че следователите разполагат с доказателство, че тя подготвяла и лично давала указания за извършването на терористичен акт в пленарната зала на Радата. При атентата щели да бъдат използвани гранати, снаряди и автоматично оръжие. Савченко към украинците: Оцелях благодарение на вас (СНИМКИ) Тогава Савченко бе изключена от парламентарната комисия по национална сигурност и отбрана. Преди да бъде гласувано лишаването на Савченко от имунитет, представители на Главната прокуратура прожектираха в парламентарната зала 20-минутен видеозапис. Според обвинението военнослужещата е заснета да договаря нелегален превоз на оръжие за Донбас и обсъжда възможността за смяна на властта в Украйна. Това станало във военно поделение. След като Радата разреши доскорошната героиня да бъде арестувана, тя предаде депутатската си карта и излезе пред Радата, за да поприказва със своите близки. След това се върна в сградата, където бе арестувана. Помните ли Надежда Савченко? Надежда, или Надия Савченко бе отвлечена от проруски сепаратисти на фронтовата линия в Източа Украйна на 30 юни 2014 г. Руската прокуратура я обвини, че тя тайно проникнала в района на позициите на бойците от самообявилата се Луганска народна република (ЛНР), извършила наблюдение и предала данните на украинския батальон \"Айдар\". При последвалия обстрел били убити руските журналисти Игор Корнелюк и Антон Волошин. През пролетта на 2016 г. съд в руския град Донецк (нямащ нищо общо с украинския град със същото име) осъди жената пилот на 22 години трудов лагер. По време на процеса жената пилот се подиграваше на съдиите си и им показваше средни пръсти от клетката в залата. Нейното поведение й спечели любовта на сънародниците й, която я обявиха за украинската Жана д'Арк. Савченко бе освободена само два месеца по-късно. Тя бе разменена срещу двама руски военни, осъдени в Украйна на 13 и 14 години затвор. Още докато бе в затвора, Надия бе избрана за депутат от партията \"Отечество\" на бившата премиерка Юлия Тимошенко. След завръщането си в родината обаче Савченко много бързо се скара и с прозападните власти в Киев. Тя отказа да оглави специалния орган за освобождаването на военнопленници при украинския президент. Обяви собствени списъци на подлежащи на освобождаване хора, срещна се няколко пъти с лидери на проруските сепаратисти и призова за преговори с тях. В резултат военнослужещата загуби мястото си в парламентарната фракция на \"Отечество\" и обяви личен план за \"презареждане\". Помните ли Надежда Савченко?", "date": "2018.03.22", "title": "Украйна арестува героинята Савченко - станала терористка (ВИДЕО)"}
{"url": "http://clubz.bg/65706-safet_halid_stana_geroj_na_frans_pres", "text": "Българинът от село Зарица Сафет Халид, спасил щъркели от измръзване, стана герой и в европейските медии. Франс прес описа добрата му постъпка и историята му попадна в редица чужди медии, между които и британския „Гардиън“. Под заглавие „Българи се втурват да спасяват колония стресирани и измръзнали щъркели“ Франс прес разказва как Сафет увлече десетки негови сънародници да последват добрия му пример. Да спасиш щъркели от измръзване (СНИМКИ) Какво бихте направили, ако попаднете на множество стресирани щъркели, покрити с лед и налягали из заснежено поле? В България хората ги прибират у дома си, пише френската агенция. Внезапно застудяване в североизточната част на страната прикова на земята стотици мигриращи птици през тази седмица и покри крилата им с лед. Халид, служител по поддръжката на пътищата, предизвика вълна от подкрепа в социалните мрежи и други от региона също последваха примера му, вследствие на което повече от 40 птици бяха приютени в къщите, гаражите и плевните на хората. Експерти поясняват, че замръзналите криле на щъркелите са ги принудили да прекарат нощта на земята, вместо кацнали по клоните на дърветата, както обикновено. Христина Клисурова от Спасителния център за диви животни на „Зелени Балкани“ в Стара Загора обяснява пред Франс прес, че това е първият път, в който вижда толкова много бедстващи щъркели в България. Тя призова хората да „избягват да прибират у дома си всеки щъркел, а само тези, които са пострадали, ранени или със замръзнали криле“ и подчерта, че всяка спасена птица трябва да се върне в природата колкото е възможно по-бързо. Халид разкрива пред журналистите, че планира да задържи щъркелите в дома си още няколко дни – докато преминат силните ветрове, минусовите температури и снежните бури, а според прогнозата лошото време ще продължи до края на седмицата. Спасителят на щъркелите от Зарица споделя, че вече е получил няколко клъввания по ръката, но приема това с усмивка. Казва, че птиците се чувстват добре в дома му. Медията отбелязва, че през 2016-а в България са били преброени почти 6000 обитаеми щъркелови гнезда, което е с около хиляда повече, отколкото са били преди десет години.", "date": "2018.03.22", "title": "Сафет Халид стана герой на Франс прес"}
{"url": "http://clubz.bg/65715-syrbiq_pregovarq_za_400_mln_zaem_ot_turciq", "text": "Сърбия преговаря за заем от 400 милиона долара от турската Ексим банк, за да развие инфраструктурата си и за да стимулира инвестициите и растежа, каза министърът на търговията на Сърбия, предаде агенция Ройтерс. Сърбия, която се опитва да се присъедини към Европейския съюз, иска да укрепи близките си отношения с Турция, а през октомври м.г. турският президент Реджеп Тайип Ердоган обеща инвестиции и подкрепа за страната, като явно се опитва да разшири влиянието си в регион, разочарован от бавния темп на преговорите за членство в ЕС. След среща с турския вицепремиер Фикри Ъшък в Белград, министърът на търговията на Сърбия Расим Ляич каза, че турската Ексим банк е отпуснала заем от $400 млн. за различни инфраструктурни проекти. Около 70 турски компании правят бизнес в Сърбия, а двустранната търговия се очаква да достигне оборот от 1.2 милиарда долара през 2018 г. Това е три пъти по-малко от търговията с България. През 2017 г. търговията с Турция  се е увеличила със 17.4% и достига близо 3 милиарда евро за 9-те месеца. Българският износ е за 1.527 милиарда евро, което е ръст от 12.5% спрямо същия период на 2016 г. Около 70 турски фирми развиват бизнес в Сърбия, в България броят им е над 3000. Ляич заяви, че се надява, парламентите на Турция и Сърбия скоро да ратифицират споразумение за свободна търговия от 2017 г., което ще даде тласък на двустранната търговия за около 2 млрд. долара. Ъшък отбеляза, че турските компании искат да участват в големи инфраструктурни проекти в региона, включително магистралата между Белград и столицата на Босна - Сараево. \"Ние правим технически подготовка за този проект\", каза турският вицепремиер. Белград и Анкара обсъждат стъпките за реализация на магистралата Белград-Сараево, за да стартират проекта колкото се може по-скоро. Сърбия е готова да построи два магистрални пътя, свързващи Белград и Сараево. Едната от предвидените магистрали е с дължина около 60 км и минава от Позега до Котрман, откъдето продължава по съществуващия транспортен коридор №11. Другата е с дължина от 21 км и ще свързва Сремска Митровица с Биелина.", "date": "2018.03.22", "title": "Сърбия преговаря за $400 млн. заем от Турция"}
{"url": "http://clubz.bg/65711-6_ma_ubiti_pri_vzriv_v_cheshki_himicheski_zavod", "text": "Шестима души загинаха при взрив в химически завод в Чехия днес, предаде Би Би Си. Заводът е на компанията \"Унипетрол\" в градчето Кралупи над Вълтавоу, северно от Прага. Взривове в химическия завод край Хюстън Няколко души са тежко ранени, съобши шефката на местната пожарна команда Владимира Керекова. Взривил се е резервоар с неизвестно засега съдържание, съобщи пред АП кметът на града Петр Холечек. Според полицията няма данни за заплаха за местните жители. До този момент не се предвижда евакуация.", "date": "2018.03.22", "title": "6-ма убити при взрив в чешки химически завод"}
{"url": "http://clubz.bg/65708-vreme_e_za_poveche_regulacii_na_tehnologichnite_firmi", "text": "Главният изпълнителен директор и президент на Фейсбук Марк Зукърбърг заяви, че е време за повече регулации на технологичните фирми, тъй като те играят все по-важна роля в света, и спомена, че трябва да се знае кой плаща за онлайн реклами, предаде Асошиейтед прес. В интервю за Си Ен Ен Зукърбърг заяви, че вече няма съмнение, че Фейсбук и други големи технологични компании трябва да бъдат по-строго регулирани. Той каза, че законодателите трябва да работят с фирмите, за да се прецени кои регулации са най-смислени. Интервюто идва веднага след първата реакция на Зукърбърг по скандала с огромното изтичане на данни към британската компания Cambridge Analytica. Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) Зукърбърг заяви, че според него е добра идея да се задължат интернет компаниите да предоставят информация за лицата, които плащат за онлайн реклами. Това предложение се разглежда от Конгреса, след като стана известно, че руснаци са финансирали политически реклами по време на кампанията за президентските избори в САЩ от 2016 г., но това се узна едва след изборите. Зукърбърг заяви, че е готов да даде показания в Конгреса по въпроса за скандала със злоупотребата с лични данни на 50 милиона потребители на Фейсбук.  \"Моля, не обръщайте прекалено внимание на това, което казвам\" Зукърбърг каза, че ще се яви пред Конгреса, ако това бъде сметнато за необходимо, но отбеляза, че във Фейсбук има и други ръководни кадри, които отговарят за конкретни отдели, и те са по-подходящи да предоставят на конгресмените исканата от тях информация. В интервюто за Си Ен Ен Зукърбърг за пръв път поднесе извиненията си за недостатъците в политиката на Фейсбук, заради които едно приложение получи достъп до личните данни на 50 милиона потребители на социалната мрежа без тяхно съгласие. Снощи той коментира скандала в страницата си във Фейсбук, но тогава не се извини. \"Моля, не обръщайте прекалено внимание на това, което казвам\"", "date": "2018.03.22", "title": "\"Време е за повече регулации на технологичните фирми\""}
{"url": "http://clubz.bg/65719-slovakiq_ima_novo_pravitelstvo", "text": "Президентът на Словакия Андрей Киска днес назначи досегашния вицепремиер Петер Пелегрини от партията \"Посока-Социалдемокрация\" (\"Смер\") за министър-председател, съобщи Ройтерс. Новото правителство трябва да представи програмата си пред Националния съвет в срок от 30 дни. След това ще бъде подложено на вот на доверие. Това се случи, след като преди седмица премиерът Роберт Фицо подаде оставка заради натиска на масови протести след убийството на разследващия журналист Ян Куцияк.  И словашкият премиер си отива Управляващата партия \"Смер\" (\"Посока\") посочи 42-годишния досегашен вицепремиер Пелегрини да замести Фицо на премиерския пост, за да бъде запазена тристранната коалиция и да бъдат избегнати предсрочни избори по средата на парламентарния мандат. За вътрешен министър в новия кабинет е номиниран безпартийният Томаш Друкер, след като президентът не одобри първата кандидатура за поста.  Според мнозина словаци обаче, докато \"Смер\" е на власт, нито Пелегрини, който е протеже на Фицо, нито Друкер ще гарантират честно разследване на убийството на журналиста Ян Куциак, посочва Ройтерс. Последното разследване на убития журналист Ян Куцияк По-рано Киска поиска или предсрочни избори, или дълбоки промени в правителството, за да бъде сложен край на политическата криза в Словакия, предизвикана от убийството през миналия месец на журналиста Ян Куциак и неговата годеница. Куциак разследвал предполагаеми случаи на корупция по високите етажи на властта, включително евентуални връзки между хора от обкръжението на Фицо с италианската мафия. Двама министри - на културата Марек Мадярич и на вътрешните работи Роберт Калиняк, подадоха оставка след убийството на 27-годишния журналист. Мадярич направи това по лични убеждения, а Калиняк - след като партията \"Мост\" поиска той да се оттегли от поста като условие за нейното оставане в управляващата коалиция. 65 хил. словаци отново на протест (СНИМКИ) Последното разследване на убития журналист Ян Куцияк 65 хил. словаци отново на протест (СНИМКИ)", "date": "2018.03.22", "title": "Словакия има ново правителство"}
{"url": "http://clubz.bg/65709-ne_nosete_smartfoni_na_svetovnoto_v_rusiq_za_da_ne_vi_shpionirat", "text": "Голяма е опасността по време на световното първенство по футбол в Русия да ви шпионират и така да се доберат до ваши ключови данни. Предупреждението, отправено към служители в публичния сектор, е на вътрешното министерство на най-многолюдната германска федерална провинция Северен Рейн-Вестфалия с 18 милиона жители. Това разкрива в. \"Ди велт\" с твърдението, че разполага с документа. Да припочним, че мондиалът с домакин Русия ще се проведе между 14 юни и 15 юли тази година. От вътрешното министерство на Северен Рейн-Вестфалия обръщат внимание и на факта, че за безвизово влизане в Русия по време на мондиала чуждестранни гости се нуждаят от така нареченото Fan-ID, което трябва да поръчат онлайн. В него се уточнява, че кандидатът за получаване на Fan-ID трябва да оповести малко име, бащино и фамилия, дата на раждане, пол, както и данни от личната си карта, съответно от задграничния си паспорт – вид на документа за самоличност, серия, номер, от кое ведомство е издаден и на коя дата, гражданство, номер на билетите за футболните срещи, както и номера на поръчката им, актуална снимка, която не бива да е по-стара от 6 месеца, номер на мобилния телефон, имейл адрес, както и личен адрес по постоянно местожителство. Всички данни се обработват от руското Министерство по комуникации и медии. С цел допълнителна стриктна проверка се подават на отдела за сигурност на съответната федерална тайна служба. Целта на МВР на Северен Рейн-Вестфалия е да се сведат до минимум рисковете от шпионаж. Според \"Ди велт\" основната целева група са сътрудници с право на достъп до секретни информации и документи, класифицирани като строго секретни, секретни и засекретени. Наред с това тези служители се задължават своевременно да уведомяват съответните служби за сигурност за намеренията си да посетят Русия, и то не само по време на мондиала. Стриктните мерки по повод визити в Руската федерация не са прецедент. Подобни указания МВР на Северен Рейн-Вестфалия издаде и през есента на миналата година във връзка с пътувания в Турция. Знайно е защо.", "date": "2018.03.22", "title": "Не носете смартфони на световното в Русия, за да не ви шпионират"}
{"url": "http://clubz.bg/65710-fandykova_prehvyrli_vyprosa_za_edni_88_miliona_kym_centyra_za_gradska_mobilnost", "text": "Кметът на София Йорданка Фандъкова обеща да направи проверка как така цената за новата система за таксуване в градския транспорт е поскъпнала над четири пъти - от първоначалните 20 милиона на 88 млн. лева без ДДС. На толкова беше обявена поръчката преди 2 години, а отпреди повече столичната управа обещава да пенсионира перфораторите. Запитана кога ще бъде готова тикет системата и каква е крайната й стойност, Фандъкова заяви: Поръчката беше спирана три пъти - заради обжалвания и да се даде повече време на участниците да се подготвят.  Офертите за системата бяха отворени на 20 март. Документи подадоха 10 фирми. Целта е с един превозен документ да може да се ползва цялата мрежа на градския транспорт, включително и метрото, за което сега трябва да се купува отделно билет. Освен това картите за пътуване ще могат да се зареждат от удобно за всеки място - през телефон или от домашния компютър. Няма да се налага хората да се редят на опашка. Ще се монтират камери във всички превозни средства и ще се повишат сигурността и безопасността в градския транспорт. Системата ще ни показва кои са най-натоварените линии, а това ще позволи да бъде скъсяван интервалът на движение и да се осигури по-честото им обслужване.  Изпълнителят ще трябва да оборудва общо 1300 надземни превозни средства с устройства за продажба на електронни превозни документи, валидиращи устройства, комплекти за видеонаблюдение и централни бордови устройства. Наред с това ще се подмени и мрежата за издаване на билети и карти на Центъра за градска мобилност. Ще бъдат монтирани и нови автомати за продажба на билети, както и нови валидиращи устройства, освен това ще се обучат и 450 души за работа с нея - от Столичната община и от ЦГМ. \"Радвам се, че 10 фирми за подали оферти, да, има сериозни компании, които имат сериозен опит, защото това е наистина сложна техническа задача. Ще следим внимателно и ако има някакви проблеми, знаете, че Общинският съвет може да се намеси.“", "date": "2018.03.22", "title": "Фандъкова прехвърли въпроса за едни 88 милиона към Центъра за градска мобилност "}
{"url": "http://clubz.bg/65713-za_sreshtata_es_erdogan_aej_akreditira_vlezli_v_zatvora_turski_jurnalisti", "text": "Асоциацията на европейските журналисти (АЕЖ) в България издаде символични акредитации за срещата на върха Европейски съюз – Турция във Варна на 26 март за 95 турски журналисти. От асоциацията изтъкват, че журналистите не са терористи и не могат да бъдат третирани като такива заради работата си. От АЕЖ настояват Турция незабавно да освободи задържаните заради работата им журналисти. Те припомнят, че след неуспешния опит за преврат от лятото на 2016 г. Турция се превърна в най-големия затвор за журналисти в света. От асоциацията разчитат на солидарност от българските и европейските журналисти. За символичната акредитация са използвани снимки, предоставени от Стокхолмския център за свобода. Имената на акредитираните са проверени в четири независими един от друг източника.", "date": "2018.03.22", "title": "За срещата ЕС - Ердоган АЕЖ акредитира влезли в затвора турски журналисти"}
{"url": "http://clubz.bg/65716-borisov_pregovarq_v_bryuksel_za_sreshtata_es_erdogan", "text": "Това каза премиерът Бойко Борисов на среща с председателя на Европейския съвет Доналд Туск в Брюксел. Срещата им предхожда заседанието, на което трябва да се реши дали срещата на представителите на ЕС с президента на Турция Реджеп Ердоган, планирана за понеделник във Варна с домакин Борисов в качеството му на председателстващ Съвета на ЕС ще се състои. Какво няма да се случи на срещата Турция-ЕС във Варна Българският премиер и Туск бяха единодушни, че разговорът във Варна между европейските лидери и президента на Турция е належащ за възстановяване на диалога с турската държава. Той и Туск се информираха и за позициите си по актуалните политически теми на Европа, които по-късно днес ще бъдат разгледани на заседанието на Европейския съвет. Високо беше оценена и работата до този момент по приоритетните теми на Българското председателство на Съвета на ЕС, съобщиха от правителствената информационна служба. Ердоган пита ЕС във Варна къде са обещаните 3 млрд. евро за бежанците Преди дни от изказване на Ердоган стана ясно, че той ще постави пред ЕС въпроса с изпълнението на споразумението между Анкара и Брюксел по бежанския въпрос, подписано през 2016 г. Според турския държавен глава от обещаните от Европа 3 млрд. евро за страната му, която приема бежанци и опитва да спира пътя им към Европа, до момента са дадени 850 млн. евро.  Ердоган пита ЕС във Варна къде са обещаните 3 млрд. евро за бежанците", "date": "2018.03.22", "title": "Борисов преговаря в Брюксел за срещата ЕС-Ердоган"}
{"url": "http://clubz.bg/65717-vijte_programata_na_top_6_v_pyrva_liga", "text": "Спортно-техническата комисия на БФС утвърди програмата за двубоите от Първа професионална лига и Купата на България до началото на месец май. Остават още три кръга, за които централата ще се произнесе допълнително. Втората фаза в шампионата започва по-следващия уикенд (30-31 март и 1 април). Първите полуфинали в турнира за Купата ще се играят на 10-11 април, а реваншите са точно след две седмици. Финалът е 9 май. Поначало беше ясно, че що се отнася до топ 6 най-тежка е програмата на ЦСКА-София и \"Левски\". До средата на май, когато шампионатът трябва да приключи, те ще играят почти постоянно през 3-4 дни, тъй като водят битки и на двата фронта. Докато \"Лудогорец\", с който \"червените\" оспорват титлата, играе само в Първа лига, тъй като отпадна в другата надпревара. Както стана ясно още вчера, срещата ЦСКА-София - \"Лудогорец\" на 5 май ще се играе на стадион \"Васил Левски\". Купа България, 1/2-финали, 10 април (вторник),   11 април (сряда),  Купа България 1/2-финални реванши 24 април (вторник),  25 април (сряда),   \"Лудогорец\" - \"Верея\"  ЦСКА-София - \"Ботев\" (Пловдив)  \"Левски\" - \"Берое\"  \"Ботев\" (Пд) - \"Левски\"    \"Лудогорец\" - ЦСКА-София    \"Верея\" - \"Берое\"  \"Берое\" - \"Ботев\" (Пд)    ЦСКА-София - \"Верея\"    \"Левски\" - \"Лудогорец\"  \"Верея\" - \"Ботев\" (Пд)    \"Лудогорец\" - \"Берое\"    ЦСКА-София - \"Левски\"  \"Левски\" - \"Верея\"    \"Ботев\" (Пд) - \"Лудогорец\"    \"Берое\" - ЦСКА-София    \"Верея\" - \"Лудогорец\"   \"Берое\" - \"Левски\"    \"Ботев\" (Пд) - ЦСКА-София    \"Левски\" - \"Ботев\" (Пд)  ЦСКА-София - \"Лудогорец\"   \"Берое\" - \"Верея\" ", "date": "2018.03.22", "title": "Вижте програмата на топ 6 в Първа лига"}
{"url": "http://clubz.bg/65675-trymp_i_putin_iskali_da_se_vidqt_chas_po_skoro", "text": "Президентите Доналд Тръмп и Владимир Путин са се договорили да поръчат на външните си министерства и на първите дипломати да подготвят среща между двамата, заяви говорителят на Кремъл Дмитрий Песков, цитиран от ТАСС. Двамата се разбрали да се видят колкото е възможно по-бързо по време на телефонния разговор вчера. Той беше по инициатива на американската страна и в него Тръмп поздрави Путин за победата в изборите. Да поздравяваш диктатор за фалшива изборна победа не е добре за свободния свят, остро критикува президента сенаторът републиканец Джон Макейн. Политици: Срамно е, че Юнкер и Тръмп поздравиха Путин Както е известно, държавният секретар Рекс Тилирсън беше уволнен от Тръмп през миналата седмица, а за негов наследник той посочи шефа на ЦРУ Майк Помпео. Но Помпео все още не е утвърден на поста.  От Белия дом снощи отбелязаха, че не е определена още дата за срещата. Президентите са изразили взаимно съгласие за нежелание да се допусне надпревара във въоръжаването между двета страни, обясни Песков. Не е ставало и дума за нови преговори и нови договорености за ограничаване на въоръженията. Тръмп поздрави Путин по телефона Според Песков в Кремъл са направили извод от думите на Тръмп, че в САЩ и Вашингтон са се вслушали в думите на Путин, че Русия не желае надпревара във въоръжаването. Интересите на Русия и САЩ по отношение на Северна Корея глобално са сходни, но има разногласия по тактиката към Пхенян, отбеляза Песков. Президентите не са обсъждали възможността Русия да бъде място на среща на високо равнище между САЩ и КНДР, посочи Песков. Както е известно, Тръмп обяви неотдавна, че още през май се надява да се срещне на четири очи с лидера на Северна Корея Ким Чен Ун. Тръмп поздрави Путин по телефона", "date": "2018.03.22", "title": "Тръмп и Путин искали да се видят час по-скоро"}
{"url": "http://clubz.bg/65703-umerenoto_gladuvane_namalqva_riska_ot_syrdechno_sydovi_bolesti", "text": "Учени от университета на Съри в Англия установиха, че умереното гладуване с прекъсвания намалява по-ефикасно риска от сърдечно-съдови болести в сравнение с нискокалоричната храна, съобщи БТА, цитирайки \"Лента\". Учени \"отпечатаха\" кръпка за сърце В експериментите участвали доброволци с наднормено тегло, които трябвало да загубят 5 процента от него. Участниците били разделени на две групи. Едната група следвала обичайния си хранителен режим само 5 дни седмично, а другата намалила калоричността на дажбите си до 600 килокалории дневно. В рамките на изследването се отказали около 20 процента от участниците, които не съумели да следват хранителния режим или не свалили нужните килограми. Оказало се, че диетата 5 към 2, при която човек два дни седмично ограничава калоричността на дажбите си до 500-600 килокалории дневно, допринася за бързо отслабване. Участниците от тази група постигнали желания резултат за 59 дни, докато на участниците на всекидневна диета били нужни 73 дни. При това умереното гладуване с прекъсвания допринесло за намаляване на систоличното артериално налягане с 9 процента у участниците от първата група и с два процента у тези от втората. Резултатите от изследването са публикувани в British Journal of Nutrition.", "date": "2018.03.22", "title": "Умереното гладуване намалява риска от сърдечно-съдови болести"}
{"url": "http://clubz.bg/65705-robotite_idvat_za_800_miliona_rabotni_mesta", "text": "Според изследване на McKinsey Global Institute към 2030 година 800 милиона работни места ще бъдат изместени от роботите и професионалният път за много хора ще се промени. Това каза Адриана Сукова, заместник генерален директор на Генерална дирекция \"Заетост, социални въпроси и включване\" в ЕК на международна конференция \"Бъдещето на труда\", която е част от календара на българското председателство на Съвета на ЕС.  Сукова отбеляза, че сме свидетели на безпрецедентна индустриална трансформация, четвъртата индустриална революция променя начините, по които работим, ползваме ресурсите, общуваме помежду си. Необходимо е да помислим как да се адаптираме, допълни експертът. Тя отбеляза, че през 2050 година световното население ще е десет милиарда, освен ако някои не се пренасят на друга планета, като това създава риск от нови разделения в обществото, увеличаване на броя на разочарованите хора.  Роботчета на минимална работна заплата По думите на Сукова предизвикателството е да се подготвят хората с новите необходими умения, но и да се гарантират справедливи условия на труд и достъп до социална закрила. Константинос Пулиакис от отдел \"Умения и пазар на труда\", Европейски център за развитие на професионалното обучение, каза, че за периода от 1994 до 2017 година въвеждането на роботи е довело до загуба на 220 000 работни места в сферата на услугите в Германия. Според него около 40 процента от работните места могат да бъдат заменени от технологиите, а десет процента от възрастните работещи в Европа да бъдат заместени от машини. Пулиакис обаче отбеляза, че ако едно работно място потенциално може да бъде автоматизирано, това не означава, че работодателят ще иска да го автоматизира или ще има агресивни опити за заместване на хора. Според експерта е важно да се развиват предприемаческите умения и ученето през целия живот.  Милена Ангелова, заместник-председател на групата на работодателите в Европейския икономически и социален комитет, говори за необходимостта от допълване на уменията - необходими са не само цифрови, но и социални умения, всички онези, които ни правят различни от роботите. Според нея са необходими фондове, които да инвестират в развитие на цифровите умения. Тя допълни, че се разчита и на подкрепата на Европейския социален фонд, който да потвърди приоритетите за инвестиции в човешкия капитал. Председателят на Европейската мрежа на публичните служби по заетостта Фонс Лерой каза, че хората ще са изправени пред необходимостта да сменят по-често работата си и да преминават от една икономика в друга. Публичните служби по заетостта ще трябва да предлагат своите услуги на всички, които са на пазара на труда, каза експертът. Според Лерой трябва да се създават агенции, които ориентират професионално хората чрез инвестиране в умения, подходящи за XXI век.  Дейвид Барнс от една от най-големите технологични компании в света отбеляза, че всеки ден около 300 милиона работещи преминават през прехода към новите технологии. Не трябва да позволим изкуственият интелект да блокира заетостта, допълни експертът. 60 процента от ръководителите по света са изправени пред проблеми за намиране на хората с необходимите умения, защото образователните системи по света не могат в момента да ни помогнат, защото им е необходимо време да наваксат, отбеляза Барнс. Според него успешните промени изискват адаптивни служители и минимум 40 часа за учене всяка година.", "date": "2018.03.22", "title": "Роботите идват за 800 милиона работни места"}
{"url": "http://clubz.bg/65699-velikobritaniq_shte_poiska_es_da_izgoni_ruski_diplomati", "text": "Британските власти ще се опитат да убедят колегите си от Евросъюза да изгонят руски дипломати от страните си в знак на солидарност с Лондон и на протест срещу действията на Кремъл. Това предава агенция \"Блумбърг\", като се позовава на информирани източници. Премиерката Тереза Мей ще запознае днес на срещата на върха на ЕС в Брюксел първите държавни и правителствени ръководители с разследването по отравянето на бившия руски шпионин Сергей Скрипал. От българска страна във форума участва делегация, водена от премиера Бойко Борисов. Великобритания категорично хвърли вината за престъплението в Солсбъри върху Москва. А през миналата седмица правителството изгони 23 руски дипломати от посолството в Лондон. Сега Тереза Мей ще поиска и другите страни от ЕС да последват примера на Лондон - публично да осъдят Русия и да предприемат твърди мерки срещу Москва, пише \"Блумбърг\", цитиран от Нюз.ру. По данни на агенцията Тереза Мей ще настоява колегите й да вземат мерки срещу \"агентите на Кремъл\". По думите на цитиран британски чиновник премиерката ще заяви на вечерята довечера, че правителството на Путин представлява заплаха за Европа. Тя ще изтъкне пред лидерите на ЕС, че \"предизвикателствата\" от Русия ще продължат \"много години\" и ще изискват действия от страна на партньорите в солидарността им с Великобритания. Светът, в това число и Европа, трябва да демонстрира на Русия, че използването на химическо оръжие на територията на Стария континент за първи път от времето на Втората севтовна война няма да остане безнаказано и една от мерките е масово експулсиране на руски дипломати от страните членки на ЕС, посочва правителственият чиновник пред \"Блумбърг\". На форума в Брюксел се очаква държавните и правителствените ръководители от ЕС да обсъдят обстановката в Русия и отравянето на Сергей Скрипал, съобщи БТА. Туск: Нямам настроение да празнувам повторното назначаване на Путин По повод отравянето на Скрипал Европейският съвет ще приеме заключения. Председателят на Съвета Доналд Туск заявява, че ЕС трябва не само да изрази пълна съпричастност с Великобритания, но и да извлече поуки, защото този случай поставя на изпитание общата европейска сигурност. Той предлага ЕС да укрепи устойчивостта си срещу химически, биологични, радиологични и ядрени опасности, включително с повече сътрудничество с НАТО. Туск настоява да продължи подсилването на възможностите за отговор на хибридни заплахи в областта на киберзащитата, контраразузнаването, стратегическите комуникации. \n\tЕвропейският съвет ще реши тази вечер и дали ще се състои насрочената за 26 март среща ЕС - Турция във Варна. Очаква се да бъдат приети заключения, свързани със спора между Турция и Кипър за проучването на възможностите за добив на газ в кипърската икономическа зона. Премиерът Бойко Борисов от името на българското председателство на Съвета на ЕС ще представи напредъка в подготвяните промени в европейската система за предоставяне на убежище.", "date": "2018.03.22", "title": "Великобритания ще поиска ЕС да изгони руски дипломати"}
{"url": "http://clubz.bg/65714-turska_pevica_vliza_v_zatvora_za_obida_na_erdogan", "text": "На 10 месеца затвор бе осъдена турската певица и актриса Зуал Олчай за обида на турския президент Реджеп Тайип Ердоган, съобщи всекидневникът \"Хюриет\". Дело срещу артистката бе заведено миналата година, защото оскърбила президента по време на концерт. Прокурорът поиска четири години затвор за певицата. В обвинението, изготвено от прокуратурата в Истанбул, се посочва, че свидетел разказал на полицията, че Олчай е извършила и обиден жест срещу Ердоган на концерта в района Кадикьой край Босфора. При разследването експерти са изгледали кадри от концерта. Олчай е обвинена в преработване на текста на песента \"Boş Vermişim Dünyayı\" с цел критикуване на президента Реджеп Ердоган. Освен това тя направила и обиден жест с ръка докато изпълнявала песента. В информацията не се уточнява какъв е бил неприличния жест. Според \"Хюриет\" преправените текстове гласят: Зуал Олчай твърди, че е пренаписала текстовете само защото името на президента се римувало с думите на песента и тя не е имала никакво намерение да обижда държавния глава. За обидния жест тя обяснила, че е бил насочен срещу зрител от първия ред, който отправил неприлични думи към нея.", "date": "2018.03.22", "title": "Турска певица влиза в затвора за обида на Ердоган"}
{"url": "http://clubz.bg/65700-nqma_da_ima_sykrashteniq_a_uvelichenie_na_zaplatite_v_pirogov", "text": "Няма да се правят съкращения в спешната болница \"Пирогов\", а оптимизация. Това обясни в ефира на бТВ тази сутрин изпълнителният директор на болницата проф. Атанас Балтов. Той коментира проверката на прокуратурата за безстопанственост, която ще разследва дейността на спешния център 8 години назад. Според него не става дума за кражби, а лоша организация. Но се похвали, че в момента \"Пирогов\" не трупа загуби - \"колкото харчиме, толкова и получаваме\". Според него структурата на болницата не е променяна ефективно от 40 годин, затова е нужна реорганизация. Той потвърди, че скоро ще има видимо увеличаване на заплатите в болницата. Откакто е на поста, бил съкратил само хора, Проф. Балтов: Протестите в \"Пирогов\" бяха неистински, приключват Ваши критици ли, попита Хекимян, визирайки протестите в болницата.", "date": "2018.03.22", "title": "Няма да има съкращения, а увеличение на заплатите в \"Пирогов\""}
{"url": "http://clubz.bg/65698-arjentinec_stana_jena_za_da_vzeme_pensiq_5_g_po_rano", "text": "Данъчен служител в Аржентина реши да си смени пола по документи, както му позволява законът в страната, за да може да се пенсионира на 60 години като жена вместо на 65 като мъж, съобщиха местни медии, цитирани от Франс прес. Така 59-годишният Серхио стана Серхия. Според сайта ИнформаСалта този разведен мъж, който живее на семейни начала с млада жена, е злоупотребил със законовата възможност, която се дава на транссексуалнните да си сменят пола по гражданско състояние, без да си правят операция за смяна на пола. За разлика от България например в Аржентина не е задължителна оценка от психолог и лекар, нито пък провеждане на хормонална терапия за процедурата по смяна на пола. Нужна е само молба до Националното бюро по съществена статистика.", "date": "2018.03.22", "title": "Аржентинец стана жена, за да вземе пенсия 5 г. по-рано"}
{"url": "http://clubz.bg/65696-chernomorskiqt_flot_na_rusiq_e_bezsilen_pred_armadata_na_sasht", "text": "През 2015 година Черноморския флот на Русия получи две нови фрегати – „Адмирал Григорович“ и „Адмирал Ессен“, шест подводници с крилати ракети и повече от 10 противодиверсионни и патрулни катери, съобщи пред официалния печатен орган на руските ВС „Красная звезда“ адмирал Витко. Освен това, ЧФ бе попълнен и с два буксирни кораба от ново поколение, модулни водолазни платформи, плаващ кран и редица други подпомагащи плавателни съдове. Според плановете, ЧФ трябва да получи в свое разпореждане фрегатата „Адмирал Макаров“, която в най-скоро време ще извърши междуфлотски преход от Балтика, съобщи Витко. Очакват се и попълнения от черноморските корабостроителници. Според думите на командващия ЧФ, в Новоросийск в момента се провеждат заводски изпитания на малкия ракетен кораб (МРК) „Вишний Волочек“, а още един кораб от този клас се очаква през 2018 година. В Керч се достроява патрулен кораб нов проект „Василий Биков“, който трябва да влезе в състава на Новоросийската военно-морска база. През 2019 година трябва да бъдат получени още два аналогични кораби. Черно море се превърна в руско езеро. Трябва отговор на НАТО От 2015 година, с която адмирал Витко започна своя отчет за етапа на модернизация, експертите изказват опасенията си за степента на боеспособност на ЧФ. В тази връзка капитанът първи ранг Сергей Ищенко и военният експерт Антон Мардасов отбелязваха в публикации в портала „Свободная пресса“: главният проблем на ЧФ и неговата Средиземноморска ескадра е „острият недостатък от ударна мощ“. „Само с корвети, големи десантни кораби, плаващи работилници, танкери и буксири не може да се води война“, сочат експертите. В състава на 6-и флот на ВМС на САЩ (който отговаря за Средиземноморския басейн) влиза ескадра от четири есминци с управляемо ракетно оръжие (УРО). Този флот разполага в Средиземно море с авионосна ударна група – атомен ударен самолетоносач плюс два ракетни крайцера и два есминеца с УРО. Основните сили на Шести флот се поддържат от амфибийно-десантна група със съответстващите кораби и, най-вероятно, две подводници, оборудвани с ракети „Томахоук“. Независимо от получената през последните години нова техника, проблемът с недостатъка на ударна мощ в ЧФ не е решена преди всичко заради недостига на надводни кораби, смята бившият командир на групата за управление на ракетни оръжия на Големия противолодъчен кораб (БПК) „Комсомолец Украини“ (от Черноморския флот на СССР) капитан първи ранг от запаса Сергей Ищенко. А ЧФ няма повече съвременни надводни кораби, добави събеседникът. „Фрегатата „Адмирал Макаров“ и до този момент е на Балтика, въпреки че беше приет в боевия състав в края на декември, доколкото разбирам, затваряйки очи за проблемите му. Независимо от цялата острота на ситуацията в Сирия, „Адмирал Макаров“ просто физически не е в състояние да доплава до Черно море“, отбеляза събеседникът. Румъния иска повече НАТО срещу Русия в Черно море „Освен „Пилкий“ имаме и „Ладний“, но това са стражеви кораби, които са почти на 40 години. Изваждаме зад скоби крайцера „Москва“, защото той трябва да бъде ремонтиран и модернизиран и е докаран до такова състояние, че очевидно не може да влезе в Средиземно море“, добави той. Освен това в състава на ЧФ влиза и стражевия кораб „Сметливий“ проект 01090 – най-старият боен кораб в състава на ВМФ на Русия. „Взгляд“ неотдавна писа за проблемите на ВМФ РФ около модернизацията на корабите, строени в съветски времена. Събеседникът е на мнение, че китайските медии не са толкова далеч от истината, когато говорят за изтощението на руския ВМФ: Наскоро китайският портал Sina.com публикува материал, в който военният експерт Ли Жен изказа съмнение относно заявените срокове за окончателно ремонтиране на ракетния крайцер „Москва“ – флагманът на ЧФ. Представителите на ВМФ на Русия обещават завръщане на кораба в строя до 2022 година. Но предвид това, че работата по модернизацията на подобния нему крайцер „Маршал Устинов“ отне пет години и бе отлагана многократно, „не може да се каже, че всичко ще бъде така лесно“, счита китайският експерт. Председателят на Движението за поддръжка на флота капитан първи ранг от запаса Михаил Ненашев отбелязва: не бива да се отписва това, което вече е направено за засилването на боеспособността на ЧФ. Но той също отбелязва: усеща се недостигът на надводни кораби. Изисква се обновяване на противокорабната авиация и другите видове самолети и хеликоптери – не по-малко от 100 бойни единици, подчертава експертът. „Въпросът за въздушното осигуряване е ключов“, отбелязва Ненашев. Още един важен въпрос е инфраструктурата. На ЧФ са му нужни нови пристани, нови бази за съхранение на въоръжението и техниката, ново оборудване за морската пехота“, подчерта в заключение събеседникът. Румъния иска повече НАТО срещу Русия в Черно море", "date": "2018.03.22", "title": "Черноморският флот на Русия е безсилен пред армадата на САЩ "}
{"url": "http://clubz.bg/65701-v_bylgariq_ima_6000_qzovira_131_ot_tqh_sa_problemni", "text": "В България има около 6000 язовира, 131 от тях са проблемни. Това съобщи пред бТВ министърът на икономиката Емил Караниколов. Според него тези проблеми идват от липса на финансиране. Караниколов обясни, че ще се създаде държавно предприятие, в което ще бъдат прехвърлени всички общински язовири, който не могат да се стопанисват. Язовир вби клин в Сидеров & партньори Сидеров се колебаел как да гласува при вота на недоверие. Заради язовир И допълни, че докато приключи прехвърлянето на собствеността на язовирите, грижата за тях ще бъде в ръцете на вече съществуващо дружество в Министерството на икономиката. То щяло да извърши всички ремонти при спазвани на процедурите. Караниколов изтъкна, че има и печеливши язовири, които се поддържат добре. Сидеров се колебаел как да гласува при вота на недоверие. Заради язовир", "date": "2018.03.22", "title": "В България има 6000 язовира, 131 от тях са проблемни"}
{"url": "http://clubz.bg/65680-molq_ne_obryshtajte_prekaleno_vnimanie_na_tova_koeto_kazvam", "text": "Американските избиратели имат доста въпроси за евентуалната роля на \"Кеймбридж аналитика\" - компания за обработка на данни с централа в Лондон - при избирането на Доналд Тръмп за президент на САЩ през 2016 г. Компанията, която по време на предизборната кампания е извършвала консултантска дейност за Тръмп, бе разтърсена в петък заради съобщения на вестниците \"Ню Йорк таймс\" и \"Обзървър\", че по неправомерен начин е придобивала данни от потребители на фейсбук, което накара социалната мрежа да забрани на компанията да присъства на нейната платформа, а британските власти - да поискат обяснение. Скандалът Cambridge Analytica - Зукърбърг обедня с $6 милиарда \"Кеймбридж аналитика\" обаче може да е проблем не само за американците и британците. Компанията твърди, че е работила в широк кръг страни, включително в Австралия, Бразилия, Кения, Малайзия и Мексико, а политиците в някои от тези държави искат дейността й да бъде разследвана. Списъкът със страните идва директно от представители на компанията, които наскоро били заснети от репортер на британския телевизионен канал \"Ченъл фор\". Журналистът се представил за потенциален клиент, представител на богато семейство от Шри Ланка, което желае да увеличи политическото си влияние. На последвалите срещи, продължили четири месеца, служители на \"Кеймбридж аналитика\" рекламирали извършваната от тях по целия свят дейност. Макар критиките към \"Кеймбридж аналитика\" да са концентрирани върху предполагаемата употреба от нейна страна на данни, събрани от страници в социалната мрежа, изпълнителният директор на компанията Александър Никс на видеозаписа, изглежда, оправдава използването на подкупи и изнудването със сексуални компромати като начин за накланяне на избори в нечия полза. \"Кеймбридж аналитика\" е основана през 2013 г., но е свързана с \"Ес Джи Ел груп\" - утвърдена британска компания, работеща от 1993 г. Според страницата на Ес Джи Ел в интернет тя е \"провеждала програми за промяна в поведението в над 60 страни\", представяйки себе си като услуга за предоставяне на данни, анализи и стратегии \"на правителства и военни структури по целия свят\". За приложенията във Фейсбук и злоупотребата с личните ни данни Ес Джи Ел създала преди пет години \"Кеймбридж аналитика\", за да участва в американската политика; съсобственик на компанията е Робърт Мърсър, американски мениджър на хедж фонд и милиардер. На страницата на компанията в интернет обаче е посочено, че освен в Америка и Великобритания тя има представителства в Малайзия и Бразилия, а дейността й далеч надхвърля границите на САЩ. Предполагаемата роля на \"Кеймбридж аналитика\" в миналогодишните избори в Кения, които бяха съпътствани от обстановка на хаос, вече е подложена на внимателно проучване. През миналата година компанията отказа да потвърди пред кенийски репортери каква роля играе там, а на нейната страница е посочена единствено дейността й за анализи на данни и проучвания по време на изборния цикъл през 2013 г. На записаните със скрита камера кадри на \"Ченъл фор\" Марк Търнбул, административният директор на \"Кеймбридж аналитика политикъл глоубъл\", обаче заявява, че компанията е \"ръководила\" предизборните кампании на кенийския президент Ухуру Кениата през 2013 и 2017 г. Кениата спечели изборите през август миналата година, резултатите от които бяха оспорвани от опозицията и впоследствие обявени за недействителни от кенийския Върховен съд. През октомври Кениата спечели повторените избори, след като неговият опонент Рейла Одинга отказа да участва. Както и в предишни години, около изборите имаше протести и насилие. Най-малко 92 кенийци загинаха. Миналогодишните избори ще бъдат запомнени по-специално с използването на реклами за политически атаки в социалните мрежи, които се оформиха като влиятелна нова медия в Кения. \"Прайвъси интернешънъл\", регистрирана в Лондон благотворителна организация, констатира, че за създаването на тези кампании в интернет в полза на Кениата е спомогнала американска компания от дигиталната сфера на име \"Харис медия\". Подобно на \"Кеймбридж аналитика\" базираната в Тексас \"Харис медия\" е работила за кампанията на Тръмп през 2016 г., както и в Европа за крайнодесни организации като \"Алтернатива за Германия\". Някои от лидерите на кенийската опозиция искат участието на \"Кеймбридж аналитика\" в кенийската политика да бъде разследвано, като по всяка вероятност и други страни ще проверят нейната роля в техни избори. Малайзийският премиер Наджиб Разак отрече твърденията, че правителството му е работило с \"Кеймбридж аналитика\", и обвини сина на неговия противник Махатхир Мохамад, че е използвал нейните услуги. Австралийските политически партии също отрекоха да са използвали услугите на компанията, макар че бивш министър, в чийто ресор е попадала киберсигурността, заяви пред телевизия Ес Би Ес, че се е срещнал с Никс и други представители на \"Кеймбридж аналитика\" на \"частна вечеря\". В Индия отново се прави обстоен преглед на дейността на Ес Джи Ел по време на изборите за законодателно събрание на щата Бихар през 2010 г. В петък вестник \"Хиндустан таймс\" също така съобщи, че преди националните избори догодина \"Кеймбридж аналитика\" и индийският й партньор провеждат разговори както с управляващата партия \"Бхаратия джаната\", така и с опозиционната политическа сила Индийски национален конгрес. Пълният обхват на тази дейност е неизвестен. На излъчените от \"Ченъл фор\" кадри Търнбул заявява, че \"Кеймбридж аналитика\" е използвала \"различна организация, за да ръководи много успешен проект в една източноевропейска страна\", добавяйки, че тя \"се е появила, свършила си е работата, изчезнала е и произвела настина добър материал\". Въпросната държава не беше назована. В края на миналата седмица Никс оспори репортажа на \"Ченъл фор\", като заяви, че заснетите му изказвания за подкупи и други подмолни прийоми са \"измислени хипотетични сценарии\", имащи за цел чрез тях да се установи какво представлява потенциалният клиент. Дейността на компанията обаче сега неизбежно ще попадне под по-внимателно наблюдение по света - а за компании като фейсбук, които са помогнали на \"Кеймбридж аналитика\" да си набави купища данни за избиратели по целия свят, също може да има последствия.  За приложенията във Фейсбук и злоупотребата с личните ни данни", "date": "2018.03.22", "title": "\"Моля, не обръщайте прекалено внимание на това, което казвам\""}
{"url": "http://clubz.bg/65704-deputat_ot_gerb_kym_bsp_da_bqhte_dali_botushite_na_horata_v_bregovo", "text": "Бедственото положение в Брегово заради обилното снеготопене стана повод за размяна на остри реплики между управляващи и опозиция. Това заяви депутатът от ГЕРБ Владимир Тошев. Така той коментира изнесеното заседание на ръководството на БСП в града пред дни. Нинова занесе в Брегово вода и обяви абдикацията на държавата Според Тошев БСП използва темата, за да си прави кризисен пиар. И изтъкна, че в областта работят кризисни щабове. В момента се решавали проблемите по отводняването на подпочвените води. Тошев изтъкна, че има нерегламентирано обработване на блатни земи, които в момента са отводнени. Той изтъкна, че няма опасност за питейната вода на жителите на Брегово. Преди това Филип Попов (БСП) заяви, че община Брегово е наказана от кабинета, защто там ГЕРБ никога не са печелили избори. Според него на кмета все още не е даден документ за качеството на питейната вода.", "date": "2018.03.22", "title": "Депутат от ГЕРБ към БСП: Да бяхте дали ботушите на хората в Брегово"}
{"url": "http://clubz.bg/65702-ogradata_na_granicata_shte_se_remontira_bez_konkurs_za_firmite", "text": "С гласовете на ГЕРБ и \"Обединените патриоти\" Народното събрание прие спорната промяна в Закона за обществените поръчки, с която се позволява оттук нататък фирмите, които ремонтират оградата по границата с Турция, да се посочват без конкурс.  Промените бяха внесени от ГЕРБ с мотива, че сега ремонти се бавят, защото обявяването на търг за изпълнител и възможността за обжалване по съдебен ред за избора на изпълнител отнемат време. Управляващите продължиха да твърдят същото. От БСП нарекоха промените \"закон за златната дупка\" - защото се дава възможност ремонтите на оградата да излязат \"златни\" на данъкоплатците. От ДПС бяха категорични, че всеки законов текст, който цели да заобиколи обявяването на конкурс, да отвори вратата за административен произвол, създава \"хранителна среда за корупция\", както се изрази депутатът Йордан Цонев.  Поправката в Закона за обществените поръчки гласи, че оттук нататък всички ремонти по оградата на границата в Турция ще се правят, без областните управители да имат задължение за обявят търг за изпълнител на дейностите. Това ще може да става с пряко договаряне с фирмите. В момента законът също позволява при форсмажорни обстоятелства - например при бедствия, да не се провеждат конкурси, а да се пристъпи към спешни ремонти.  С новите поправки обаче няма да има значение дали обстоятелствата са извънредни или не - при всички случаи конкурси няма да има. В момента тече досъдебно производство на специализираната прокуратура за начина, по който е построена оградата, и пробойните, които периодично се явяват по нея. Депутатката от ГЕРБ Диана Саватева изненадващо обяви от трибуната, че следи как тече работата на прокуратурата, мотивирайки се как промяната в закона нямало да позволи \"замитане\" на факти, нужни на разследващите. Освен това попита: \"Трябва ли да чакаме прокуратурата да приключи работа, за да направим ремонти на оградата?\" Тя потвърди обаче данните на колежката си от БСП Елена Йончева, че има места, на които оградата е компрометирана. Избраничката от ГЕРБ обаче отдаде това на \"особената планина Странджа\", където теренът е тежък. Там, където имало срутване на съоръжението, било във водосборни пунктове, където се събира много вода.  Иван Иванов от БСП я попита как така иска информация по текущо досъдебно производство. И нарече промяната \"закон за златната дупка\", защото се отваря широко възможността областните управители да избират фирми, които предлагат каквито си искат цени за т.нар. спешни ремонти, без да има конкуренция и възможности за обжалване на тези поръчки.  Юристът от ДПС Хамид Хамид прочете конкретните текстове от действащия Закон за обществените поръчки, според който, ако се налага, и сега могат да се правят бързи ремонти, като се заобиколят процедурите по обявяване на търг.  На трибуната се качи и депутатът от \"Атака\" Павел Шопов, за да припише на партията си заслугите, че изобщо има ограда на границата с Турция. Аргументът на колегата му Христиан Митев защо липсата на търгове няма да води до злоупотреби, беше също любопитен - от думите му се разбра, че се разчита на \"честната дума\" на действащите областни управители, които щели да канят за пряко договаряне различни фирми и да сравняват цените им (нещо, което спокойно може да не се случва в нито един случай на ремонт на оградата с оглед на приетия текст - б.р.). Така и не се разбра защо от ГЕРБ преди гласуването поискаха в пленарната зала да се появи зам.-министърът на вътрешните работи Красимир Ципов, който да разясни спорните моменти и обстоятелствата около състоянието на оградата. Минута след това залата гласува окончателно поправката в закона - без МВР да каже каквото и да било.", "date": "2018.03.22", "title": "Оградата на границата ще се ремонтира без конкурс за фирмите"}
{"url": "http://clubz.bg/65695-podsydimiqt_viktor_ponta_pravi_partiq_po_modela_na_makron", "text": "Бившият румънски премиер Виктор Понта гради партия, вдъхновена от „Републиката в движение!“ на френския президент Еманюел Макрон, пише „Политико“. В началото на годината той създаде партията „Про Румъния“ заедно с Даниел Константин – бивш зам.-председател на Съюза на либералите и демократите (СЛД). Тя е коалиционен партньор на Социалдемократическата партия (СПД), от чиито редове Понта бе изгонен през миналата година, след като отказа да подкрепи предложеното от нея краткотрайно правителство на Сорин Гриндяну. Румънският премиер Виктор Понта подаде оставка „Про Румъния“ трябва да запълни празнината за „голям проевропейски, прогресивен и социално-либерален“ сегмент от обществото, който се чувства пренебрегнат от социалдемократите и изоставен от отслабената опозиционна Националлиберална партия (НЛП), смята Понта. И допълва: Новата партия може да си намери ниша, ако улучи баланса между патриотизма и отварянето към външния свят. Така смята анализаторът Раду Магдин, бивш съветник на Понта. И изтъква, че бившият премиер вече е главната противотежест на лидера на СДП Ливиу Драгня. Всичко това се случва в навечерието на очакваната присъда срещу Понта за измама, съучастие в укриването на данъци и пране на пари. Обвиненията са за за периода 2007-2008 г., в който Понта е бил адвокат. През февруари Националната дирекция за борба с корупцията (ДНА) поиска затвор. Присъдата трябва да бъде произнесена на 4 април. По ирония на съдбата ДНА се оглавява от Лаура Кодруца Кьовеши, издигната на поста по предложение не на кого да е, а на самия Понта. Експремиерът отказва да коментира публично обвиненията срещу себе си и се зарича да приеме съдебното решение, каквото и да е то. Но ще го обжалва. Понта официално обвинен в корупция „Първото нещо е да приемем, че е завършил един цикъл и че ако Европа не бъде реформирана до следващия Европейски парламент, ще имаме все повече и повече антиевропейски гласове и повече разбунтували се страни като Полша, Унгария, а отскоро и Румъния“, смята той. 45-годишният Понта, който доскоро бе член на СДП, бе премиер на Румъния от 2012 до 2015 г. През първите две години, докато бе начело на кабинета, той водеше война срещу прозападния президент Траян Бъсеску. И дори организира референдум за импийчмънт на държавния глава въпреки възраженията на Еврокомисията, че превишава конституционните си правомощия. Допитването се оказа невалидно, тъй като в него участваха по-малко от половината имащи право на глас. Понта бе подкрепен лично от Сергей Станишев в качеството му на лидер на Партията на европейските социалисти (ПЕС). Българският експремиер дори бе лично в Букурещ, за да даде рамо на румънския си съмишленик във войната му срещу Бъсеску. Станишев откри и кандидатпрезидентската кампания на Виктор Понта през 2014 г. Въпреки че спечели на първия тур, в крайна сметка социалдемократът бе победен от прозападния етнически немец Клаус Йоханис. Виктор Понта бе принуден да подаде оставка през есента на 2015 г. Причина бе пожар в букурещка дискотека, при който загинаха над 30 души. Хиляди хора излязоха на протест срещу правителството, което обвиниха, че не е наложило стандарти за сигурност. Понта официално обвинен в корупция", "date": "2018.03.22", "title": "Подсъдимият Виктор Понта прави партия по модела на Макрон"}
{"url": "http://clubz.bg/65697-sarkozi_obvinen_vyv_vzemane_na_podkupi", "text": "На бившия френски държавен глава Никола Саркози бяха повдигнати обвинения в разследването по подозрения на финансиране на предизборната му кампания за президент през 2007 г. от режима на тогавашния либийски лидер Муамар Кадафи, предадe БТА. Саркози отрича обвиненията. Срещу него е започнато  63-годишният Саркози бе освободен снощи след два дни разпити и поставен под съдебен контрол, съобщи източник от съда. Саркози бе президент на Франция от 2007 до 2012 г. В първата година от мандата си той посрещна Кадафи в Париж на държавно посещение. През 2011 г. обаче Саркози подкрепи въздушните удари на НАТО в помощ на бунтовници, които свалиха от власт и убиха Кадафи, отбелязва ДПА.", "date": "2018.03.22", "title": "Саркози обвинен във вземане на подкупи"}
{"url": "http://clubz.bg/65685-kak_da_nakajesh_kremyl_kato_britaniq_e_zalqta_s_ruski_pari", "text": "Въпросът с облигациите на компанията е само един пример за това как Русия е вплетена в британската икономика. Богатство, натрупано от продажба на държавни активи след разпадането на Съветския съюз, както и огромните енергийни и минерални ресурси на Русия, се излива през британски банки и инвестиционни фондове, подкрепя пазара на имоти и повишава продажбите на търговци на луксозни стоки. Това затруднява Великобритания да наложи съдържателни санкции на Русия от страх да не би да навреди на британските бизнес интереси и на невинни руснаци. Критиците призовават Великобритания да замрази авоарите на президента Владимир Путин и неговите приятели, но засега правителството ограничава отговора си до изгонване на дипломати, прекратяване на срещите на високо равнище и заплаха да предприеме сурови мерки срещу мръсните пари.  Борис Джонсън: Ще погнем корумпираните приятели на Путин Отговорът отразява едно противоречие, стоящо в сърцевината на британската политика, каза асоциираният сътрудник на програмата за Русия и Евразия на изследователския институт \"Чатъм хаус\" Найджъл Гулд-Дейвис. В основата на призивите за по-твърди действия стои усещането, че поне част от руските пари са мръсни - мнение, подхранвано от новия сериал на Би Би Си \"Макмафия\", който представя измислен сюжет за връзки между руски гангстери и правителството. Великобритания казва, че ще предприеме сурови мерки срещу \"сериозните престъпници и корумпираните елити\", което навежда на мисълта, че тя може да използва нов инструмент, наречен \"разпоредби за богатство с неизяснен произход\", за да конфискува авоари на богати руснаци, чиито активи превишават законните им източници на доходи. Правителството обаче също така подчерта изрично положителния принос на руснаците за британското общество. Великобритания отдавна е привлекателна за руската диаспора: място за купуване на имоти, за образоване на деца в престижни училища и, което е особено важно, за водене на правни битки в съдилища, които се славят с честност. Освен това Лондон е само на четири часа път със самолет от Москва, в него има установена руска общност и много културни връзки. В резултат на това около 59 000 души, родени в Русия, сега живеят във Великобритания. Компаниите се втурват да обслужват този пазар - правни фирми предлагат ВИП услуги на принципа \"обслужване на едно гише\", които покриват всичко от имуществено планиране и сделки с недвижими имоти до развод. Лондонското Сити - финансовият център на Великобритания - спечели милиони от финансиране на Съветския съюз след Втората световна война. В по-ново време Ситито помага на руски компании да продават дялове и да се разрастват в чужбина. Ходорковски: Ако Путин иска да ме убие, нищо не може да ме спаси Държавни руски компании, сред които Газпром, петролният производител Роснефт и финансовата фирма Сбербанк, търгуват на Лондонската фондова борса. Базираният в Лондон петролен гигант Би Пи притежава 20 процента от Роснефт. Руски пари проникват дори в най-английската институция - Висшата лига по футбол. Роман Абрамович, чието състояние се оценява на 13,5 милиарда долара и който някога беше губернатор на руския Чукотски автономен окръг, е собственик на лондонския футболен клуб \"Челси\". Металургичният, минен и медиен предприемач Алишер Усманов, чието благосъстояние възлиза на 15,3 милиарда долара, притежава 30 процента от градския съперник \"Арсенал\". При това не става дума само за големи компании. Множество малки предприятия печелят пари, като снабдяват руснаци тук. \n\tВажната роля, която играят руснаците в местната икономика, е очевидна, макар и подценявана, в лондонския квартал \"Кенсингтън\", където фотографи и телевизионни екипи седят пред руското посолство и чакат по-нататъшното развитие на случая с отравянето на Сергей Скрипал и дъщеря му Юлия. От другата страна на улицата срещу посолството има магазин, предлагащ руски удължения за коса. Зад ъгъла \"Кавиар артизан\" продава само най-доброто, а надолу по улицата местен фризьор рекламира на кирилица. На фона на нарастващото дипломатическо напрежение някои руснаци се чувстват хванати в капан между стереотипите и политическото възмущение. Някогашният телекомуникационен предприемач и критик на Кремъл Евгений Чичваркин, който живее в Лондон от десетилетие, казва, че се чувства малко по-недобре приет. Въпреки че той има магазин за специални вина в шикозния квартал \"Мейфеър\", планира нов проект, който ще създаде 200 работни места, и допринася за изкуството и обществото, съседите му наскоро отхвърлиха негово предложение за поставяне на батут в местния парк. Той добави, макар и полу на шега, че ако родителите разберат, че е имал принос за изграждането на пясъчника на детската площадка, \"ще тръгнат да го проверяват с Гайгеров брояч\". (БТА) Ходорковски: Ако Путин иска да ме убие, нищо не може да ме спаси", "date": "2018.03.22", "title": "Как да накажеш Кремъл, като Британия е залята с руски пари"}
{"url": "http://clubz.bg/65679-kakvo_nqma_da_se_sluchi_na_sreshtata_turciq_es_vyv_varna", "text": "Високопоставени длъжностни лица от Турция и ЕС ще се срещнат на 26 март във Варна. Президентът Реджеп Тайип Ердоган ще ръководи голяма делегация, която ще включва турския външен министър Мевлет Чавушоглу, министърът на ЕС Йомер Челик, министърът на икономиката Нихат Зейбекчи и министърът на търговията Бюлент Тюфенкчи. (Днес ще стане ясно на какво ниво ще е представен ЕС. Бел.р.) Страните от ЕС ще бъдат представени от президента на Европейския съвет Доналд Туск и от председателя на Европейската комисия Жан-Клод Юнкер заедно с други висши служители от Брюксел. Последната среща между двете страни в този формат се състоя през май 2017 г., което доведе до стартиране на нова ера в двустранните отношения, така че да може да започне нормализация чрез възобновяване на механизмите за директна комуникация. Оттогава насам има видима мобилизация между Анкара и Брюксел чрез редица важни срещи в областта на политическия диалог, икономиката, търговията и сигурността. Междувременно процесите на помирение между Турция и няколко европейски страни, особено Германия, също имаха положително въздействие върху разсейването на напрежението между Анкара и Брюксел. Борисов пред Курц: Турция е стигала до Австрия, владяла ни е пет века Предвид тези положителни аспекти, все още е трудно да се прогнозира до какви резултати ще доведе тази среща на върха. Сред най-важните причини за това е фактът, че загрижеността на двете страни по отношение на регионалния и международния дневен ред далеч не се припокрива. Основният фокус на Турция е върху Сирия и продължаващата борба срещу (кюрдските - бел.р.) Отряди за народна защита (YPG) по южната граница. Развитието в Сирия и Ирак ще продължи да доминира в дневния ред на сигурността и външната политика на Турция в обозримо бъдеще, което, естествено, ще укрепи партньорството й с Русия и Иран. Ясно е, че много европейски държави и самият ЕС имат резерви по отношение на турските действия в тази област и по-специално върху сътрудничеството с Русия. Освен това ЕС, НАТО и големи държави от ЕС планират да увеличат натиска си върху Москва по различни причини. Като цяло, приоритетите и посоката на външната политика на Турция няма да получат подкрепа (на срещата във Варна - бел.р.). Турската армия обгради контролирания от кюрдите Африн Втората важна причина е фактът, че очакванията, които имат двете страни една от друга едва ли могат да бъдат изпълнени. Нека да започнем с турските искания: Турция призовава ЕС да съживи преговорите за присъединяване, като отвори глави. Предвид настоящото положение на нещата - това е изключено. Друго очакване, което Турция трябва да предостави на ЕС, е за премахване на визите за турски граждани. Турция неотдавна представи документ за позицията, очертаващ какви действия ще предприеме, за да отговори на останалите изисквания на Брюксел за тази цел. Първоначалната оценка на Европейската комисия показва, че наборът от турски предложения е недостатъчен и трябва да бъде разработен. Окончателната оценка ще последва Варненската среща на върха. Поради това либерализирането на визовия режим няма да бъде в центъра на тези разговори следващата седмица. Над 5000 гърци на протест заради арестуваните от Турция граничари Осъвременяване на споразумението за митнически съюз (какъвто съществува от 20 години между Турция и ЕС - бел.р.) представлява още едно важно искане на Анкара към Брюксел. Изискваният мандат за започване на технически разговори с Турция все още не е даден от Европейската комисия. Изглежда, че все още няма консенсус между страните от ЕС за започването им. Както обяви и Ердоган, Турция поиска по-гъвкав метод за транзакция на втората част от финансовата помощ от 3 милиарда евро за сирийските бежанци. Това е друга област, която ще затрудни Брюксел да излезе с нова идея, за да угоди на турското ръководство. Що се отнася до очакванията на ЕС от Анкара, тази картина също не е толкова ясна. ЕС отдавна призовава Турция да сложи край на извънредното положение, започнало след опита за преврат от юли 2016 г. и вероятно ще го повтори във Варна. Въпреки това едва ли турското правителство скоро ще го прекрати, тъй като борбата му срещу мрежата на Гюлен (ислямският проповедник, който живее в САЩ - Фуат Гювен, сочен като човека зад пуча - бел.р.) все още продължава. Продължаващите нарушения на правата на човека, ограниченията на свободата на словонто, отвличането на политици от дисидента, академичните среди и представителите на гражданското общество със сигурност ще бъдат сред въпросите, които лидерите на ЕС ще повдигнат по време на срещата. Значението на предстоящата среща на върха е, че ще докаже, че комуникационните канали са отворени на най-високо ниво и обсъждат проблемите на двете страни по най-безопасен начин. Постигането на реална разлика в качеството на диалога Анкара-Брюксел обаче изисква повече от този дипломатически протокол. Гюлен готвил преврата в Турция цели 40 години За да се каже просто: Турция трябва да се върне към своя демократичен дневен ред, като вдигне извънредно положение и гарантира прилагането на основните права за всеки един гражданин на страната. От своя страна, в отношенията и комуникациите си с Турция ЕС не трябва да забравя, че е страна, кандидат за членство. Всеки политически опит за предлагане на нов модел на партньорство, при който няма достатъчно пълноправно членство, би бил смятан за изоставяне на критериите от Копенхаген* от страна на ЕС. Това не трябва да се случва във Варна. * Турската армия обгради контролирания от кюрдите Африн Над 5000 гърци на протест заради арестуваните от Турция граничари Гюлен готвил преврата в Турция цели 40 години", "date": "2018.03.22", "title": "Какво няма да се случи на срещата Турция-ЕС във Варна"}
