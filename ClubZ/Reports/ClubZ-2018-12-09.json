{"url": "http://clubz.bg/76913-ludogorec_ne_dade_shans_na_slaviq", "text": "\"Лудогорец\" победи \"Славия\" с 2:0, а ЦСКА-София не сбърка като гост на \"Верея\" - 1:0, в днешните мачове от 19-ия кръг на Първа лига. Така ситуацията на върха на се промени след 19-ия кръг - предпоследен за годината. \"Орлите\" натрупаха 48 точки, \"червените\" - 42, а \"Левски\", който вчера трудно преодоля \"Етър\", има 41. \"Славия\" е на 10-ото място, а \"Верея\" - на последното. Неубедителен \"Левски\" едва излъга \"Етър\" \"Славия\" огорчи ЦСКА-София точно преди седмица, но \"Лудогорец\" не позволи това да му се случи в Разград. Якуб Шверчок направи два пропуска преди Козмин Моци да открие резултата с глава в 37-ата минута след корнер. \"Белите\" направиха добро първо полувреме. Много рано след почивката обаче стана 2:0 от дузпа, отсъдена за нарушение на Милен Гамаков срещу Шверчок. Наказателният удар бе оползотворен от Клаудиу Кешеру - 2:0 в 54-ата. До края на мача гостите направиха няколко опасни атаки, а вратарят Ренан изби майсторски топката при добро изпълнение на Галин Иванов от свободен удар. Марселиньо пък тества нашумелия млад вратар Антонис Стериакис. Треньорът на шампионите Антони Здравков даде почивка на неколцина основни футболисти. В последния есенен кръг идната неделя \"Лудогорец\" гостува на \"Дунав\" (Русе), а в четвъртък приключва в Лига Европа срещу \"Цюрих\" в Разград. По-рано днес ЦСКА-София победи минимално последния \"Верея\" - 1:0 в Стара Загора. Тиаго Родригес вкара единственото попадение в 27-ата минута. Началото на мача можеше да донесе проблеми за гостите. Вушорович не успя да преодолее от чиста позиция вратаря на \"червените\" Анте Стипица, който беше предпочетен вместо титуляря Витаутас Черниаускас. До края на срещата ЦСКА-София направи няколко пропуска, най-чистото от които бе за Мауридес. Три точки, но слаб мач за тима на Нестор Ел Маестро, който гледаше от трибуните на стадион \"Трейс арена\" заради наказание. След седмица ЦСКА-София приема \"Ботев\" (Пловдив). В друг мач от днес \"Септември\" стигна до обрат - 2:1 от 0:1 срещу \"Дунав\" (Русе), и вече е само на една точка от русенци. Двата отбора са на 12-о и 13-о място.  В понеделник е последният мач от кръга, в който \"Ботев\" (Пловдив) приема \"Витоша\" (Бистрица).", "date": "2018.12.09", "title": "\"Лудогорец\" не даде шанс на \"Славия\""}
{"url": "http://clubz.bg/76912-otnovo_protesti", "text": "Протестите в различни градове на България продължиха и днес. Временно бе затруднен трафика по пътя за Гърция. Недоволни от стандарта на живота у нас от няколко града се събраха в Кресна и временно затваряха движението, съобщи бТВ Протестиращите минаваха по пешеходната пътека. Жандармерия и полиция освобождаваха пътя, за да пропуснат автомобилите. Протестиращи се оплакаха, че от жандармерията са ги блъскали. Ето какво написа във фейсбук по този повод лидерът на БСП Корнелия Нинова.   За поредна неделя протест имаше и в Ямбол. Недоволните минаха в автошествие по централните улици на града. Те се обявиха за промяна на управлението.", "date": "2018.12.09", "title": "Отново протести"}
{"url": "http://clubz.bg/76911-uber_shte_stava_publichna_kompaniq_lyft_syshto", "text": "Американската компания за споделения пътувания Uber е подала документи за първично публично предлагане на акции, съобщи в. \"Уолстрийт Джърнъл\". Това става ден, след като основният им конкурент Lyft направи същото. По всяка вероятност обаче Uber ще излезе на борсата първа, а Lyft - през март или април догодина. Очаква се компанията да достигна пазарна стойност около 100-120 млрд. долара. Ако наистина достигне тези очаквания, това ще е най-голямото излизане на борсата в историята на технологичния сектор. Светът срещу Uber Въпреки множеството забрани на дейността й по света, включително и в България, Uber продължава да расте, като предлага по света не само автомобилен превоз, но и доставка на храна, споделяне на електровелосипеди, и общи доставки. Uber с нова услуга в Европа - споделени електроколела Макар Lyft да се конкурира успешно с Uber на американския пазар, където двете компании предлагат подобни, но все пак различни като изпълнение услуги, Uber много по-рано успя да се разпространи по света и засега има стабилна преднина. На отворената борса обаче ще се види коя от двете компании има по-добър модел на работа. Uber с нова услуга в Европа - споделени електроколела", "date": "2018.12.09", "title": "Uber ще става публична компания, Lyft - също"}
{"url": "http://clubz.bg/76910-naslednichkata_na_merkel_kysa_s_liberalniq_podhod_kym_migrantite", "text": "Новата председателка на германския Християндемократически съюз (ХДС) обмисля промяна в политиката на партията към мигрантите преди изборите за Европейски парламент догодина, предаде Ройтерс, цитирана от БТА. Анегрет Крамп-Каренбауер даде сигнал, че може да скъса с либералния подход на предшественичката си Ангела Меркел. В петък консервативната германска партия избра Крамп-Каренбауер да замени Меркел и така тя стана водещ кандидат за следващ канцлер на Германия, най-голямата европейска икономика. \n\tМалката преднина, с която Крамп-Каренбауер победи съперника си Фридрих Мерц обаче разкри разделенията в най-голямата партия във ФРГ, които новата партийна водачка трябва да се опита да преодолее преди изборите за Европарламент през май, както и в четири германски провинции през следващата година. Едно от най-големите разделения в ХДС е по въпроса за миграционната политика. Макар че Крамп-Каренбауер беше по-малко критична към мигрантската политика на Меркел от съперниците си за лидерския пост, тя настоява, че мигрантите трябва да научат немски, а онези, които имат криминални досиета, не трябва да могат да остават в страната.  Но преди всичко тя изтъкна, че ХДС не трябва да се занимава прекалено дълго с този проблем, който му вреди. Една от главните й задачи на изборите догодина в три източни провинции ще е да върне към ХДС избирателите, преминали към крайнодясната \"Алтернатива за Германия\", която извлече изгода от страховете на германците, свързани с интеграцията на мигрантите. Бившият канцлер социалдемократ Герхард Шрьодер каза пред в. \"Ханделсблат\", че ХДС е направил грешка с избора на Крамп-Каренбауер, а Мерц е бил по-добрият кандидат. Допитване на социологическата агенция \"Емнид\", оповестено днес, дава на консервативния блок 29 процента подкрепа. Това е с един пункт повече от миналата седмица, но е по-малко от 32,9 на сто на изборите миналата година - най-нисък резултат от 1949 г. Социалдемократическата партия се срина до 15 процента одобрение, от 20,5 на изборите преди година.", "date": "2018.12.09", "title": "Наследничката на Меркел къса с либералния подход към мигрантите"}
{"url": "http://clubz.bg/76908-kitaj_iska_sasht_da_osvobodi_direktorka_na_huawei", "text": "Китайското външно министрество извика днес американския посланик, за да изрази \"силен протест\" срещу ареста в Канада на финансовата директорка на \"Хуавей текнолъджис\" и заяви, че САЩ трябва да оттеглят заповедта за ареста й, предаде Ройтерс, цитирана от БТА. Мън Ванчжоу - главен финансов директор на компанията, беше арестувана в Канада на 1 декември. Очаква я екстрадиция в САЩ, които твърдят, че тя е прикрила връзките на компанията си с фирма, опитала се да продава техника на Иран в нарушение на санкциите. Мън е дъщеря на основателя на \"Хуавей\". Китайският заместник-външен министър Ли Юйчън каза на посланика на САЩ Тери Бранстад, че страната му е отправила неприемливо искане към Канада да задържи Мън докато тя минавала през Ванкувър, съобщи китайското външно ведомство. Мнението му е сходно с това, което той изрази пред канадския посланик вчера. Китай настойчиво иска САЩ да обърнат внимание на сериозната и справедлива позиция на Китай и да оттеглят заповедта за арест на Мън, посочи Ли. \"Китай ще отвърне по-нататък, в зависимост от действията на САЩ\", добави той.", "date": "2018.12.09", "title": "Китай иска САЩ да освободи директорка на Huawei"}
{"url": "http://clubz.bg/76903-grigor_dimitrov_obqsni_na_anglijski_dumite_si_za_turnira_sofiq_oupyn", "text": "Григор Димитров използва официалния си профил във Фейсбук, за да обясни думите си за тенис турнира \"София оупън\". През изминаващата седмица в предаването \"Преди обед\" по бТВ на три части бе излъчено голямо интервю с първата ни ракета. В разговора с журналистката Десислава Стоянова в Монте Карло първата ни ракета заяви, че не планира и догодина да участва в \"София оупън\".  Григор: Няма да играя в София, това е частен турнир Той няколко пъти нарече турнира \"частен\" и отправи критика към БФ по тенис, че не организира надпревари от по-ниски нива като \"Фючърс\" и \"Чаланджър\", за да помага на българските тенисисти      Вижте превод на изявлението на Григор, което е написано на английски: Григор Димитров с Агаси в отбора, нова ракета и нови надежди Григор Димитров рядко използва Фейсбук. Този профил стои с линк на страницата му в Тиутър, в която той публикува много по-често. Григор Димитров: Аз съм сантиментален човек Най-добрият ни тенисист започна подготовката си за новия сезон в Монте Карло, а от няколко дни вече в Лас Вегас, където се готви заедно с Андре Агаси. Бившият №1 в света влезе в щаба на българина наскоро. Преди дни Гришо и Агаси бяха посетени от още едно голямо име - Дарън Кейхил, доскорошният наставник на румънката Симона Халеп. Григор: Казах на Никол да приеме, че тенисът е на първо място Григор Димитров с Агаси в отбора, нова ракета и нови надежди Григор Димитров: Аз съм сантиментален човек Григор: Казах на Никол да приеме, че тенисът е на първо място", "date": "2018.12.09", "title": "Григор Димитров обясни на английски думите си за турнира \"София оупън\""}
{"url": "http://clubz.bg/76909-zoran_zaev_za_nas_e_qsno_che_imame_bylgari_v_makedoniq", "text": "България не е търсила съдействие на македонските власти по разследването за продажбата на български паспорти. Това каза пред български журналисти в Лисабон македонският премиер Зоран Заев, съобщи бТВ. Заев съобщи още, че разчита унгарските власти да екстрадират Никола Груевски. През януари македонският парламент трябва да приеме окончателно промените в конституцията за името Северна Македония. Заев вярва, че изискуемото мнозинство от две трети ще бъде осигурено. Той очаква реакция от европейските държави по отношение на поведението на Унгария", "date": "2018.12.09", "title": "Зоран Заев:  За нас е ясно, че имаме българи в Македония"}
{"url": "http://clubz.bg/76898-milicionerite_koito_reshiha_che_trqbva_da_gepqt_vsichko", "text": "От 10 години ни управляват най-неграмотните и най-нахални хора. За това българският народ трябва да плати цена, това беше негов избор. Това заяви пред БНТ лидерът на \"Движение\" 21 Татяна Дончева. Според нея \"нефелните български управници бяха възможни на фона на пълната европейска подкрепа\". Тя коментира и въпроса за алтернативата.  И изтъкна, че в момента цялата власт е концентрирана от бившето политбюро и бившите служби. Според нея първата промяна трябва да бъде в тази област и да се даде свобода на всеки, който може да изхрани себе си още двама трима души, без те да зависят от \"централни гербери и малки герберчета по места\" И обясни,че концентрацията на пари в едни и същи ръце води до огромно недоволство. Тя попита защо малкият и среден бизнес да инвестира, след като ще му вземат парите чрез обществени поръчки. Тя припомни, че има недоволство и в Париж, Брюксел. Лисабон и очаква да има протести и в други градове.", "date": "2018.12.09", "title": "\"Милиционерите, които решиха, че трябва да гепят всичко\""}
{"url": "http://clubz.bg/76907-ivan_geshev_banev_ima_1_mlrd_lv_v_shvejcariq", "text": "Разследващите органи са констатирали над 1 млрд. лв. в швейцарска сметка на Николай Банев. Това каза пред Нова ТВ зам.-главния прокурор Иван Гешев. Банев е обвинен в пет престъпления. Имало достатъчно доказателства, че става дума за пране на пари. Според Гешев ако Баневи бъдат пуснати от ареста, те \"биха могли да преместят тези пари, където си искат\". Според Гешев профилът за семейство Баневи е такъв, че ако не са в ареста могат да окажат натиск върху свидетели и да манипулират доказателствата. На въпрос защо бившият кмет на столичния квартал \"Младост\" Десислава Иванчева, която е подсъдима за подкуп, е с белезници в залата, а семейство Баневи не Гешев отговори, че това е конкретно решение на съдебния състав, който гледа делото. Според него публичният шум около Иванчева идва от извънпарламентарна групировка \"в крайно дясно\".", "date": "2018.12.09", "title": "Иван Гешев: Банев има 1 млрд. лв. в Швейцария"}
{"url": "http://clubz.bg/76899-evgenij_dajnov_izvyn_sofiq_se_znae_kolko_se_krade_trupa_se_obida_i_gnqv", "text": "Извън София \"се трупа обида, прерастваща в гняв\". Това коментира пред БНР политологът Евгений Дайнов. И допълни, че \"управляват хора - истински невежи\", а властта не умее да се справя с кризи. Дайнов смята, че е добре да има напрежение между властите. Първан Симеонов от \"Галъп\" коментира социологическите данни за растяща подкрепа на протестите. Според него социологията не показва нещо изненадващо. Традиционно българите са критични към властта. Според него шансът за предсрочни избори е 50:50. Първан Симеонов каза, че \"обществото се разделя и с част от наивността си“. Добромир Живков подчерта, че \"вече говорим за три четвърти от българите, които са неудовлетворени“. Живков очерта тенденцията, че \"доверието в управлението спада.\" Той окачестви протеста на майките като най-голямото гражданско събитие на годината.  ", "date": "2018.12.09", "title": "Евгений Дайнов: Извън София се знае колко се краде, трупа се обида и гняв"}
{"url": "http://clubz.bg/76889-dylyg_rus_ustat_i_obicha_metyla_shto_e_to_video", "text": "Прав такт в 4/4, класически химн, под чиито звуци големи групи от хора в черни фланелки да тръскат неуморно глави в ритъм.   Това е съвсем топлото видео на легедарния Ди Снайдер, което направи от любов към метъла. То се казва... For The Love of Metal. А това, че в средата има типичен \"трашърски\" прелом в двойно по-бавно темпо си е негова отговорност. Дий Снайдер и Мат Соръм - гости в албума на Фил Кембъл от Motörhead  Всъщност кариерата на чудовището от \"Туистед Систър\" върви по забележителен начин, цели 34 години след онази песен... Знаете я. И децата я знаят:  И цели 63 г. след като е роден Снайдер. Може да се каже, че новата рок музика е благословено нещо - като я чуеш, ведната даваш адмирации на старата рок музика, започваш да я слушаш и да я цениш отново.   Ди Снайдер с разтърсващо We're Not Gonna Take It за онкоболни деца (ВИДЕО) Ди Снайдер е типичен пример. Преминал през фалити и упадък, той възкръсва първо с една... коледна песничка за Селин Дион. През 2016 г. обаче направо уби класациите с рестраврираната   направена за децата с онко заболявания. Само си я спомнете:     Албумът For The Love of Metal на това странно, очарователно, дългокосо и непрекъснато майтапещо се с всичко същество, излезе на 27 юли т.г.    Ди Снайдер с разтърсващо We're Not Gonna Take It за онкоболни деца (ВИДЕО)", "date": "2018.12.09", "title": "Дълъг, рус, устат и обича метъла, що е то? (ВИДЕО)"}
{"url": "http://clubz.bg/76904-kobrata_podpisa_s_edin_ot_naj_vliqtelnite_promoutyri_v_boksa_video", "text": "Кубрат Пулев вече е представляван от една от най-големите промоутърски компании в бокса - Top Rank, зад която стоят прочутият Боб Аръм и бизнес партньорът му Джабир Мохамед. Фирмата е създадена през 1973 г. в Лас Вегас и през годините е менажирала най-големите в бокса - Мохамед Али, Джо Фрейзър, Джордж Форман, Лари Холмс, Марвин Хаглър, Флойд Мейуедър, Мани Пакяо, Роберто Дюран, Оскар де ла Оя, Шугар Рей Леонард и т.н. Отличен Кубрат Пулев наби Хюи Фюри (СНИМКИ, рунд по рунд) Днес Аръм даде пресконференция с Кубрат и българския му мениджър Ивайло Гоцев.     На брифинга имаше американски журналисти, включително от спортната телевизия ESPN. Те отразяваха боксова вечер, организирана от TR boxing. Тайсън Фюри иска реванша с Уайлдър да се играе на \"Олд Трафорд\" Пулев бе попитан за големите имена в тежка категория и как вижда шансовете си срещу тях: Ивайло Гоцев благодари на Аръм и подчерта, че тежката категория отново е в центъра на вниманието. Той заяви, че Кобрата е  Мениджърът изрази надежда, че Кубрат скоро ще получи шанс срещу Антъни Джошуа, при това в голяма зала в САЩ, като например \"Медисън Скуеър Гардън\" в Ню Йорк. Не на \"Уембли\", където британецът предпочита да излиза на ринга. Тайсън Фюри иска реванша с Уайлдър да се играе на \"Олд Трафорд\"", "date": "2018.12.09", "title": "Кобрата подписа с един от най-влиятелните промоутъри в бокса (ВИДЕО)"}
{"url": "http://clubz.bg/76900-hamparcumqn_v_belq_sme_zaradi_predishnite_50_godini_i_sledvashtite_30", "text": "Финансистът Левон Хампарцумян, който стана \"Банкер на 2018 г.\", коментира проблема с хроничната бедност пред бТВ. Според него страната ни винаги е била най-бедната държава в Европа, дори по времето на комунизма. Според него заради системното недофинансиране на образованието има около 1 млн. души, които са функционално неграмотни. Според него е важно да има голяма средна класа и подходяща инфраструктура, за да се повиши стандартът на живот в България. Хампарцумян сравни начина на живот на семейство Баневи с този на френската кралица Мария Антоанета, която е останала в историята с изказването си „Като нямате хляб – яжте пасти”. Банкерът заяви, че българската икономика през последните години расте. Банките успяват да покрият старите си дългове и да бъдат на печалба. Хампарцумян коментира и изказването на шефа на Асоциацията на банките Петър Андронов, че идва краят на ниските лихви.  ", "date": "2018.12.09", "title": "Хампарцумян: В беля сме заради предишните 50 години и следващите 30"}
{"url": "http://clubz.bg/76901-paktyt_za_migraciq_na_oon_razklati_kabineta_v_belgiq", "text": "Белгия изпадна снощи в правителствена криза, след като най-голямата партия – Новофламандски алианс (НФА), напусна кабинета. Това се случва само няколко месеца преди редовните парламентарни избори. Причина за излизането от правителството на Шарл Мишел са разногласия по въпроса за Пакта за миграцията на ООН. България за Пакта за миграцията на ООН: Въздържаме се Премиерът потвърди, че фламандските националисти са напуснали неговия кабинет. На състоялата се преди това среща на Министерския съвет партията е потвърдила противопоставянето си на Пакта, който трябва да бъде одобрен идната седмица на международна конференция в Мароко. Малко по-късно специално изявление направи партийният лидер Барт де Вевер. От НФА смятат, че споразумението е в разрез с твърдата позиция на белгийското правителство срещу нелегалните мигранти. Останалите партии в управляващата коалиция в Брюксел обаче са на друго мнение. Какво точно съдържа Пактът за миграцията, който България отхвърли? Шарл Мишел обяви, че ще пътува до Мароко и ще даде подкрепа за Пакта от страна на Белгия. С напускането на НФА неговото правителство вече няма мнозинство във федералния белгийски парламент. Премиерът не съобщи подробности за по-нататъшните действия на кабинета си, но каза, че ще проведе консултации с депутатите след завръщането си от Мароко. НФА държеше три изключително важни министерства – на вътрешните работи, на имиграцията и на финансите. Шарл Мишел обяви, че ще бъдат назначени двама държавни секретари, които да гарантират приемствеността и функционирането на институциите. Стотици арестувани при протести в Брюксел (СНИМКИ+ВИДЕО) Освен Белгия още няколко страни членки на ЕС са против Пакта за миграцията на ООН. България реши да заеме позицията на въздържала се и няма да изпраща официални представители на форума в Мароко. Противопоставянето на споразумението е поредното доказателство как растящият национализъм подкопава многостранните усилия за справяне с миграционната криза. Макар Пактът да няма правно обвързваща сила, противниците му смятат, че той улеснява нелегалната миграция. Дори Австрия – страната, която в момента председателства ЕС, застана срещу Пакта. Белгия също в началото бе против. В средата на седмицата обаче Шарл Мишел съобщи, че е успял да овладее кризата в коалицията. И по тази причина снощното решение на НФА да я напусне предизвика шок. На правителственото заседание снощи лидерът на партията Барт де Вевер обяви, че този въпрос е червената линия за участието й в кабинета. Ной допълни, че правителството в Брюксел ще падне в момента, в който Шарл Мишел стъпи в Мароко. Оттеглянето на НФА е на път да сложи край на експеримента, наложен след парламентарните избори през 2014 г. Оттогава на власт е коалиция, доминирана от фламандски партии. А най-голямата от тях – НФА, се бори за отцепване на Фландрия от Белгия. Партиите в страната са разделени по езиков признак. Реформаторското движение (РД) на премиера Шарл Мишел е единствената партия от френскоговорещата Валония в управляващата коалиция. В нея влизат също фламандските Либерална партия (ЛП) и консервативната „Християндемократи и фламандци“ (ХДФ). Сега НФА си проправя пътя към победа на федералните парламентарни избори през май. Тя води в проучванията във Фландрия. Вотът може и да бъде изтеглен на по-ранна дата, ако Шарл Мишел не успее да ремонтира правителството си. Същевременно НФА е изправен пред сериозно предизвикателство от крайно дясната партия Фламандски интерес. Какво точно съдържа Пактът за миграцията, който България отхвърли? Стотици арестувани при протести в Брюксел (СНИМКИ+ВИДЕО)", "date": "2018.12.09", "title": "Пактът за миграция на ООН разклати кабинета в Белгия"}
{"url": "http://clubz.bg/76906-sergej_stanishev_populistite_i_desnicata_podkopavat_evropa", "text": "Европа е атакувана, подкопавана от много посоки. Това заяви пред БНР преизбраният председател на ПЕС Сергей Станишев. Според него сегашната ЕВропа налага политика на социални ограничения и създава усещане за несправедливост в доходи и възможности развите на базата на това кой е богат и кой беден. Амбицията на ПЕС била да бъде ядро на един по-широк лявоцентристки алианс.", "date": "2018.12.09", "title": "Сергей Станишев: Популистите и десницата подкопават Европа"}
{"url": "http://clubz.bg/76905-godna_za_vlastta_alternativa_iziskva_edinna_formaciq", "text": "Съгласен съм, че съюзът Демократична България не трябва да бъде пореден римейк на дясна коалиция.  Както и че трудната и закъсняла коалиция между Демократи за силна България и Да, България има много ясна обща ценностна, политическа и социална основа, което прави трудно, а може би и опасно, простото й разширяване в нов РБ с участието на нови партии. Но има два други важни момента. Моят възглед не е тайна. На този етап Демократична България трябва да се консолидира максимално, но и да партнира с други проевропейски, опозиционни сили. В перспектива, годна да упражнява властта алтернатива изисква единна формация, с общо ръководство, програма и поне минимум обща идеология. И то обща идеология според проблемите и предизвикателствата на XXI, а не XIX век... Но това си е мое мнение. Решението е на лидерите и на партийните демократични формати. При всяко положение, аз ще работя за успеха на листата на ДБ (със или без партньори) и кандидатите на ДСБ в нея.    ", "date": "2018.12.09", "title": "Годна за властта алтернатива изисква единна формация"}
{"url": "http://clubz.bg/76895-mej_shtqla_da_otloji_glasuvaneto_za_brekzit", "text": "Британската премиерка Тереза Мей се очаква да отложи насрочения за вторник ключов вот в парламента за сделката за \"Брекзит\" и да замине в началото на следващата седмица за Брюксел за нови преговори. Това съобщи Ройтерс, като се позова на в. \"Сънди таймс\".  \n\tВестникът цитира \"министри и помощници\", според които Мей ще обяви днес, че отлага гласуването. Мнозина предричат, че тя ще загуби вота и министрите се притесняват, че поражението може да доведе до падане на правителството.  \n\tМей ще замине за Брюксел следващата седмица, за да отправи последен призив към Европейския съюз за по-добри условия в сделката за излизането на Обединеното кралство, за да може да спечели подкрепата на депутатите, пише БТА. Започват дебатите за \"Брекзит\" Над 86% от читателите на \"Експрес\" поискаха от Мей да се откаже от сделката си в онлайн анкета, която получи повече от 15 500 отговора в рамките на 24 часа. Само 10,5% от участниците подкрепиха условията по \"Брекзит\", договорени от Тереза Мей. Непосредственото отхвърляне идва само дни преди сделката да се изправи пред гласуване в Камарата на общините. Депутатите трябва да решат във вторник дали Великобритания ще напусне Европейския съюз при условията на Тереза Мей или дали правителството трябва бързо да преосмисли подхода си към разделянето. Повече от 100 депутати от Консервативната партия вече публично заявиха, че ще гласуват против сделката. И ако бъде отхвърлена, както се очаква, министрите ще имат само 21 дни, за да се върнат в парламента и да решат какво планират да направят по-нататък.  Но сега започна да се говори, че Мей ще отложи глаусването във вторник. От „Даунинг стрийт“ заявиха, че няма план Б, като самият министър-председател настоява, че отхвърлянето на споразумението ще означава напускане на ЕС по правилата на Световната търговска организация. Междувременно противниците на сделката продължават да се придържат към натиска. Последният знак за хаос в редиците на торите е напускането на помощник на министъра на отбраната Гавин Уилямсън в знак на протест срещу сделката на премиера, пише \"Фокус\". ", "date": "2018.12.09", "title": "Мей щяла да отложи гласуването за \"Брекзит\""}
{"url": "http://clubz.bg/76893-trymp_izhvyrli_i_shefa_na_kabineta_si", "text": "Началникът на канцеларията на Белия дом Джон Кели ще напусне поста си в края на годината, съобщи вчера пред репортери американският президент Доналд Тръмп, цитиран от ДПА. \n\tИмето на неговия приемник ще бъде обявено до ден-два, каза Тръмп.  Според американски медии това може да бъде Ник Ейърс, 36-годишният началник на канцеларията на вицепрезидента Майк Пенс. През последните дни имаше спекулации, че Кели ще подаде оставка заради влошаване на отношенията с Тръмп. Бившият министър на вътрешната сигурност Кели бе натоварен със задачата да внесе ред в Белия дом, когато пое поста от Райнс Прибъс. \n\tВ излязлата неотдавна книга на американския журналист Боб Удуърд \"Страх: Тръмп в Белия дом\" Кели е цитиран да нарича Тръмп  . Той отрече да е правил подобни коментари, но слуховете, че отношенията между двамата се влошават, продължиха, отбеляза ДПА. \n\tТова е втората голяма промяна в администрацията, която Тръмп прави след междинните избори на 6 ноември, след като министърът на правосъдието Джеф Сешънс подаде оставка миналия месец по искане на Тръмп. Тръмп: Тилърсън е тъп като пън и мързелив Дали след време Тръмп няма да нарече и Кели \"тъп\" и \"мързелив\", както направи вчера с бившия дъргжавен секертар Рекс Тилърсън предстои да видим.", "date": "2018.12.09", "title": "Тръмп изхвърли и шефа на кабинета си"}
{"url": "http://clubz.bg/76894-koq_e_akk", "text": "Анегрет Крамп-Каренбауер е новата председателка на Християндемократическия съюз (ХДС). Така лидерският пост на партията отново се поема от жена. За първи път от 40 години обаче ХДС ще бъде ръководен от политик, който не е представен в Бундестага. Крамп-Каренбауер, както шеговито наричат АКК, спечели драматичния избор на конгреса на ХДС с 517 гласа, като главният ѝ конкурент Фридрих Мерц остана втори с 482 подадени бюлетини. Наблюдателите коментират, че преди гласуването именно тя е държала и най-впечатляващата реч от тримата кандидати за поста. Що се отнася до германската вътрешна политика, централните теми на АКК са следните:    55-годишната Анегрет Крамп-Каренбауер е омъжена от 34 години и има три деца. Тя обича да кара мотоциклет със съпруга си Хелмут и често може да бъде видяна сред публиката на футболни и хокейни мачове. Съпругът ѝ, който е минен инженер, преди години се отказва от професионалната си кариера, за да се грижи за децата и да я подкрепя. Анегрет Крамп-Каренбауер е смятана за доверено лице на канцлерката Ангела Меркел. По-важно обаче е друго: тя има достатъчно опит във всички полета на политическата дейност. По образование АКК е политолог и юрист. През 1998 е депутат в Бундестага в рамките на шест месеца. Напуска Берлин, тъй като  тогавашният министър-председател на Саарланд Петер Мюлер я връща в местната саарландска политика и я издига в кариерата. Там, в продължение на 12 години, тя оглавява различни министерства. В днешните си речи АКК често препраща към опита си от онова време: било то във вътрешната политика, семейството и жените, образованието или пък културата, труда, социалната политика и спорта. През 2011 година Крамп-Каренбауер поема министър-председателския пост на провинция Саарланд от Петер Мюлер. тя е втората жена от ХДС, заставала начело на федерална провинция. Още в началото на 2017, девет месеца преди изборите за Бундестаг, Християндемократическият съюз изглеждаше притиснат до стената. Кампанията на кандидата на социалдемократите за канцлерския пост Мартин Шулц вървеше с пълна сила. А при християндемократите се усещаше застой. През март същата година се проведоха първите избори за Ландтаг. И изведнъж ХДС се събуди от дълбокия сън: Анегрет Крамп-Каренбауер спечели вота в Саарланд със сензационен резултат  - 40,7%. На федерално ниво този резултат бе от голямо значение. Когато преди няколко седмици Фридрих Мерц, един от тримата кандидати за председателския пост на ХДС,  обяви самоуверено, че е способен да поведе ХДС към по-високи резултати, по-конкретно - от сегашните 30% до 40% на следващите избори за Бундестаг, АКК му отговори сухо, че тя самата знае много добре как се постига такъв успех и колко добре се чувства човек след това. През февруари 2018 Анегрет Крамп-Каренбауер се премести в Берлин, поемайки поста генерален секретар на ХДС. \"Способна съм, искам и ще успея\", подчерта тя на тогавашния партиен конгрес, където бе посрещната с бурни овации. От малката провинция Саарланд до голямата политическа сцена - опитът, натрупан през годините, помогна на АКК да се утвърди като успешен посредник между различните крила на ХДС, които нерядко си съперничат и застъпват различни интереси. А най-важната цел на \" \", както я наричат някои, е разработването на нова принципна програма на ХДС. Програма, с която да спечели онези по-консервативни съпартийци и избиратели, които бяха недоволни от Меркел. В името на този \"проект\" Крамп-Каренбауер се отправи на обиколка из цялата страна. Тя посети 50 града, в които се срещна и разговаря с местните представителства на ХДС. В предизборната битка за председателския пост на партията, по време на която тримата кандидати трябваше да се представят пред партийните членове на общо осем регионални конференции, АКК често разказваше за тези свои срещи. Нейната обиколка из Германия, на която тя отдели много време и сили, днес може да бъде разглеждана като сериозна засилка по пътя към лидерския пост на ХДС. Анегрет Крамп-Каренбауер, католичка от най-католическата федерална провинция, се представя като модерна консерваторка. Като нов лидер на ХДС, Крамп-Каренбауер има най-големи шансове да бъде следващият кандидат за канцлер, излъчен от тази партия.", "date": "2018.12.09", "title": "Коя е АКК?"}
{"url": "http://clubz.bg/76896-obedinenoto_kralstvo_vinagi_e_poveche_ot_dobre_doshlo_da_ostane", "text": "Холандецът Франс Тимерманс, който бе избран за водещ кандидат на Партията на европейските социалисти (ПЕС) за европейските избори догодина, призова вчера Великобритания да се откаже от Брекзита и да остане в ЕС, предаде ДПА, цитирана от БТА. Тимерманс, който в момента е заместник-председател на Европейската комисия (ЕК), но има амбициите да наследи Жан-Клод Юнкер на председателския пост през май, заяви на конгреса на ПЕС в Лисабон, че \"Обединеното кралство винаги е повече от добре дошло да остане\". Той заяви, че ако оглави ЕК, ще се бори за по-високи заплати, по-голяма подкрепа за малкия бизнес и за по-справедливо данъчно облагане на големите дигитални корпорации и на свръхбогатите.", "date": "2018.12.09", "title": "\"Обединеното кралство винаги е повече от добре дошло да остане\""}
{"url": "http://clubz.bg/76854-jenata_me_opitomi_kakto_si_pojela", "text": "Странникът още дълго седя така. Той напълно беше изгубил порива си за действие. Изгубил беше даже способността да върви. Храната беше заела цялото място в него и той с почуда установи, че вместо да стане по-силен, ставаше все по-слаб и несвестен. Каква е тая работа, помисли си. Жената ме опитоми, както си пожела. Дори по-лошо: аз сам се опитомих. Тури ме в креват, даде ми да ям, и готово. Сега съвсем ще ме угои и ще ме зазида навеки тук, да ѝ крася къщата. Той много се уплаши и тозчас взе решение. Макар да му беше тежко и на тялото, и на душата, вдигна се, отиде в другата стая и нахлузи ботушите. После повика стареца, който се беше свил в пещерата като бобено зърно и вече не спеше, а чакаше да види какво ще стане. В краен случай беше намислил да се престори на умрял. По този начин се надяваше да предизвика ако не любовта на жената, то поне нейната съвест. Когато започнеше да се дави от вина, старецът щеше да възкръсне и да я зарадва. Този план му се струваше извънредно умен и дори беше почнал да репетира. Затова и не се обади, колкото и онзи да го викаше. - Дай ми кожуха, старче. Отивам си. Старецът не повярва на ушите си и се напрегна да чуе по-добре. Странникът обаче се досети, разбута решително парцалите и надникна право в пещерата. - Давай кожуха, обеща ми. И по-бързо, че трябва да вървя. Старецът замижа. Той искаше по-пълно да се наслади на неочаквано лесната си победа, но с бързането си онзи му пречеше. Ето, че му хрумна друг номер и старецът примлясна от удоволствие. - Няма да ти го дам. Върви така. Странникът спря да помисли и рече: - Все ми е тая. Със или без кожух, тръгвам. Не мога да остана повече тук. Ще се затрия. Старецът видя, че е сериозен, затова стана сериозен и той. - Аз сега не мога да стана, затиснат съм от дрехите. Ти го издърпай изпод мен. Цяла нощ лежа върху него, тъкмо съм го стоплил. Странникът послуша съвета му. Кожухът наистина беше голям и много топъл. После отново натрупа парцалите върху стареца, сякаш нищо не е било. В това време Богиня беше отишла да си изсуши косата и да приготви банята. Тя действително беше намислила да очовечи мъжа, за да не се срамува по-късно, когато дойде ред да го покаже. На тая благородна задача смяташе да посвети деня си. Ето защо остана силно учудена, че не го намери, като се върна. Щом видя, че и ботушите ги няма, веднага ѝ просветна. Всъщност Богиня очакваше такова нещо. Ненапразно беше изчела толкова книги и погребала двама мъже. Наплюска се и му дойде смелост, каза си хладнокръвно тя. Като огладнее довечера, сам ще се върне и ще ме моли да го прибера. Странникът бодро беше хванал пътя си, но след малко силите го напуснаха. Не беше свикнал на такава ситост и топлина. Разстоянието, което беше изминал, беше толкова малко, че сякаш изобщо не се беше отдалечил. Той все си оставаше близо до Богинината къща. Вика ме, помисли си. Понеже гостът ѝ си беше отишъл, а тя не искаше трудът ѝ по приготвянето на банята да иде нахалост, Богиня се зае да окъпе стареца. За тази цел напълни печката с дърва, колкото можеше да побере, и отиде да го измъкне от леговището му. - Ставай! – нареди тя. – Ще те къпя. Богиня добре знаеше, че старецът ненавижда банята и никога не би склонил доброволно да влезе там. Той плюеше и се зъбеше, а веднъж дори я беше ухапал. Затова се приближи до кревата извънредно предпазливо. Верен на своята новоизмислена тактика, старецът се правеше на умрял. Богиня разбута завивките и ги свали на земята. Старецът не помръдваше. Тя се смути. Не че се хвана на въдицата му, просто ѝ се стори, че съвсем се е смалил. Рядко имаше случай да го види така, в цял ръст. Той все се свираше в леговището си, гледаше да не ѝ се пречка. Да не би да се бои от мен, мина ѝ през ума. Тази мисъл обаче беше абсурдна и Богиня веднага я пропъди от себе си. Въпреки това видът на старчето я нажали. То не беше по-едро от недорасло дете и всичко у него беше изхабено и съсухрено, като че ли някой дълго го беше киснал във вода, а после го беше забравил да се суши на слънце. Тя съвсем смътно помнеше мъжа, от когото в умалялото тяло нищо не беше останало. Старчето въздъхна във вечния си сън и с това се издаде. Богиня му отвърна с тънка, безкръвна усмивка, изтощена от нощни бдения. Ако пожелаеше, можеше да го вземе на ръце и да го отнесе в банята, без да ѝ натежи. - Хайде, ставай – повтори примирено. – Нали виждам, че нищо ти няма. Старецът отвори очи. Те бяха вече отдавна забулени от катаракта и поради това – пусти и лъчезарни. - Още не – рече той, - но скоро. - Ти все така разправяш – засмя се Богиня и го вдигна от кревата. Старецът също се засмя. Той се размечта за смъртта, но този път за истинската. Тя му се струваше бяла, сладка и гъста, като чашата мляко, което Богиня понякога му притопляше за закуска. Старецът щеше да се потопи целият в нея. Малко се страхуваше само как така повече няма да диша. Не му беше особено ясно. Уж беше стар, а постоянно му се искаше да диша, дори когато спеше. Това беше най-силното му желание и той не можеше да си представи какво ще е, ако и то изчезне. Там все ще има нещо, помисли си, не може да няма нищо. - Само да не ме гориш, ей! – заръча. - Няма да те горя – успокои го Богиня. – Ще те погреба, както си си. Тя му съблече дрехите и ги хвърли в един леген. Старецът остана гол-голеничък. Той изобщо не се срамуваше от мъничкото си, остаряло тяло, ами пристъпваше от крак на крак, защото нямаше търпение Богиня да почне да го полива с топлата вода. Виж го ти какъв е послушен, каза си тя с известно безпокойство и му насапуниса главата. - И с новите обувки, да не забравиш обувките – рече старчето и кихна, понеже в носа му беше влязла пяна. Богиня хвана голямата гъба и взе да го търка. То нямаше сили да се задържи на едно място и се клатушкаше на всички страни. Тя го подпря, да не се катурне, и продължи да търка, докато старецът не се разпищя. - Стига, стига! Беше порозовял от глава до пети и приличаше на новороден. Освен това миришеше хубаво. Богиня с гордост огледа резултата от труда си. После взе една голяма хавлия и го уви. Замъкна го в кухнята и го настани до печката. - Аз скоро ще умра – заяви отново старецът радостно. - Я първо да закусиш – предложи тя и извади от шкафа чинията с двете мекици. Старецът остана очарован. Значи все пак ме обича, помисли си той и задъвка мекиците бавно и на мънички хапки, без да скрива наслаждението си. Богиня вършеше своя си работа и от време на време го поглеждаше, да не би да се изгори на печката. Нали обичаше топлината, старецът все напираше да е близък с огъня. Когато приключи със закуската, той доволно обърса уста в крайчеца на хавлията и заяви: - Най си е добре, като сме двамата. Не ни трябват други. - Че къде видя други? – отвърна Богиня, без да се обърне. - Знам аз – хитро подметна старчето. – Иска ти се да се прежениш. Ама изчакай, моля ти се, докато умра. Инак ще ми се пръсне сърцето. И то подсмръкна хем на шега, хем наистина. Глупав си като детенце и също толкова невинен, помисли си Богиня. Стана ѝ мило, че старостта толкова му приличаше. Едва сега си обясни защо не го помнеше като мъж. Ами че като по-млад той не се беше откроявал с нищо сред всички останали. Чакал беше търпеливо да достигне същинската си възраст. Тя вярваше, че всеки човек си има същинска възраст, която не е непременно в младостта. Ето, че старецът най-сетне беше достигнал своята. Богиня остана много доволна от това си прозрение. Най-накрая главата ѝ се проясни, понеже отдавна я мъчеха угризения. - Слушай – рече му тя. – Ще ти кажа нещо, но няма да ми се сърдиш, защото то е чистата истина, а на истината не си струва човек да се сърди. За мъж вече не те бива. Но пък от тебе става чудесно детенце. Старецът чак плесна с ръце, толкова му хареса тая идея. За него тя беше не само изгодна, но и напълно естествена. От доста време насам – откак беше съвсем остарял – той не спираше да се чуди как така продължава да върви по пътя си, след като пътят отдавна е свършил. Сега разбра и се зарадва на късмета си. За него още щяха да скърбят и да го обичат, дори повече отпреди. Почувства се важен. Бузите му, сгорещени от банята, лъснаха като ябълки. - Може пък и да поживея още някоя и друга годинка – съобщи той. – Може даже ти да умреш преди мене. В тия работи ред няма. - Няма – съгласи се Богиня. - И тогава – продължи старецът – ще ми оставиш къщата. Току-виж съм решил да се преженя. Богиня се засмя. Както беше угрижена, изведнъж ѝ дойде настроение. В гърдите ѝ се блъскаха чувства и щом достигнеха до лицето ѝ, я разхубавяваха. Тя отиде в другата стая и извади от гардероба кат чисти дрехи. После хубаво подсуши старчето и го нагласи като кукла. Получи се извънредно приятно за гледане. Богиня приседна срещу него да му се полюбува. След това го заведе обратно в кревата и взе да трупа завивките отгоре му. - Аз излизам – предупреди го. – Да слушаш! Старецът ѝ намигна. - Пак ли при любовника? - Пак. Старецът замълча. Той потърси в сърцето си одевешното огорчение, но не го откри. - Да не се бавиш много, чу ли? – заръча ѝ. – Скоро ще огладнея. - Няма – обеща Богиня. Старецът остана сам. Банята и закуската съвсем го бяха изтощили. Затвори очи и си представи, че е скъпоценен предмет в мъничко ковчеже. Всички го търсеха, а никой не го намираше. Само той знаеше къде е. Ето, че и последната грижа беше изчезнала от живота му. Като не се сети повече за какво да се оплаче, прииска му се да извърши някоя пакост. Но и за това бяха нужни сили, каквито старецът повече нямаше. Тогава реши да спи. Сънят обаче го изпревари и го взе в обятията си като пеленаче. Не след дълго към него се понесоха отломки от собственото му детство и старецът засънува бъдещето си, грижовно предрешено от съня като минало, за да не го изплаши.  ", "date": "2018.12.09", "title": "\"Жената ме опитоми, както си пожела\""}
{"url": "http://clubz.bg/76891-rusiq_i_opek_sykrashtavat_proizvodstvoto_na_petrol", "text": "Членовете на Организацията на страните износителки на петрол (ОПЕК) се договориха да намалят производството на петрол през 2019 г. с общо 1.2 милиона барела на денонощие.  Русия и Саудитска Арабия пак се договориха за ОПЕК + Споразумението предполага намаляване на производството с 800 000 барела дневно от страните от ОПЕК и с 400 хиляди барела дневно от страните извън ОПЕК. Сключено е за шест месеца с възможност за преразглеждане през април 2019 г. Дълго време Русия отказваше да намали производството с повече от 150 000 барела на ден. Руският министър на енергетиката Александър Новак заяви, че поради зимния период е невъзможно да се постигне намаления в по-голям обем. Иран заплашва да блокира износа на петрол от Персийския залив По време на разговорите енергийният министър дори отлетя от Виена в Санкт Петербург, за да обсъди параметрите на сделката с руския президент Владимир Путин. При завръщането му във Виена позицията на Русия беше непроменена - Москва все така настояваше за максимално намаление от 150 000 барела на ден. На 7 декември обаче Русия неочаквано направи отстъпки за картела, като се съгласи да намали производството с 200 000 барела на ден. За Русия оптималната цена на петрола е 60 долара за барел, въпреки че страната е готова за по-ниски цени - базовата цена на барел петрол е определена на 40 долара в бюджета на Руската федерация. Техеран: САЩ няма да ни спрат да изнасяме петрол Освен Русия и Иран се превърна в основен препъникамък, тъй като Техеран категорично отказа да намали производството поради санкциите на САЩ. Властите на Ислямската република не бяха съгласни даже и на символичен спад в производството заради негативния ефект върху икономиката. В резултат на това ОПЕК и партньорите извън картела се договориха да направят изключение за Иран - Техеран няма да намали производството на петрол. Иран се превърна в единственото изключение от сделката. Всички държави от картела, както и партньори извън ОПЕК, ще намалят производството с около 3% от пиковите нива през септември-октомври. Тръмп: Няма да разваля връзките с Рияд, за да не скочи петролът до $150 Иран заплашва да блокира износа на петрол от Персийския залив Техеран: САЩ няма да ни спрат да изнасяме петрол Тръмп: Няма да разваля връзките с Рияд, за да не скочи петролът до $150", "date": "2018.12.09", "title": "Русия и ОПЕК съкращават производството на петрол"}
{"url": "http://clubz.bg/76897-skopie_pita_karakachanov_vrajdebnost_ili_priqtelstvo", "text": "Изявлението на вицепремиера Красимир Каракачанов е отлична възможност за контра-отговор и създаване на отрицателни нагласи, които ще ни отдалечат едни от други и ще създадат враждебност вместо приятелство. Това се казва в декларацията на македонското министерство на външните работи, съобщи БНР Каракачанов: Македонският език може да спре пътя на страната към НАТО и ЕС Поводът е вчерашното изявление на  Каракачанов, в което той заплаши Република Македония с блокада на членството ѝ в ЕС и НАТО, ако македонският премиерът Зоран Заев продължава да твърди, че има македонски език. \"Подписахме Договор за приятелство. Ще изграждаме приятелство, но това означава взаимно уважение\", както и \"уважение и за интересите на съседа\", се казва още в декларацията. \"Република Македония ще продължи и в бъдеще активната си, конструктивна и добросъседска политика, която е в духа на Договора с България и европейските ценности, които зачитат и двете страни“, посочва още македонското министерство на външните работи.", "date": "2018.12.09", "title": "Скопие пита Каракачанов: Враждебност или приятелство?"}
{"url": "http://clubz.bg/76902-krasimir_karakachanov_ne_iskam_da_ostana_kato_glupaka_v_istoriqta", "text": "Вицепремиерът и лидер на ВМРО Красимир Каракачанов заяви пред БНР, че не иска да остане като \"глупака в историята\". Повод за коментара му бе напрежението в отношенията между България и Македония. Според него комисията, създадена според този договор, която трябва да оцени историческите събития, няма никакъв напредък в своята работа. Той заяви, че не се страхува от предсрочни избори, но обясни, че това ще бъде губене на време за държавата. В политиката, особено когато си в коалиция, трябва да се съобразяваш с партньорите, за да няма драми. Синята каска, обаче, вече я подарих на премиера Борисов. Който не е разбрал, че подобни крамоли са вредни, няма да разбере нищо и следващата година. Може ли в едно семейство да има скандали и комшиите да го уважават? Вместо да убеждаваме ГЕРБ, се разправяме със себе си\", каза Красимир Каракачанов. Заради ситуацията в Керченския пролив няма искане към България за засилено военно присъствие, но има такова към Турция.", "date": "2018.12.09", "title": "Красимир Каракачанов: Не искам да остана като глупака в историята"}
