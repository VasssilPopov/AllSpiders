{"url": "http://clubz.bg/57413-ministyr_angelkova_do_oktomvri_razdelqme_kurortite", "text": "Това каза пред журналисти министърът на туризма Николина Ангелкова в Средец, съобщиха от министерството. Според министърката с определянето на статута ще регулира всяка дейност, както инфраструктурата, така и архитектурната визия и градоустройствените параметри. Освен това ще се регламентира шума, като могат да бъдат обособени отделни зони за отдих, за забавления и за търговия. Тя посочи, че във всички туристически държави има известни курорти за забавление, както и определени места за семейна почивка, така трябва да е и в България. С промените ще се очертаят ясно разликите между община и курортен комплекс. Относно исканията на „Съюза на собствениците“- Слънчев бряг за среща с министър Ангелкова тя заяви, че е готова да разговаря е неговите представители. А във връзка с проверките на дискотеките министърът коментира, че контролните органи следят стриктно да се спазва закона.   ", "date": "2017.08.19", "title": "Министър Ангелкова: До октомври разделяме курортите"}
{"url": "http://clubz.bg/57397-zashto_ispaniq_e_po_zastrashena", "text": "Ница, Берлин, Лондон, Стокхолм, а сега и Барселона: терористи вече на няколко пъти целенасочено газят хора, врязвайки се с превозни средства в множеството. Вчерашните атентати в Каталуния са най-тежкото терористично нападение в Испания след 11 март 2004 година. Тогава в четири регионални влака избухнаха бомби, които убиха 191 души. Вече близо 13 години в Испания сякаш беше спокойно, нямаше ислямистки тероризъм. Но опасността очевидно дремеше в лицето на много хора, живеещи по периферията на испанското общество. От Ница до Барселона - колата като оръжие на тероризма Второто поколение мигранти от Северна Африка, млади мъже от марокански или туниски семейства, на пръв поглед добре интегрирани в страната, често пъти обаче подвизаващи се в света на дребната престъпност: тъкмо тази група хора стават с предимство жертва на пропагандата и облъчването, които проникват в техните среди. В социалните мрежи техни братя, братовчеди и приятели непрекъснато ги подканват да предприемат нещо – например, срещу несправедливата война в Сирия. Или пък да се присъединят към „Ислямска държава”. Откакто обаче ИД изгуби големи територии в Сирия и Ирак, терористите все по-често атакуват цели в Европа. Притегателната сила на джихадистите от така наречения \"халифат\" действа и в Испания. Тук тя дори е още по-интензивна, отколкото другаде в Европа, защото са налице два допълнителни катализатора: географията и историята. Най-много потенциални терористи испанската полиция е успяла да изолира както в големите градове, така и в испанските ексклави в Северна Африка – Сеута и Мелиля. Испания издирва мароканеца Юнес Абуяакуб. Атентатът в Барселона е можело да бъде още по-кървав Още \"Ал Кайда\" пишеше в програмата си, че целта е да \"да бъде възвърната арабската Ал Андалус\". Тъй че от „Ислямска държава” просто са копипействали тази точка. Вече отдавна има сигнали за предстоящи терористични нападения в Испания. В този смисъл случилото се в четвъртък е шок, но не и изненада. Испанските власти до момента вършат добра работа – и през годините са успели да предотвратят доста нападения. Само през тази година арести бяха извършени на Майорка, на Канарските острови и в континентална Испания. Но в днешните времена абсолютната сигурност е нещо непостижимо. Испания издирва мароканеца Юнес Абуяакуб. Атентатът в Барселона е можело да бъде още по-кървав", "date": "2017.08.19", "title": "Защо Испания е по-застрашена?"}
{"url": "http://clubz.bg/57400-napadatelqt_ot_finlandiq_18_godishen_marokanec", "text": "Нападателят от Финландия, който вчера уби двама души и ради още 8, намушквайки ги с нож в пешеходната зона на град Турку, е 18-годишен мароканец. Той е пребивавал в страната от 2016 г и е бил в процедура по получаване на убежище като бежанец. Това съобщи официално финландската полиция, цитирана от Ройтерс. Атаката стана докато Европа още бе в шок от атентатите в Испания. Нападателят от Финландия бе прострелян от полицаи и арестуван веднага след атаката, но до момента не се споменаваше нищо за самоличността му. Името му все още не е съобщено. Той е в болница, защото се лекува от прострелната рана в крака.  Испания издирва мароканеца Юнес Абуяакуб. Атентатът в Барселона е можело да бъде още по-кървав Властите в северната европейска страна вече потвърждават, че разследват версия \"терористичен акт\" за нападението. През нощта са извършени обиск в апартамент и няколко ареста. Двама убити и 6-има ранени след нападение с нож във Финландия И двама убити в атаката с нож са финландски граждани, съобщава Би Би Си. Сред ранените има един британски, шведски и един италиански гражданн, казват още от полицията.  Според непотвърдена информация цели на нападателя са били предимно жени като 6 от 8 пострадали са от нежния пол.  Двама убити и 6-има ранени след нападение с нож във Финландия", "date": "2017.08.19", "title": "Нападателят от Финландия - 18-годишен мароканец"}
{"url": "http://clubz.bg/57399-chez_poluchi_nqkolko_obvyrzvashti_oferti_za_biznesa_si_v_bylgariq", "text": "Чешкото дружество ЧЕЗ Груп е получило няколко \"обвързващи\" оферти за бизнеса си в България. Това става ясно от съобщение, публикувано на сайта на компанията.  В момента предложенията са предмет на анализ, но оттам отказаха повече информация.  За продажба на активите на ЧЕЗ у нас се заговори още през януари, а в началото на месеца от дружеството съобщиха, че ще вземат окончателно решение за бъдещите си операции през септември. ЧЕЗ продава бизнеса си в България Според неофициална информация след последното пресяване на кандидатите през май в надпреварата останаха  собствениците на   – братята Атанас и Пламен Бобокови, които си партнират с турската STFA Yatirim,  , пазарджишката  на Гинка Върбанова и чешката енергийна компания  . Евентуална сделка с нея обаче трябва да бъде одобрена от Комисията за защита на конкуренцията, защото тя вече държи електроразпределителната мрежа в Североизточна България и може да се превърне в монополист на пазара.  Най-добрите оферти са били за около 300 млн. евро, което е близо до сумата, за която чехите купиха 67 на сто от електроразпределителната мрежа в Западна България в края на 2004 г. (281,5 млн. евро). Останалите 33 процента бяха продадени от държавата през борсата и са собственост на различни фондове и финансови посредници. През 2006 г. ЧЕЗ закупи и въглищната централа ТЕЦ Варна. Сред активите са и два парка за производство на електроенергия от възобновяеми източници. Заради липсата на екологични инсталации ТЕЦ Варна трябваше да затвори в началото на 2015 г. Преди това месеци наред собственикът не успя да намери инвестиции, които да позволят на централата да продължи да работи. През юли 2016 г. ЧЕЗ заведе арбитражно дело срещу България в Международния център за уреждане на инвестиционни спорове. Мотивите на дружеството бяха, че институции ни са провели \"редица интервенции,  които вредят на дейността на ЧЕЗ в България и в дългосрочен план поради критичната ситуация на местния енергиен пазар\".  \n\t ", "date": "2017.08.19", "title": "ЧЕЗ получи няколко \"обвързващи\" оферти за бизнеса си в България"}
{"url": "http://clubz.bg/57402-tapata_na_orlov_most_oshte_sedmica_zatvarqt_i_chast_ot_kanala", "text": "Ако сте прочели преди дни новината, че ремонтът на \"най-натовареното кръстовище в страната\" - \"Орлов мост\" в София, ще приключи до 22 август - не бързайте да се радвате. Столичната община обяви, че тази нощ ще бъде пуснато движението по \"Цариградско шосе\" в посока центъра, след като платното на булеварда и кръстовището са ремонтирани. Но... тапата остава още поне седмица - докъм 28 август. Фандъкова обеща: ремонтът на Орлов мост приключва до 22 август Оказа се, че ориентировъчната дата 22 август, макар и преизпълнена, важи само за първия етап от реконструкцията. От понеделник започва ремонт на пътя в същия участък - от \"Орлов мост\" до алея \"Яворов\", но този път в обратна посока - от центъра към изхода на София. Ще бъде затворена за частична реконструкцията и на отсечката на бул. \"Евлоги и Христо Георгиеви\" от \"Орлов мост\" до улица \"Гурко\". Йорданка Фандъкова съобщи пред Би Ти Ви, че там ще се поправят частично само най-дълбоките части на образувалите се коловози, защото общината в момента няма възможност за повече.  Тръгна нов търг за ремонт на \"Графа\" в София Фандъкова е поискала от Пътната агенция временно да спре ремонтът на „Симеоновско шосе”, докато тече този на бул. „Цариградско шосе” и на Околовръстното шосе, за да не се затруднява допълнително движението в града. Тръгна нов търг за ремонт на \"Графа\" в София", "date": "2017.08.19", "title": "Тапата на \"Орлов мост\"  - още седмица, затварят и част от Канала"}
{"url": "http://clubz.bg/57401-sportni_ikoni_sreshtu_taka_narecheniq_prezident_trymp", "text": "Изказванията на Доналд Тръмп по повод събитията в Шарлотсвил осигуриха на американския президент още един враг сред големите спортисти в Америка.  В интервю за спортната телевизия ESPN един от най-добрите играчи в Националната баскетболна асоциация (НБА)   обяви, че ще бойкотира бъдещото посещение на тима си \"Голдън Стейт уориърс\" в Белия дом. \"Шпигел\": Истинското лице на Тръмп Тръмп ядоса света след Шарлотсвил: И едните, и другите бяха много агресивни Има такава традиция сред шампионите в отборните спортове в САЩ. Те получават формална покана от президента, след което отиват на визита и носят подаръци на държавния глава, като например екип с неговото име. Той далеч не е единственият противник на президента в тима на \"Голдън Стейт\". Белият треньор на \"воините\" Стив Кър редовно критикува Тръмп. Наскоро Кър обяви, че би предложил целият отбор да не ходи в Белия дом. Това провокира информации, че тази година няма да има баскетболен шампион на визита във Вашингтон. Подобен проблем е налице и с шампиона в американския футбол \"Ню Инглънд Пейтриътс\" - някои от асовете на \"патриотите\" твърдо няма да са в делегацията на отбора. Независимо че собственикът Боб Крафт и най-добрият играч Том Брейди минават за подръжници на наследника на Барак Обама. Думите на Тръмп, че и двете страни носят вина в Шарлотсвил, както и че сред крайнодесните имало добри хора, а не само неонацисти, предизвикаха гнева на друг от големите в НБА - лидера на \"Кливланд\"  . Отбор се разделя, бойкотира хотели. Заради Тръмп Краля е отявлен противник на Тръмп, той често коментира действия и изказвания на президента. Също така открито бойкотира хотелите му и това понякога поставя тима му в деликатни ситуации при пътувания за мачове от сезона в НБА. Леброн нарече Доналд Тръмп   И добави, че благодарение на него омразата е станала  През миналата година - още преди Тръмп да влезе в Белия дом, асове в американския футбол отказаха да стават прави на химна преди мачове в знак на протест срещу расизма и дискриминацията. Дюрант не ги пропусна в интервюто си, а също така застана зад баскетболни величия като Джеймс, Кармело Антъни, Крис Пол и Дуейн Уейд в техните персонални битки срещу проблема. Изглежда, че цялата спортна общност в Америка има проблеми с политиката на Тръмп и това е напълно логично, тъй като в отборите от всички спортове се подвизават състезатели от най-различни раси, като тъмнокожите доминират в баскетбола, бейзбола и американския футбол. В четвъртък три отбора от щата Флорида - \"Лайтинг\" (хокей на лед), \"Рейс\" (бейзбол) и \"Бъканиърс\" (американски футбол) обявиха, че ще осигурят средства за премахването на статуя на Конфедерацията в Тампа.  Много полемика предизвика и предложението на Джон Хенри, собственик на \"Ливърпул\", а също така на бейзболния \"Бостън Ред сокс\", да бъде преименувана улицата, на която е стадионът на клуба - \"Фенуей парк\". Тя носи името на Том Яукий, собственик на тима в периода 1933-1976 г. Яукий има репутацията на отявлен расист в спорта. Той е основната причина \"Ред сокс\" да привлече афроамериканец чак през 1959 г., 12 години след като прочутият Джаки Робинсън проправя пътя на тъмнокожите в един от най-популярните спортове отвъд океана. Милиардерът Джон Хенри обясни, че му е омръзнало отборът му постоянно да опровергава твърденията, че не подкрепя мултикултурата и правата на всички американци, независимо от расата им. Тръмп ядоса света след Шарлотсвил: И едните, и другите бяха много агресивни Отбор се разделя, бойкотира хотели. Заради Тръмп", "date": "2017.08.19", "title": "Спортни икони срещу \"така наречения президент\" Тръмп"}
{"url": "http://clubz.bg/57403-ataka_s_noj_i_v_ruski_grad", "text": "Седем души са ранени, след като въоръжен с нож мъж нападна пешеходци в центъра на руския град Сургут, на около 2100 км от Москва. Полицията е застреляла нападателя на мястото на престъплението, съобщават световните агенции. Двама убити и 6-има ранени след нападение с нож във Финландия Около 11,20 ч в събота местно време е подаден сигнал за инцидента. Четирима от ранените са в тежко състояние. Те са в болница, наложили са се операции. Другите трима пострадали са с по-леки травми. Осмата \"жертва\" на атаката е самият нападател, който е оказал съпротива и затова полицаите са го застреляли, съобщава ТАСС. Според първоначалните данни на руските власти не става дума за тероризъм, а агресивният мъж вероятно е имал психически проблеми. Самоличността му не беше разкрита от властите. Разследването на инцидента продължава. Сургут се намира в Ханти-Мансийския автономен окръг, на 2100 км от Москва.", "date": "2017.08.19", "title": "Атака с нож и в руски град"}
{"url": "http://clubz.bg/57404-28_godishna_bivsha_manekenka_vodi_komunikaciqta_na_beliq_dom", "text": "Ветровитият пост директор на комуникациите на Белия дом ще си има нов, четвърти поред титуляр, откакто Доналд Тръмп е президент на САЩ. Постът отива в ръцете на 28-годишната Хоуп Хикс, съобщава \"Гардиън\". Дамата е тийн-модел, идва от PR-средите и е класически политически \"новак\". До момента е била директор на стратегическите комуникации в екипа на президента. Стив Банън си тръгва от Белия дом Хикс  ще замести на поста в Белия дом Антъни Скарамучи. Той оцеля на позицията в Белия дом едва десетина дни, след като беше изваден запис на негова тирада пред репортер.  Скарамучи уволнен. След 10 дни на поста си Назначението на Хикс идва в безпрецедентно сложен момент за комуникациите в Белия дом, коментира \"Гардиън\". В последните дни Тръмп си навлече критики от всички страни заради неуместното поведение по отношение на сблъсъците в Шарлотсвил. Тръмп ядоса света след Шарлотсвил: И едните, и другите бяха много агресивни Конгресмени от Републиканската партия и от Демократическата партия го призоваха по-остро да осъди неонацистите и белите националисти, а някои от тях открито поставиха под съмнение компетенциите и моралните устои на президента. Реакция имаше и сред крупния бизнес в САЩ, и в света на спорта. Преди Скарамучи, шеф на комуникациите в Белия дом бе Майкъл Дюбке. Той обаче хвърли оставка през май. Преди това позицията се съвместяваше заедно с тази на прес секретар на президента от Шон Спайсър.  Говорителят на Белия дом хвърли оставката си Скарамучи уволнен. След 10 дни на поста си Тръмп ядоса света след Шарлотсвил: И едните, и другите бяха много агресивни Говорителят на Белия дом хвърли оставката си", "date": "2017.08.19", "title": "28-годишна бивша манекенка води комуникацията на Белия дом"}
{"url": "http://clubz.bg/57405-sybarqneto_na_kyshti_v_asenovgrad_prodyljava", "text": "Съборените постройки в ромския квартал в Асеновград вече са 36, съобщи Би Ти Ви. За пет къщи е в ход процедура по обжалване пред Административния съд в Пловдив. От петък новобутнатите сгради са 10. Повечето постройки се премахват с техника от общината. За новата партида събаряния се похвали преди ден в туитър вицепремиерът Валери Симеонов.    Акциите по премахването досега преминава без напрежение. Социални работници консултират желаещите да се включат в реда за настаняване в осигурени от общината жилища.  Събарянето на незаконните постройки в махалата е една от мерките, предприети след избухването на конфликта в Асеновград. Той избухна през юли след сбиване между роми и спортисти от местния спортен клуб. По случая има задържани 11 души, но процесът още не е в съдебна фаза.   ", "date": "2017.08.19", "title": "Събарянето на къщи в Асеновград продължава"}
{"url": "http://clubz.bg/57406-merkel_nqma_da_tyrpim_namesa_v_izborite_ankara_arogantni_ste", "text": "Германското правителство няма да търпи опити за намеса в предизборната кампания. Това заяви канцлерът Ангела Меркел на среща ръководения от нея Християндемократичен съюз в град Херфорд, съобщи БНР. Всички германски граждани, включително от турски произход, имат право свободно да изберат една или друга германска партия на парламентарните избори идния месец, добави канцлерката. Поводът за острата й реакция бе изявление на турския президент Реджеп Ердоган от вчера. Той призова турците в Германия, които имат право на глас на парламентарните избори в европейската страна наесен, да не гласуват за неприятелите на Турция. И спомена имената на Меркел, на лидера на левицата Мартин Шулц, партията на \"Зелените\". Ердоган призова турците в Германия да не гласуват за Меркел, Шулц или Зелените", "date": "2017.08.19", "title": "Меркел: Няма да търпим намеса в изборите. Анкара: Арогантни сте"}
{"url": "http://clubz.bg/57408-daesh_poe_otgovornost_i_za_atakata_s_noj_v_rusiq", "text": "Терористичната групировка \"Даеш\" е поела отговорност за нападението с нож в руския град Сургут, съобщиха \"Ройтерс\" и \"Франс прес\". Двете агенции се позовават на т.нар. информационна агенция на джихадистите \"Амак\". По-рано стана ясно, че мъж е нападнал хора с нож в град Сургут в Русия. Първоначалната информация на властите бе, че извършителят е с психически проблеми.  Атака с нож и в руски град В обръщение на \"Амака\" се казва, че нападателят е войник на джихадистката групировка. Тя вече пое отговорността и за двата атентата в Испания. Нападателят в Русия бе застрелян от полицията. Следователите са установили самоличността му, съобщи говорителката на следствения комитет на Руската федерация Светлана Петренко пред ТАСС. Според местни медии извършителят на нападението е местен жител, роден през 1994 г. ", "date": "2017.08.19", "title": "\"Даеш\" пое отговорност и за атаката с нож в Русия"}
{"url": "http://clubz.bg/57395-nyu_jork_smenq_plochki_napomnqli_znameto_na_konfederaciqta", "text": "Плочките в една от станциите на метрото в Ню Йорк ще бъдат сменени. Причината - дизайнът им в момента твърде много напомнял на знамето на Конфедерацията. Това съобщи Асошиейтед прес, позовавайки се на кмета на американския град Бил Де Блазио. Мярката е заради създалото се расово напрежение в Шарлътсвил, САЩ, където се стигна до сблъсъци между националисти и противници на расизма.  Убиецът от Шарлотсвил бил поклонник на Хитлер Плочките за смяна са в станция на метрото на 40-ия улица в посока \"Таймс скуеър\". Те са в в червено, бяло и синьо. Фаянсът е поставен преди десетилетия, като дизайнът е базиран на геометрични форми, представляващи кръстопътя на света. Според Де Блазио обаче в Ню Йорк трябва да се направи пълна инспекция    От съобщението не става ясно какво точно включва това. Стив Банън си тръгва от Белия дом Под натиска на част от обществото в цяла Америка се премахвани монументи, свързани с Конфедерацията. Мотивът за това е, че защитавали робството за афроамериканците.  Президентът на САЩ Доналд Тръмп пък ядоса света, след като заяви, че в сблъсъците в Шарлотсвил вина имат и двете страни - и националистите и крайно десни елементи, и крайно леви хора.  \"Шпигел\": Истинското лице на Тръмп Стив Банън си тръгва от Белия дом \"Шпигел\": Истинското лице на Тръмп", "date": "2017.08.19", "title": "Ню Йорк сменя плочки - напомняли знамето на Конфедерацията"}
{"url": "http://clubz.bg/57396-slynchev_brqg_izliza_na_protest_sreshtu_valeri_simeonov", "text": "Протест срещу акциите на вицепремиера Валери Симеонов срещу шума в Слънчев бряг ще се състои днес от 17 ч. на паркинга на \"Какао бийч\" в курорта. Акцията на недоволство е заявена пред общината, съобщават организаторите.  Кой е смешният? Преди дни около 500 души – работещи в популярни заведения в курортното градче, блокираха част от улиците в курорта. Причината са акциите на вицепремиера срещу шума, които той самият нарече \"война\". Симеонов заедно с полиция иззе озвучителна техника, а диджей Станчо бе арестуван за 24 часа. Протестиращите поискаха помощ от премиера Бойко Борисов, който трябвало да спре заместника си.  Служители в Слънчев бряг: Бойко, помогни ни, спри Валери! Премиерът обаче защити акциите срещу шума - действията на Симеонов били \"в рамките на правомощията и в рамките на това, което пише в закона\".  Борисов: Симеонов спазва закона. Ако трябва промяна - мястото е парламентът Заради вицепремиера след 10 успешни години организаторите на най-големия летен музикален фестивал на открито в България Solar Summer обявиха, че отменят последните две събития. Те трябваше да се състоят вчера и днес. Очаква се да бъде заведено дело срещу Симеонов за пропуснати ползи. Фестивалът SOLAR Summer няма да го бъде. Заради Валери Симеонов Преди ден обаче от Съюза на хотелиерите в курортен комплекс \"Златни пясъци\" подкрепиха действията на вицепремиера. В декларация до медиите, те посочиха, че \"държавата за първи път в негово лице показа как следва да се реши толкова наболял проблем\". МВР козирува на мутрите. Браво на Валери Симеонов Служители в Слънчев бряг: Бойко, помогни ни, спри Валери! Борисов: Симеонов спазва закона. Ако трябва промяна - мястото е парламентът Фестивалът SOLAR Summer няма да го бъде. Заради Валери Симеонов МВР козирува на мутрите. Браво на Валери Симеонов", "date": "2017.08.19", "title": "Слънчев бряг излиза на протест срещу Валери Симеонов"}
{"url": "http://clubz.bg/57381-ot_nica_do_barselona_kolata_kato_oryjie_na_terorizma", "text": "Колата вече се превърна в едно от основните средства за война, пише в. \"Ел Мундо\". Още през 2010 г. \"Ал Кайда\" посъветва последователите си да използват различни превозни средства така, \"сякаш са косачки за трева\". И оттогава коли, микробуси, камиони се превърнаха в смъртоносни оръжия в ръцете на вълци единаци от \"Даеш\", които ги използват в европейските столици и големи градове. Този текст е публикуван в брой номер 2 на англоезичното списание \"Инспайър\", смятано за рупор на \"Ал Кайда\" на Арабския полуостров и за наръчник за убийства на Запад. \"Даеш\" пое отговорност за атентата в Барселона. Жертвите са 14 Нов атентат - на 115 км от Барселона. Убити са петима джихадисти (ВИДЕО) Касапницата в Барселона на 17 август, при която 14 души бяха убити, а 100 ранени,  е подобна на тази на коледния базар в Берлин, на сеещия смърт камион на Английската алея в Ница или на трагедията на Уестминстърския мост в Лондон. Ето най-кървавите атентати, при които са използвани превозни средства. 85 души загинаха, а близо 100 бяха ранени, след като мъж се вряза с камион в тълпата разхождащи се - деца, възрастни, цели семейства. Те се наслаждаваха на фойерверките по Английската алея в Ница по време на националния празник на Франция. Камионът, тежащ 19 тона, се вряза с пълна скорост и измина близо 2 километра на зигзаг, като газеше туристи и местни жители, изпречили се на пътя му. Шофьорът, тунизиецът Мохамед Лауайедж Булел, бе застрелян. Убити бяха 12 души, а други 48 бяха ранени, когато камион помете коледен базар в центъра на германската столица. \"Брайтшайдплац\" - мястото, където се разигра трагедията, е една от най-популярните туристически забележителности на града. Там е пълно с магазини, ресторанти и хотели. Там са знаменитият зоопарк и катедралата \"Кайзер Вилхелм\". Нападателят, тунизиецът Анис Амри, бе ликвидиран 4 дни по-късно от италианската полиция в Милано. Десетки туристи се разхождаха в ранния следобед към \"Биг Бен\", когато кола прегази десетки пешеходци на моста \"Уестминстър\". Някои избягаха, а други се хвърлиха в река Темза. шофьорът на сивия \"Хюндай\" остави кървава диря и се вряза в оградата на британския парламент. Той излезе с нож в ръка, наръга полицай на пост и влезе в охраняваната зона, преди да бъде застрелян. Загинаха четирима души. Сред тях бе атентаторът Халид Масуд, британски гражданин. Камион помете няколко души и се вряза във витрината на търговски център. Загинаха 4-ма души, а 15 бяха ранени. Точно под този център се намира една от централните метростанции в шведската столица. Оттам минават всички линии на подземната железница. Станцията е свързана и с централната гара. Терорът пак завладя британската столица след атака, започнала от моста \"Лондон бридж\" с микробус, движещ се с над 80 километра в час, който остави кървава диря в един от най-посещаванте квартали, известни със своите барове и ресторанти. Епицентърът бе южно от Темза, но нападението се разпространи из целия град. Убити бяха 7 души, сред тях двамата атентатори.  Така крещеше мъж, който прегази с микробус тълпа близо до джамия в лондонския район Финсбъри парк. Един човек загина, 10 бяха ранени. За разлика от предишните атентати, този не бешще джихадистки, а ислямофобски. Извършител бе уелсец на 47-годишна възраст. Знаменитият булевард във френската столица едва не се превърна в арена на масово убийство. Джихадист се вряза в кола на жандармерията с автомобил, натъпкан с експлозиви. Очакваният мощен взрив обаче не се получи и единствена жертва бе нападателят. Кола прегази шестима командоси, които се готвеха да патрулират из столичното предградие Льовалоа-Пере. нито един от тях не бе убит. Терористът бе идентифициран като Хаму Б., 37-годишен алжирец, живеещ в Сатровил, западно от Париж. Нов атентат - на 115 км от Барселона. Убити са петима джихадисти (ВИДЕО)", "date": "2017.08.19", "title": "От Ница до Барселона - колата като оръжие на тероризма"}
{"url": "http://clubz.bg/57392-shpigel_istinskoto_lice_na_trymp", "text": "Американският президент с качулка на расистката организация Ку Клукс Клан бе изобразен на корицата на германското списание \"Шпигел\". До колажа надписът гласи:   Това е и отправката към коментара с това заглавие във вътрешните страници на списанието, където милиардерът е наречен  .  Президентът Тръмп е \"удостоен\" да блесне на корицата заради неговите коментари за расисткото сборище в Шарлотсвил и последвалите побоища. Господарят на Белия дом обяви, че \"всички страни са виновни\" и си навлече гнева на поне половин Америка. После с половин уста каза, че определена вина имат расистите, Ку Клукс Клан и онези, които се борят за превъзходство на бялата раса. Но само ден по-късно отново обвини всички, участвали в размириците в Шарлотсвил с думите, че и \"сред десните на законния и мирен митинг имало добри хора\" Тръмп ядоса света след Шарлотсвил: И едните, и другите бяха много агресивни Не закъсняха критики от цял свят. 10 души от президентския съвет, в който участват известни бизнесмени, напуснаха Белия дом. А вчера най-накрая беше уволнен и най-близкия сътрудник на Тръмп Стив Банън. Той бе смята за сивия кардинал в администрацията. Сега се връща в сайта Брайтбарт - расистко и фашистко издание, проповядващо превъзходството на бялата раса, където преди да стане приближен на милиардера бе главен редактор. Стив обяви, че ще води война с опозицията и ще разбие враговете си. \"Шпигел\": Тръмп обезглави свободата и демокрацията \"Шпигел\": Тръмп обезглави свободата и демокрацията", "date": "2017.08.19", "title": "\"Шпигел\": Истинското лице на Тръмп"}
{"url": "http://clubz.bg/57391-grigor_ekspresno_mina_prez_qponec_v_sinsinati", "text": "Година по-късно Григор Димитров отново е на полуфинал на турнира в Синсинати след победа за по-малко от час срещу японеца Юичи Сугита - 6:2, 6:1. Той защити точките си от миналата година в надпреварата от серията \"Мастърс 1000\". За място на финала българинът ще спори срещу Джаред Доналдсън или Джон Иснър. До момента Димитров не е загубил сет от три срещи в турнира. Досега в кариерата си Гришо не е играл на финал в \"Мастърс 1000\". Голяма победа: Григор най-сетне би Дел Потро Отличен Григор тръгна победно в Синсинати До днес първата ни ракета и 46-ият в света Сугита бяха изиграли един мач - доста оспорван и решен в три сета през миналата година в Торонто. Този път обаче нямаше съмнение кой е по-добрият тенисист. Григор поведе с 3:0 в първия сет след лесен пробив във втория гейм. При 5:2 той реши да не чака своето подаване и направи още един брейк, за да дръпне с 6:2. Във втората част бе още по-убедителен, като натрупа аванс от 5:0, преди да реши да даде един гейм на своя съперник. В крайна сметка Димитров не се бави много и приключи мача на централния корт след 6:1 и 2:0. Личеше, че Сугита е доста притеснен - той направи страшно много непредизвикани грешки. Григор пък отново демонстрира, че е в страхотна форма. Поне за момента той играе най-силния тенис в кариерата - както в началото на годината. Отличен Григор тръгна победно в Синсинати", "date": "2017.08.19", "title": "Григор експресно мина през японец в Синсинати"}
{"url": "http://clubz.bg/57394-qjchen_prah_s_otrova_e_stignal_i_v_bylgariq", "text": "Пратка от 500 кг яйчен прах с фипронил е получена в България. Такава нотификация е получена в страната ни, съобщиха от Министерството на земеделието и храните.  Българската агенция по безопасност на храните е предприела действия по установяване на наличните количества от продукта и евентуалното му изтегляне при наличие в търговската мрежа. Пратката е с произход Германия. Все още няма засечени пакети, които да са изтеглени от търговската мрежа. Фипронилът е вещество, което се съдържа в продукти за борба срещу насекоми. Използването му е забранено в ЕС от няколко години, ако става дума за третиране на растения и животни, предназначени за храна. България е 18-ата страна в Европа, в която са засечени партиди от яйчен прах с фипронил от началото на август. Количествата яйчен прах се изземват от търговската мрежа. Двама управители в компанията, за която се предполага, че е използвала веществото в птицеферми, са арестувани в Холандия. ", "date": "2017.08.19", "title": "Яйчен прах с отрова е стигнал и в България"}
{"url": "http://clubz.bg/57398-syvestniqt_huligan_dris_i_vyzpitaniqt_terorist_musa", "text": "Братята Дрис и Муса Укабир от Мароко са израснали на улицата в испанското градче Рипой, намиращ се в провинция Жирона, автономна област Каталуня. Единият постоянно се биел. Срещу него е имало оплаквания за малтретиране, а някои дори твърдят, че употребявал наркотици. Това е 28-годишният Дрис по прякор Невестулката. За разлика от него, 17-годишният му брат Муса е бил съвсем нормално момче. Дори е бил за пример, казват някои познати на семейството. Не се разделял с топката в краката си. 17-годишен шофирал микробуса убиец в Барселона Между двамата имало истинска братска любов. До 17 август. В този четвъртък доброто момче се превърна в главния заподозрян извършител на атентата в Барселона, а лошият - в герой, който издаде брат си, пише в. \"Ел Мундо\" в репортаж за семейството. 14 души загинаха, а 130 бяха ранени, след като микробус се вряза в тълпа пешеходци в центъра на Барселона на 17 август. В първите часове на следващия ден кола започна да гази хора на крайбрежната улица в град Камбрилс, уби жена и рани други шестима души. Петимата терористи в автомобила бяха застреляни. Сред тях бе Муса Укабир. Привечер на 17 август медиите разпространиха снимката на Дрис Укабир и го обявиха за шофьора на микробуса убиец. Наистина возилото е било регистрирано на негово име. Когато мароканецът видял образа си по телевизията, той веднага излязъл от дома си в Рипой и сам се явил в полицията. Задържаха Невестулката, наел буса убиец в Барселона (ВИДЕО) Пред органите на реда Дрис споделил, че брат му Муса му откраднал документите за самоличност. И тогава властите обявили за издирване тийнейджъра. За Дрис има много противоречиви мнения. Жителка на Рипой, която не пожела да си назове името, заяви пред в. \"Ел Мундо\", че навремето била близка приятелка с него. Местен младеж обаче твърди, че го помни как без никаква причина е пребивал хора. Докато никой не казва лоша дума за Муса. Той бил коренно различен от батко си. И често бил даван за пример от местните жители. Само преди две седмици Муса извършил постъпка, която целият квартал коментира с възхищение. Той купил шест бутилки с напитки от магазин близо до дома си. Продавачката по погрешка сметнала само една. Муса излязъл, погледнал касовата бележка и видял грешката. И макар тя да била в негова полза, върнал се и показал на касиерката къде е сбъркала. След което си доплатил. В магазина потвърдили случката пред \"Ел Мундо\". Същевременно жителите на Рипой излели гнева си върху друг мароканец - Сахал ел Кариб. Той бил един от арестуваните в града няколко часа след атентата в Барселона и преди този в Камбрилс. Жандармеристите нахлули в дома на 34-годишния арабин и извършили 5-часов обиск. Къщата била обсадена от гневна тълпа. Когато пазителите на реда извели арестувания Ел Кариб, хората започнали да го освиркват и заплашват. Служителите от Гражданската гвардия били принудени да се намесят. Испанската полиция продължава да издирва мароканеца Юнес Абуяакуб (22 г.) заради атентатите в Барселона и Камбрилс. Той също живял в Рипой. Задържаха Невестулката, наел буса убиец в Барселона (ВИДЕО)", "date": "2017.08.19", "title": "Съвестният хулиган Дрис и възпитаният терорист Муса"}
