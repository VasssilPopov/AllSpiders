{"url": "http://clubz.bg/56572-evroparlamentyt_skeptichen_ot_vtoriq_kryg_pregovori_za_bekzit", "text": "Група от водещи евродепутати днес оцениха като недостатъчен напредъка, който ЕС и Великобритания постигнаха миналата седмица във втория кръг от преговорите за излизане на Обединеното кралство от Съюза. В   те припомниха позицията си, че страните могат да обсъждат бъдещите си отношения само при условие, че постигнат \"достатъчен напредък\" по трите главни въпроса на раздялата - правата на гражданите, британските финансови задължения към Съюза и граничния режим между Ирландия и Северна Ирландия. За да влезе в сила евентуално бъдещо споразумение за раздяла между ЕС и Британия, то ще трябва да получи благословията и на Европейския парламент. Документът подчертава, че \"достатъчният\" напредък тябва да бъде постигнат по трите цитирани въпроса, а не по отделни от тях, за да бъде признат. Що се отнася до правата на гражданите, декларацията прецизира, че парламентът ще следи с особено внимание правата на събиране на семействата, на здравеопазване, на участие в местни избори, на преносимост на социални права, на временно пребиваване, включително на запазването му при напускане на Обединеното кралство. Последното остава спорен въпрос поне засега. Докато привържениците на \"Брекзит\" не искат чужда юрисдикция на британска територия след напускането на ЕС, Съюзът настоява, че по правата на гражданите на ЕС, живеещи на Острова, компетентен трябва да остане Съдът на ЕС в Люксембург. Останалите петима подписали декларацията са Елмар Брок (Европейска народна партия, Германия, председател на Комисията по външни работи на Парламента),  Роберто Гуалтиери (Социалисти и демократи, Италия, председател на Икономическата комисия), Филип Ламбертс (съпредседател на групата на зелените, Белгия), Габриеле Цимер (председателка на групата на Обединената европейска левица/Северната зелена лига, Германия), Данута Хюбнер (ЕВропейска народна партия, председателка на Комисията по конституционни въпроси, Полша).   ", "date": "2017.07.25", "title": "Европарламентът - скептичен от втория кръг преговори за \"Бекзит\""}
{"url": "http://clubz.bg/56569-shefka_ot_patriotite_rykovodi_kanal_za_migranti", "text": "Координаторката на партията на Валери Симеонов - Национален фронт за спасение на България (НФСБ) и бивш кандидат за депутат и кмет на Костинброд Анелия Велева е задържаната като тартор на група за трафик на мигранти. Това потвърдиха пред Клуб Z полицаи, след като версията се появи в няколко сайта. Бизнесдамата е бивш кандидат-депутат от \"патриотите\" на изборите през 2014 г., през 2015 г. е кандидат за кмет от партията на настоящия вицепремиер в Костинброд. Тогава обаче получава скромните малко над 2%.  Велева има собствен бизнес, пише регионалният сайт \"Балканец\". Според събраните до момента данни тя е един от организаторите на канала от Турция към Сърбия за превоз на мигранти. Другата арестувана дама, която е лидер на канала, е с прозвището Калина Дебелата и е от Хасково. Ръководството на НФСБ: В Костинброд си избрали Анелия Велева  Става въпрос за акция от петък вечер, когато са задържани шест лица - 4-ма мъже и 2 жени, и в нея са оплетени и бивши ченгета. Спрени са от движение и четири автомобила, превозващи деветима нелегални мигранти от Турция към Сърбия. Бивш полицейски служител e участвал, като е прекарвал мигрантите на запад с пуснати сирени. Сред задържаните обаче няма действащи служители на МВР. Операцията, проведена от пловдивски криминалисти, е подготвяна два месеца. Бежанците трябвало да бъдат транспортирани от българо-турската граница до София. За целта групата използвала четири автомобила. Първият бил пилотен и се движел 10 минути преди останалите. В конвоя зад него пътували двама сирийски граждани с документи за самоличност и още трима иракчани. Автомобилите, управлявани от 50-годишния Николай от София и някой си Любомир от Костинброд, били спрени за проверка, пише \"Хасковска Марица\". В единия от тях имало . С нея Николай, който е бивш полицейски служител, се опитал да се изплъзне от проверката на криминалистите.  Край 132-ри км на магистрала \"Тракия\", близо до Пловдив, 40 минути по-късно е арестувана и организаторката на канала - въпросната Калина И. от Хасково. Тя пък пътувала с още трима души, които по думите на районния прокурор Гергана Мутафова не са участвали в престъпната група. Арестувани са обаче пътуващите в пилотната кола - Камен В. на 36 години от Костинброд, Делян Н. 31 години от Бургас и Анелия Велева от Костинброд. Според Гергана Мутафова - районен прокурор на Пловдив, тези три лица, плюс двамата шофьори на автомобилите заедно с Калина И. от Хасково, се привличат като обвиняеми за извършено престъпление по член 281, ал. 2 , точка 1, 2 и 5 от Наказателния кодекс. По първоначални данни мигрантите са платили между 500 и 1000 евро, за да преминат от Турция в България. Дезориентирани са и не могат да посочат къде точно са пресекли границата.  \n\tНаказанието, което заплашва задържаните трафиканти, е от 1 до 6 години затвор и глоба от 5 до 20 хиляди лева. А петимата бежанци след приключване на разследването ще бъдат настанени в кризисния център в Харманли.", "date": "2017.07.25", "title": "Шефка от \"патриотите\" ръководи канал за мигранти"}
{"url": "http://clubz.bg/56563-polskiqt_prezident_odobri_tretiq_ot_spornite_sydebni_zakoni", "text": "Полският президент Анджей Дуда одобри приетия от Сейма закон, който дава правомощия на министъра на правосъдието да назначава и уволнява председателите на съдилищата, предаде Ройтерс. Законът е един от трите, които предизвикаха масови протести в Полша. Според гражданите законите, предложени от управляващите, поставят съдебната система под политическа зависимост. Одобреният от президента закон ще позволява на министъра на правосъдието да назначава и уволнява председателите на обикновените съдилища. Според управляващите тази мярка е необходима, за да бъде съдебната система отговорна пред гражданите. Критиците обаче изтъкват, че това ще копрометира независимостта на съдиите, които ще бъдат назначавани от избран от управляващата партия министър. Протестите в Полша победиха - вето върху спорния съдебен закон Вчера Анджей Дуда наложи вето върху другите два закона за реформи в съдебната система, приети от управляващата партия \"Право и справедливост\", от която е издигнат и самият той. Според единия от тях върховните съдии, избрани от магистратите, ще бъдат заменени с такива, избрани от парламента, където мнозинство има \"Право и справедливост\".  Другият блокиран от Дуда законопроект поставя под контрола на парламентарното мнозинство и Националния съвет на правосъдието (аналог на българския Висш съдебен съвет), който назначава и уволнява магистратите и Върховния съд на Полша. Полша все още не е загинала Очаква се Дуда да представи свои предложения за промяна на законопроектите, върху които наложи вето. От депутатите се очаква да направят същото. На теория те могат да преодолеят президенсткото вето, но за това са нужни 60% от гласовете в парламента. Управляващата партия \"Право и справедливост\" има крехко мнозинство и не може да преодолее ветото без подкрепата на друга парламентарно представена формация. Полша е заплашена от най-тежката санкция в ЕС - ограничаване на членските права, заради спорните реформи. Брюксел заплаши Полша с най-тежката санкция в ЕС Полша все още не е загинала Брюксел заплаши Полша с най-тежката санкция в ЕС", "date": "2017.07.25", "title": "Полският президент одобри третия от спорните съдебни закони"}
{"url": "http://clubz.bg/56562-vyoryjava_li_rusiq_talibanite", "text": "Русия въоръжава талибаните в Афганистан, твърдят членове на бунтовнически групировки във видеоклипове, получени от Си Ен Ен. Това потвърждава обвиненията, отправени от американски и афганистански държавни служители към Москва по-рано тази година, че снабдява с оръжие ислямистите. Талибаните - новите любими джихадисти на Русия През април американски генерали за пръв път изразиха съмнения, че руските власти въоръжават талибаните, но не бяха разпространени доказателства за това. Сега бунтовниците твърдят, че на видеоклиповете, предоставени на Си Ен Ен, се виждат автомати \"Калашников\", снайпери и тежки картечници. Според експерти обаче по оръжията няма знаци, доказващи произхода им. Бунтовническите групировки твърдят, че притежаваните от тях оръжия са предоставени от Русия. В единия клип бунтовниците казват, че са се сдобили с оръжията след като са победили друга талибанска група. В другия става ясно, че бунтовниците са получили оръжията безплатно през границата с Таджикистан, отново от руснаците. Москва категорично отрича да е замесена в търговия с оръжие с талибаните. От руското външно министерство отказват коментар по клиповете, но преди са заявявали, че твърденията за въоръжаване на талибаните са изфабрикувани, за да се прикрие провалът на САЩ в Афганистан. Единствената цел на Русия в разговорите с бунтовниците в Афганистан е да посредничи за мирни преговори, са изтъквали още от МВнР в Москва. Съюзява ли се Москва с талибаните срещу \"Ислямска държава\"? Оръжейни експерти от Small Arms Survey, които са изучили клиповете, коментират, че оръжията в тях са често срещани и не са модерни и би било трудно да се свържат директно с Русия, защото по тях липсва маркировка: Той изтъква, че и на други места има информация за премахната маркировка от оръжията и това не е характерно само за Афганистан. Съюзява ли се Москва с талибаните срещу \"Ислямска държава\"?", "date": "2017.07.25", "title": "Въоръжава ли Русия талибаните?"}
{"url": "http://clubz.bg/56565-korneliq_ninova_minorite_i_shivachkite_tyrtei_li_sa", "text": "Лидерът на БСП Корнелия Нинова коментира проблемите в тристранния диалог между работодатели, синдикати и правителство заради идеята за отпадане на клaса за прослужено време. Според Нинова този диалог е взривен. Тя напомни, че вицепремиерът Валери Симеонов и шефът на бюджетната комисия Менда Стоянова са заели страната на работодателите за отпадането на класа, докато премиерът Бойко Борисов подкрепя синдикатите за обратното. БСП не приема определението, че работещите хора у нас са \"търтеи\", което бе използвано от някои представители на работодателски организации. Според нея случаят \"НДК\" е огледало на управлението на ГЕРБ. Нинова смята, че става дума за борба между две лобита в партията, а Мирослав Боршош е само \"бушон\". Нинова попита защо той е бил възстановен на работа от Борисов, както и защо заради Боршош са отнемани правомощия на министри. Тя коментира и вчерашните думи на Георги Гергов, че ще е добре, ако си отиде \"раншко\". Гергов се обяви и за коалиция между БСП и ГЕРБ. Гергов: Искам БСП да не е циркаджийска партия Тя заяви, че няма връщане назад и че въпросът с Гергов е приключил.", "date": "2017.07.25", "title": "Корнелия Нинова: Миньорите и шивачките търтеи ли са?"}
{"url": "http://clubz.bg/56568-komisar_iska_evrofondove_da_se_davat_sreshtu_chitavo_pravosydie", "text": "Европейският съюз трябва да включи върховенството на закона като критерий, който държавите му да покриват, за да получават финасиране от неговия бюджет, каза днес еврокомисарката по правосъдието Вера Йоурова. Йоурова, която е еврокомисарят на Чехия, обаче отрече, че е предлагала ЕС да спре финансирането за Полша от своя бюджет. Тя потвърди, че това би било в нарушение на вече приетите регламенти за сегашната многогодишна финансова рамка на ЕС за периода 2014-2020 г. Тя обаче подчерта, че доверието в правосъдието на една отделна страна от ЕС засяга всички останали поради единния пазар и единната територия на свобода, сигурност и правосъдие, прогласена от Лисабонския договор. Страните от съюза започват преговорите помежду си по следващата многогодишна финансова рамка (след 2020 г.) по време на българското председателство на Съвета на ЕС в първото полугодие на 2018 г. Управляващите консерватори от евроскептичната партия \"Право и справедливост\" в Полша станаха прицел на интезивни критики в ЕС и на масови протести у дома с пакет закони, които дават контрола върху правосъдието в ръцете на управляващото мнозинство. Вчера президентът Анджей Дуда наложи вето на спорните закони и ги върна за преразглеждане в парламента. Утре Колегиумът на комисарите ще разгледа последните развития в Полша и ще реши дали да започне срещу нея рутинните процедури за нарушение заради въпросните закони, или да открие процедура по член 7 на Лисабонския договор, която би могла да доведе до най-тежката санкция в ЕС - лишаване на страната от право на глас, каза Йоурова. Тя отказа да прогнозира решението на Комисията.  ", "date": "2017.07.25", "title": "Комисар иска еврофондове да се дават срещу читаво правосъдие"}
{"url": "http://clubz.bg/56571-180_miliona_evro_za_tozi_igrach", "text": "\"Реал\" (Мадрид) и \"Монако\" са постигнали принципно съгласие за трансфера на   за 180 милиона евро, съобщи испанският вестник \"Марка\". Сумата ще остави далеч зад себе си всички досегашни рекорди във футбола. Номер 1 засега е продажбата миналото лято на друг французин -  , от \"Ювентус\" на \"Манчестър Юнайтед\" за 105 милиона евро. Според информация на \"Марка\" 12-кратните европейски шампиони са се съгласили да платят веднага 160 милиона евро. Останалите 20 млн. ще бъдат платени в зависимост от представянето му с бялата фланелка. Мбапе, който е младата надежда на френския футбол, е едва 18-годишен. Щом всичко бъде договорено, звездата ще подпише 6-годишен договор с \"Реал\". През всяка от тях той ще получава чисти 7 милиона евро. Желанието на европейските шампиони е той да се включи в отбора в близките дни. Миналата седмица трансферът на Мбапе бил обсъждан между \"Монако\" и \"Реал\". \"Монегаските\" искали 190 милиона евро. Нещата отишли в задънена улица, докато лично старши треньорът на испанския тим Зинедин Зидан не дал личното си съгласие да има Мбапе. Същевременно в \"Барселона\" продължава драмата около бразилеца   Последните новини гласят, че френският \"Пари Сен Жермен\" е готов да развърже кесията и да плати неустойката в размер на 222 милиона евро, тъй като договорът на футболиста не е изтекъл. За полунощ е насрочена пресконференция, на която може да бъде съобщена важна новина. Положението с Неймар е 50:50. Вчера съотборникът му Жерар Пике разпространи в туитър снимка с текста \"Остава!\" След това близките на Неймар реагираха с изненада. Самият бразилски нападател не е коментирал засега нищо.", "date": "2017.07.25", "title": "180 милиона евро за този играч!"}
{"url": "http://clubz.bg/56564-9_ot_9_kandidati_s_izrqdni_dokumenti_za_shef_na_bnt", "text": "Съветът за електронни медии (СЕМ) допусна до втори кръг всички всички деветима кандидати за директор на Българската национална телевизия. Това съобщиха днес от медийния регулатор, след като провериха документите на кандидатите. Решението е, че всички меракции за наследник на поста на Вяра Анкова отговарят на изискванията, записани в Закона за радиото и телевизията. Деветима в битката за директор на БНТ Кандидатите за генерален директор на обществената телевизия са  , мистър \"Панорама\"  , продуцентът  , писателят и репортер от БНТ  , журналистът от СКАТ  , спортният журналист от телевизията  , бившият шеф на БНР  , публицистът и също бивш кадър в ръководството на БНТ Тома Иванов, вечният кандидат за БНТ  Кой иска да управлява БНТ? На днешното си заседание Съветът за електронни медии (СЕМ) е проверил дали подадените документи формално отговарят на изискванията. Сред критериите, на които трябва да отговаря бъдешщият директор на БНТ, записани в закона, са наличието на опит в електронни медии, най-малко 5 години трудов стаж в телевизия, както и доказването на тригодишен опит на мениджърска позиция. СЕМ най-после ще избира нов генерален директор на БНТ Деветимата претенденти подадоха и концепции за развитие на обществената телевизия. Предстои разглеждането на документите по същество, като до 17 август СЕМ трябва да обяви кои от тях ще продължат към последната фаза на конкурса - събеседване. Изслушването на допуснатите кандидати е предвидено за 21 и 22 август, а гласуването за нов шеф на националната телевизия ще бъде на следващия ден.  За избран се счита кандидатът, който е получил поне три от гласовете на петимата членове на СЕМ Кой иска да управлява БНТ? СЕМ най-после ще избира нов генерален директор на БНТ", "date": "2017.07.25", "title": "9 от 9 кандидати - с изрядни документи за шеф на БНТ"}
{"url": "http://clubz.bg/56573-majkyl_kors_kupi_obuvkite_djimi_chu_za_1_mlrd_evro", "text": "\"Майкъл Корс Холдингс\" закупи производителите на скъпи модни продукти \"Джими Чу\" за 1 млрд. евро (близо 2 млрд. български лева). Информацията съобщи Би Би Си. Едноименната британската фирма на малайзиеца Джими Чу бе обявена за продажба през април. Брандът, известен преди всичко, със скъпите си обувки, изпитваше спад в продажбите в последните години. \"Маикъл Корс\", която пък произвежда луксозни чанти и други аксесоари, ще придобие абсолютни права върху \"Джими Чу\", посочват от ръководството на американския холдинг.  Кой има по-хубави обувки - Мей или Камерън Корс допълни, че очакванията му са след придобивката да увеличи продажбите си до 1 млрд. паунда годишно, както и тя да се отвори към мъжката аудитория и азиатските пазари.  Сред известните почитатели на фирмата за обувки са херцогинята на Кеймбридж Кейт Мидълтън, актрисата Ема Стоун, както и поп-иконата Бионсе. Обувките бяха неизменна част и от сериала \"Сексът и градът\". Интересно е, че собственикът на едноименната корпорация Майкъл Корс, който в момента е един от най-богатите американци, създава успешната си модна марка през 1981 г., малко след като бива изключен от училището по мода, в което учи. ", "date": "2017.07.25", "title": "\"Майкъл Корс\" купи обувките \"Джими Чу\" за 1 млрд. евро"}
{"url": "http://clubz.bg/56566-syyuzyt_na_sydiite_prashta_sydebniq_zakon_v_strasburg", "text": "Какви са проектите на Съюза на съдиите в България (ССБ), как и от кого се финансират е достъпна информация, а да се казва, че \"който плаща, поръчва музиката\" е несериозно. Това заяви днес на пресконференция председателят на Съюза съдия Атанас Атанасов.  Ясен Тодоров: Който плаща - той поръчва музиката Той изясни в детайли причините, поради които ССБ е против промените в Закона за съдебната власт, внесен от ГЕРБ и \"Обединените патриоти\". Текстовете предвиждат съсловните магистратски организации да не могат да получават финансиране от източнити извън Европейският съюз. На практика така се блокират програми на други партньорски страни като САЩ, откъдето идват средства за някои от ключовите проекти магистратите. Довод на депутатите на ГЕРБ и ОП беше, че чужди организации могат с подобно финансиране да упражняват чуждо влияние върху съдебната власт. Според ССБ обаче това е невъзможно, защото всички подобни проекти са напълно прозрачни. Властта се прехласна по Орбан. И отряза външното финансиране на съдиите Атанасов даде пример за няколко такива проекта - разработване на \"Наръчник за управление на съдилищата\", който са получили всички общински съдии, курс по изготвяне на съдебни актове за студенти по право, и изработване на учебно помагало за гражданско образование след няколкогодишна работа с деца в училище. Всички те са достъпни като резултати и финанси в сайта на ССБ, а при всяко успешно приключване съдиите канят медиите и им разясняват детайлите, подчертаха те. \"Законът срещу финансирането на магистрати звучи антиамерикански, дано не е\" Той подчерта, че по този въпрос първо ще бъде изпратено писмо на премиера Бойко Борисов, но ако се наложи, ще се търси начин да бъдат спрени промените и с поставяне на въпроса пред Европейския съд за правата на човека в Страсбург, както и в Съда на ЕС в Люксембург - защото промените са както дискриминационни, така и нарушаващи европейски правила. От ССБ отбелязаха, че ако трябва да се спре финансирането на магистратски организации, тогава същото следва да важи и за държавните институции. А това би блокирало обмен на полицаи в САЩ, или на военни с НАТО. И отбелязаха личен опит - никога не се е случвало някоя от тези организации да се меси в дела, но постоянно звънят депутати по едно или друго дело. Атанасов коментира и друга проблемна промяна в Закона за съдебната власт, която предвижда бившите членове на ВСС да могат да се местят в друг съд без конкурс, след като завърши мандата им. Според тях това е недопустима привилегия, а именно привилегиите \"развращават\" магистратите. И разясни, че не ставало въпрос просто за това член на ВСС да може да се премести от Пловдив в София, защото и за това има нужда от конкурс, който те биха прескочили. По-рано за първи път \"Нова република\", \"Да, България\", БЗНС и \"Зелените\" излязоха с обща позиция и тя бе протест срещу въпросния ремонт на Закона за съдебната власт. И призоваха гражданите да се стягат за протести. Десните заедно - \"заради посегателство срещу съдебната независимост\" Поправките ще бъдат разгледани утре в парламентарната комисия по правни въпроси и се очаква в четвъртък да влязат в пленарна сила, за да може да бъдат приети преди лятната ваканция на депутатите.  Властта се прехласна по Орбан. И отряза външното финансиране на съдиите \"Законът срещу финансирането на магистрати звучи антиамерикански, дано не е\" Десните заедно - \"заради посегателство срещу съдебната независимост\"", "date": "2017.07.25", "title": "Съюзът на съдиите праща съдебния закон в Страсбург"}
{"url": "http://clubz.bg/56567-trymp_s_novo_otkritie_ukrajna_se_mesila_v_izborite", "text": "Американският президент Доналд Тръмп явно сериозно е взел по прицел главния прокурор Джеф Сешънс. Това става ясно от серия нападки от президента в туитър от днес. В тях обаче се търди, че Украйна се е намесвала в изборите, спечелени от Тръмп през 2016 г. Само преди 5 дни Тръмп заяви в интервю за в. \"Ню Йорк таймс\", че изобщо нямало да назначи Сешънс на поста, ако е знаел, че той ще си направи самоотвод от разследването по връзките на хора от екипа на президента с руски висши чиновници и намесата на Москва в изборите през миналата година. Тръмп нападна остро главния прокурор на САЩ     Само 9 минути следва нов туит:     А след още 9 минути Тръмп стоварва гнева си върху Андрю Маккейб - временния директор на ФБР:     Маккейб разследва незаконното използване от страна на Хилъри Клинтън на личния й имейл сървър за служебна кореспонденция, когато е била държавен секретар на САЩ през 2009-2013 г. Същевременно по време на кандидат-президентската си кампания Тръмп разкри, че през 2015 г. Джил Маккейб - съпругата на Андрю Маккейб, получила дарения в размер 675 000. По това време тя била кандидат за сенатор в щата Видржиния. Повечето пари били дадени от губернатора Тери Маколиф, който е един от най-доверените хора на Хилъри. Това веднага породи съмнения за конфликт на интереси. Стана ясно обаче, че Андрю Маккейб се е заел с разследването на имейлите доста по-късно след този случай. Засега не е ясно защо Тръмп намеси и Украйна, отбелязва Ройтерс. Той не е даде никакви доказателства за твърдението си, че тя се е намесила в изборите.", "date": "2017.07.25", "title": "Тръмп с ново откритие - Украйна се месила в изборите"}
{"url": "http://clubz.bg/56578-vseki_moje_da_byde_sledvashtiqt_sqkash_se_bie_naposoki", "text": "Разбира се, че двата последователни побоя могат да бъдат безкрайно несвързани един с друг. По принцип, както се знае от науката, а и от практиката, уличната, битовата, маргиналната, обикновената престъпност първа усеща кризата във властта, даже не толкова във властта, а във властването и веднага зачестяват побоите, квартирните кражби, обирите, разграбването или просто унищожаването на имущество из населеното място. Иво Никодимов след побоя: Благодаря за подкрепата, ще преборим агресията Но случващото се може да породи и други притеснения. Създава се възможност обществото да се разтревожи прекалено, да си помисли, че всеки може да бъде следващият, сякаш се бие напосоки, малтретира се без определена връзка с реалността - юристи, журналисти, кой още, може би друга обществена професия и то така, че никой да не е сигурен защо е побоят и винаги да може да се спекулира, че има за какво, няма дим без огън.  Така се ражда паниката в обществото, поражда се обща несигурност, задава се социална нестабилност, създава се недоверие в институциите, започват да се чуват позиви за силна ръка и зачестяват всевъзможни вопли, че няма държава и в същото време, че държавата трябва да се намеси. И мутрите пак си станаха мутри Още по-тревожното е, че отдавна личи - моделът на Прехода е изчерпан, по-нататък така не може да продължава, изсмукани са силите на държавата, всъщност на държавността, стихийно е поведението на елита, плячкаджийско и лобистко е отношението на големия бизнес, пропиляна е енергията на гражданите, липсва каквато и да било стратегия за управление, всичко е един ПиаР, даже не ПиаР, а ПРопаганда, взаимнопротиворечаща си и прибягваща понякога до търчи лъжи и зажми да те лажем, с откровено нехайство на институциите какво му е на народа и с лишена от каквато и да било логика властова импровизация. Затова, ако нашето общество има система за ранно сигнализиране, дори не система, а някакви поне сетива, то трябва да разчете сигналите навреме. А политическият елит да осъзнае, че всички вървим като по въже, опънато между хаоса на управлението и анархията на обществените процеси...     И мутрите пак си станаха мутри", "date": "2017.07.25", "title": "Всеки може да бъде следващият, сякаш се бие напосоки"}
{"url": "http://clubz.bg/56579-rykovodstvoto_na_nfsb_v_kostinbrod_si_izbrali_aneliq_veleva", "text": "Няколко часа, след като се разбра, че видна активистка на НФСБ от Костинброд - Анелия Велева, е сред задържаните за трафик на мигранти в разбира престъпна група, от партията на вицепремиера Валери Симеонов излязоха с официална позиция по случая. И в край й се казва, че...  Шефка от \"патриотите\" ръководи канал за мигранти От съобщението до медиите става ясно още, че Велева е избрана за водач от местната структура на партията в Костинброд, а не от ръководството на формацията. Ето пълния текст на съобщението без редакторска намеса:", "date": "2017.07.25", "title": "Ръководството на НФСБ: В Костинброд си избрали Анелия Велева "}
{"url": "http://clubz.bg/56574-gerb_eryt_jivko_martinov_onzi_sys_sudjuka_napuska_parlamenta", "text": "Народният представител от ГЕРБ Живко Мартинов напуска парламента по собствено желание. Това каза пред журналисти в Добрич заместник-председателят на ГЕРБ и председател на парламентарната група на партията Цветан Цветанов. Срещу Мартинов се води разследване и неговият имунитет бе поискан от главния прокурор в петък. Едно от обвиненията срещу него е за изнудване, в което е настоял да му се предоставят 4 тона суджук с обяснението, че искането е от името на премиера Бойко Борисов. Прокуратурата - на крака в Добрич за \"Суджукгейт\", пази свидетели Оставката на Мартинов ще бъде гласуване още утре в парламента. Докато сдаваше имунитета си в петък, самият Мартинов обяви, че атаките срещу него били от хора, свързани с БСП. Това обаче стана преди прокуратурата да обяви мотивите си. Днес пък се оказа, че се е наложило прокурори да отидат на крака в Добрич, за да разпитват свидетели срещу депутата от ГЕРБ, тъй като имало данни за опит за натиск и сплашване срещу тях. Мартинот е разследван за престъпления, извършвани в периода 2011-2017 г. - последното деяние, за което е разследван, е от април тази година. Едно от обвиненията, по които работи прокуратурата, е за престъпление срещу правосъдието - което е по-сериозно от историята с изнудването за суджук. Прокуратурата - на крака в Добрич за \"Суджукгейт\", пази свидетели Цветанов направи анализ на състоянието на организацията в Добрич, като припомни, че именно тук е бил най-слабият резултат на партията на местните, а след това и на президентските избори. Новото временно ръководство на структурта на ГЕРБ ще бъде оглавено от вицеадмирал Пламен Манушев, депутат от Добрич. Това каза още Цветанов. Прокуратурата - на крака в Добрич за \"Суджукгейт\", пази свидетели", "date": "2017.07.25", "title": "ГЕРБ-ерът Живко Мартинов - онзи със суджука - напуска парламента"}
{"url": "http://clubz.bg/56577-ivo_nikodimov_sled_poboq_blagodarq_za_podkrepata_shte_preborim_agresiqta", "text": "Водещият на сутрешния блок на БНТ Иво Никодимов, който бе пребит от трима неизвестни мъже малко след 15 ч. в \"Борисовата градина\" в центъра на София, е с травми по лицето, правят му се медицински изследвания, нараняванията не са живозастрашаващи и състоянието му е стабилно. Това заяви пред БНТ началникът на Военномедицинска академия проф. д-р Венцислав Мутафчийски, където журналистът е настанен.  Малко по-късно водещият написа във фейсбук: Побоят върху Иво Никодимов е станал посред бял ден и на централно място в столицата, но в района на парка няма полицейски камери. Главният секретар на МВР Младен Маринов, който лично бе на мястото на бруталното нападение, обясни, че в момента се прави обследване на широк периметър за начилие на камери - и по алеите, и на входовете на \"Борисовата градина\". В късния следобед Никодимов все още не беше разпитан за всички обстоятелства около нападението, обясни Маринов пред БНТ. Затова и полицията още не знае подробности - маскирани ли са били биячите, влезли ли са в разговор с жертвата, от който може да се научи евентуален мотив за побоя и т.н. Според данните на полицията до момента става дума за  След побоя в ранния следобед журналистът сам се е придвижил до сградата на БНТ, която е наблизо. Веднага е бил повикан лекарски екип, след което журналистът е откаран в болницата. От националната телевизия излязоха с официална позиция заради бруталния побой: Целият ресурс на Столичната дирекция на вътрешните работи е ангажиран с изясняването на случая около нападението на журналиста Иво Никодимов. В момента е заграден по-голям периметър на мястото, на което е станал инцидентът, търсят се следи и улики, за да се открият извършителите.", "date": "2017.07.25", "title": "Иво Никодимов след побоя: Благодаря за подкрепата, ще преборим агресията"}
{"url": "http://clubz.bg/56585-dinko_ot_qmbol_zaplashi_jurnalistka_zaradi_video", "text": "Така нареченият \"ловец на бежанци\" Динко Вълев от Ямбол е отправил заплахи срещу журналистката Татяна Кристи във фейкбук. За това алармира самата тя в социалната мрежа. Заплахата е \"едно към едно\" - в звук, тъй като Динко е използвал функцията за аудиосъобщение, за да се свърже с дамата.  \n\t В съобщението от 12 юни Динко откровено псува Кристи, нарича я \"умряло куче\", \"ненормална\" и т.н. \"Съобразявай се малко, защото ше реша, ше та намеря и ше ти направя живота черен. Майка ти гърбава да е...грозна. Боклук\", завършва \"посланието\". Поводът за агресията  - сатирично видео, което Кристи заснела, след като бившата приятелка на мъжа от Ямбол Десислава пусна жалба срещу него за побой пред април от болницата в Бургас. Тя публикува и снимки. Той, разбира се, отрече обвиненията. Във виедото журналистката влиза в ролята на \"новата приятелка\" на Динко, \"декорирана\" с грим като за след бой, и обяснява, че ямболията не би бил жена без причина.", "date": "2017.07.25", "title": "Динко от Ямбол заплаши журналистка заради видео"}
{"url": "http://clubz.bg/56575-bandata_na_majk_patyn_i_dejv_lombardo_s_novo_video", "text": "Южнокалифорнийската супергрупа Dead Cross, в която се подвизават Дейв Ломбардо (Slayer) и Майк Патън (Faith No More), представи видео към новата песен Obedience School. Клипа можете да видите по-долу. Obedience School е част от предстоящия дебютен албум на Dead Cross, който ще носи и името на групата, напомня ZRock. Очакваме го  чрез Ipecac Recordings. Продуцент на албума е Рос Робинсън, работил с групи като Korn, Deftones, Sepultura и Limp Bizkit. Звученето на двамата титани е толкова... \"слеърско\", че е разбираемо защо са се спрели на него. Бандата включва още китариста Макй Крейн от Retox и басиста Джъстин Пиърсън (Locust, Head Wound City и Retox). Бандата е създадена първо през 2015 г. без Патън, но в края на м.г. анонсира включването му. За предстоящия дебютен албум той е записвал вокалите си отделно. Първото им турне е обявено, че стартира на 10 август.    ", "date": "2017.07.25", "title": "Бандата на Майк Патън и Дейв Ломбардо с ново видео"}
{"url": "http://clubz.bg/56586-angel_djambazki_podpisvam_se_che_az_i_vmro_ne_sme_v_spisycite_na_ktb", "text": "Така евродепутатът-патриот от ВМРО Ангел Джамбазки отговори пред БНТ на въпрос как се е финансирала кампанията на коалицията между ВМРО и партията на Николай Бареков - \"България без цензура\" на последния евровот. В резултат на сътрудничеството си двете партии спечелиха две места в Европейския парламент - за самия Бареков и за Джамбазки. След като прокуратурата обяви обвинителния акт към Цветан Василев и други лица за фалита на КТБ се разбра, че Бареков е сред получателите на пари от трезора. Колко пари е взел Бареков от КТБ. Черно на бяло Време е аферата „Бареков” да бъде разплетена докрай Време е аферата „Бареков” да бъде разплетена докрай", "date": "2017.07.25", "title": "Ангел Джамбазки: Подписвам се, че аз и ВМРО не сме в списъците на КТБ"}
{"url": "http://clubz.bg/56576-idva_elektricheskoto_mini_ot_oksford", "text": "Изцяло електрически модел на \"Мини\" ще се произвежда в Оксфорд, потвърди собственикът на марката \"БМВ\". Информацията е на \"Файненшъл Таймс\". От немския автомобилен концерн посочват, че електрическото \"Мини\" в крайна сметка ще се произвежда във Великобритания, независимо от изразените по-рано притеснения свързани с Брекзит. Двигателите и батериите за колите ще се конструират в Германия и ще се транспортират до британския град. \"БМВ\" първоначално бе загрижено от решението на Обединеното кралство да напусне ЕС, но след дълъг процес на лобиране от страна на властите в Лондон, компанията склони да произвежда на острова.  А ако електрическите коли се зареждат за 5 минути? Към момента е ясно, че външният вид на електрическото \"Мини\" ще е идентичен с 3-вратния модел, произвеждан сега в Оксфорд. По план продукцията ще започне през 2019 г.  \"БМВ\" притежава \"Мини\" още от 1994 г. Почти всички модели на малката кола се създават във Великобритания, като само два в Нидерландия.  В класация за най-влиятелната кола на изминалия век \"Мини\" се нарежда на завидното 2-ро място, изпреварена само от \"Форд Т\".", "date": "2017.07.25", "title": "Идва електрическото \"Мини\" от Оксфорд "}
{"url": "http://clubz.bg/56581-dokladyt_za_ndk_priet_na_ryba_pylen_tekst", "text": ", заключи Гечев.  Какво се случва в НДК - версията на Мирослав Боршош (ПЪЛЕН ТЕКСТ) Гечев разкритикува и съпартийката си Деница Златева, която бе вицепремиер в служебния кабинет и принципал на НДК, че е уволнила Боршош. Нейното обяснение бе, че не го е направила, за да има приемственост и да не се бави и без това закъсняващата организация на Европредседателството ни. По-рано временната парламентарна комисия, която разследва разходването на средствата, предоставени на НДК за подготовка на председателството, прие своя окончателен доклад. С гласове \"на ръба\", тъй като от БСП, ДПС и ВОЛЯ отказаха да го гласуват. 10 депутати - от ГЕРБ и Обединените патриоти - подкрепиха 32-те страници, които разглеждат как изпълнителният директор Мирослав Боршош е изхарчил 17-те млн., предоставени целево за ремонтна и друга дейност в НДК. Останалите 9 народни представители - от ДПС, БСП и Воля - гласуваха \"против\", тъй като според тях комисията не си е свършила изчерпателно работата. Какво разбрахме за \"НДК-гейт\"? Решението на комисията е, че сега по въпроса следва да се произнесат разследващите органи. И препоръчват на Сметната палата да направи подробен одит на финансовото управление на НДК за периода 2015-2017 г. По данни на НДК: 3,5 млн. лв. за Председателството - харчени за друго Днешното 5-то и последно заседание на комисията протече бурно, с повишаване на глас от страна на Жельо Бойчев и Румен Гечев от БСП и бурни отговори от страна на ГЕРБ. Основното възражение на левицата бе, че в доклада не се споменава отказът на премиера Бойко Борисов и на Боршош да се явят пред комисията. В началото на дебата депутатите от ГЕРБ, включително председателката на комисията Диана Йорданова поддържаха умерен тон. Но Тома Биков избухна: Лиляна Павлова в действителност уволни Боршош, но на следващия ден Борисов обяви, че го възстановява на поста. В крайна сметка обвиняемият вече управител напусна сам след това. От ДПС пък смятат, че няма задоволителен отговор на въпроса къде са парите. Те обаче не мислят, че Боршош би могъл да допринесе да стане ясно какво се е случило, защото е обвиняем. Борисов също не бил нужен, защото отговорността е на ресорния вицепремиер.  Тя добави, че е нужно да се направят проверки не само от Сметната палата, а и от Агенцията за обществени поръчки и НАП. Eто и пълния текст на доклада на комисията:     Какво разбрахме за \"НДК-гейт\"? По данни на НДК: 3,5 млн. лв. за Председателството - харчени за друго", "date": "2017.07.25", "title": "Докладът за НДК  - приет \"на ръба\" (ПЪЛЕН ТЕКСТ)"}
{"url": "http://clubz.bg/56570-bylgarinyt_se_chuvstva_bezzashtiten_potrebitel_no_rqdko_se_oplakva", "text": "България се нарежда на последните места по потребителска култура и защита в ЕС, показва обстойно  , което Европейската комисия публикува днес.  Българите са предпоследни по познаване на потребителските си права. На три базисни въпроса, свързани с тях правилно отговарят 44% от запитаните хора у нас при средно 49% в ЕС. Половината от сънародниците ни (в сравнение със средно 70 % от европейците) имат доверие в публичните власти, които ги защитават като потребители.  Нашенецът като потребител има повече доверие на браншовите организации на търговците (62%), отколкото на неправителствения сектор (36%). По отношение и на двете групи българското доверие е третото отзад напред в ЕС, като разликата със средните за Съюза стойности са съответно 14 и 35 процентни пункта. Малко над 28% от българите вярват в механизмите за обезщетяване на потребителя, т.е. с 18 процентни пункта по-малко от средно в ЕС. Популярността на извънсъдебните форми за решаване на спорове между потребител и търговец у нас (30%) е с 21% по-ниска от средната за Съюза, а доверието към съдилищата като място за решаване на такива спорове (26%) е с 15% по-ниско от средното за ЕС. Интересна подробност е, че прословутото българско недоверие в съдебната система тук не се оказва най-голямото в ЕС. Поне що се отнася до защитата на потребителите, по-ниско доверие в националните си съдилища имат унгарците (18.8 %), латвийците (18.9 %) и шведите (19.2 %). Доверието в съдилищата в тази област отбелязва рязък скок в Словения - увеличило се е с 37.3 процентни пункта, докато в Белгия е спаднало най-забележително - с 15 пункта. Доверието в безопасността на стоките в България (53%) е с близо 25 процентни пункта по-ниско от средното в ЕС, подобно на доверието в пазаруването в интернет (45%) - близо 28% по-ниско от средноевропейското. По първия показател разликите между държавите членки са особено впечатляващи. Близо 94% от британците, ирландците и французите вярват, че стоките, които купуват, са безопасни. На другия полюс са България, Гърция и Кипър, където стойностите на това доверие са между 53% и 55%. Близо една трета от българите казват, че са били изложени на нечестни търговски практики, близо една пета твърдят, че са били обект на други незаконни практики като потребители, но малко над 44% признават, че не са подали оплакване, макар и да са пострадали. Подобно е положението и сред търговците на дребно - 40% от тях (т.е. с 13% по-малко отколкото средно в ЕС) показват задоволително познаване на потребителските права; 58% се доверяват на безопасността на стоките (с 18 процентни пункта по-малко отколкото средно в ЕС), близо 39% имат доверие на продажбите в интернет (с 19% по-малко отколкото средно в Съюза). За преобладаващи нечестни търговски практики съобщават 48% от тях (с 18 процентни пункта повече от средното за ЕС), докато стойностите за спазване на потребителското законодателство (58%) и за налагането му (43%) са съответно с 10 и 17 процентни пункта по-ниски от средноевропейските . Все повече потребители в ЕС пазаруват онлайн, а доверието в електронната търговия с други страни от ЕС е нараснало, сочи индексът на условията за потребителите, кйто Комисията публикува всеки две години. За десет години делът на европейците, които пазаруват онлайн, почти се е удвоил (от 29,7 % през 2007 г. на 55 % през 2017 г.). От 2015 г., когато е последното издание на индекса, е нараснал с 12% за покупките от търговци на дребно, намиращи се в същата държава, и с 21% за покупки от други държави членки на ЕС. Потребителите продължават да се сблъскват с пречки при пазаруване онлайн от друга държава от ЕС. Сред тях са отказано плащане, отчетено сред 13 % от участниците в проучването и отказ за доставка в тяхната страна - при 10%. Условията за потребителите са се подобрили от 2015 г., но разликите между отделните държави са значителни. Търговците на дребно все още не разширяват дейностите си онлайн, заради по-високия риск от измами и неплащане при трансграничните продажби и различното данъчно законодателство. Едва 40% от търговците на дребно, които проданат онлайн, възнамеряват да разширят бизнеса си зад граница.  Осведомеността за правата на потребителите се подобрява, но е неравномерна в различните части на ЕС. Най-висока е в северните и западните държави членки на ЕС. \n\t94,5 % от финландците подават жалба, когато се сблъскат с проблем, докато това правят едва 55,6 % от българските граждани. Индексът сочи, че близо една трета от потребителите са решили да не подават жалба, тъй като смятат, че въпросните суми са твърде малки (34,6 %) или че процедурата ще отнеме прекалено много време (32,5 %). Търговците също не са запознати достатъчно с правата на потребителите. В изявлението си Йоурова предупреди също, че американските технологични компании, които не изпълнят изискванията за съгласуване с правилата за защита на потребителите в ЕС, са изправени пред санкции: ЕК разследва оплаквания на потребители относно нарушения на \"Фейсбук\", \"Туитър\" и \"Гугъл\". През март Комисията и националните органи за защита на потребителите дадоха на трите технологични гиганта срок от един месец да прекратят нарушенията. Те включват лишаване на потребителите от правото да заведат дело срещу компаниите в собствената си страна и отказ от основни права в ЕС като това да се откажат от онлайн покупка в 14-дневен срок.", "date": "2017.07.25", "title": "Българинът се чувства беззащитен потребител, но рядко се оплаква"}
{"url": "http://clubz.bg/56587-premieryt_borisov_nedovolen_ot_tona_mejdu_sindikati_i_rabotodateli", "text": "Конфликтът между работодатели и синдикати за ръста на заплатите ескалира. Вече седмица продължават нападките от двете посоки по повод искането на работодателските организации класът за прослужено време (0,6%) да отпадне.  Представители на бизнеса и профсъюзите съвсем нарушиха добрия тон и установения тристранен диалог.  Противоречията набраха скорост, след като вицепремиерът Валери Симеонов, който е и председател на Националния съвет за тристранно сътрудничество (НСТС), изрази  , че добавката за прослужено време трябва да отпадне. Бизнесът прегърна идеята, а синдикатите заплашиха с Впоследствие Симеонов бе принуден да поднесе и  , тъй като премиерът Борисов се намеси и заяви, че тази тема изобщо не е приоритетна за правителството към този момент.  Валери Симеонов се извини за класа за стаж. Било лично мнение Работодателите се ядосаха, че синдикатите отишли сами в Министерския съвет и превърнали тристранния диалог в двустранен.  В отговор те също се срещнаха с представители на правителството без участието на КНСБ и КТ „Подкрепа“. Най-краен в изказванията си бе председателят на КРИБ Кирил Домусчиев, който обяви синдикатите за вредни за икономическото развитие на България.  По БНТ шефът на „Подкрепа“ Димитър Манолов заяви, че оправдава   Домусчиев, тъй като той разбирал от футбол и не бил наясно какво говори.  Корнелия Нинова: Миньорите и шивачките търтеи ли са? Той допълни, че премиерът Бойко Борисов споделил, че не му харесва този тон от последните дни.  Най-вероятно разговорите между социалните партньори ще продължат през септември, „защото всички излизаме в заслушен годишен отпуск\", изтъкна финансовият министър. Бизнесът: Търтеи и готованци вземат петата най-висока минимална заплата в ЕС Корнелия Нинова: Миньорите и шивачките търтеи ли са? Бизнесът: Търтеи и готованци вземат петата най-висока минимална заплата в ЕС", "date": "2017.07.25", "title": "Премиерът Борисов недоволен от тона между синдикати и работодатели"}
{"url": "http://clubz.bg/56589-napadatelite_nad_ivo_trima_na_po_20_25_g_s_vid_na_skinari", "text": "Журналистът Иво Никодимов е нападнат от три момчета, които описва на възраст около 20-25 г. Със забележката обаче, че при сегашното \"бързо\" порастване на младежите, може и да са на по-малко години. Освен това водещият е обяснил, че вероятно ще може да разпознае най-агресивния, който го е ударил в носа и окото. Това разбра Клуб Z от полицията, която, както вече стана ясно, е вдигната накрак - без преувеличение. До вечерта обаче напредъкът на СДВР по разкриване на извършителите на нападението бе повече от скромен. Иво Никодимов след побоя: Благодаря за подкрепата, ще преборим агресията Със сигурност момчетата са били в профила, който често се описва като \"скинари\", в смисъл - агиткаджии, \"патриотични\" фенове и прочие. Категорично  - може би ще се окаже със счупен нос. Инцидентът става около 15 ч точно при градинката с емблемата на София, направена от цветя  - където от Алея \"Яворов\" има ръкав за автомобили към \"Цариградско шосе\" в посока - изход от града. Там има тролейбусна спирка.  Въпреки мястото Никодимов е отишъл сам до сградата на БНТ. Не е подавал сигнал до тел. 112.   Основната версия, по която работи полицията, по думите на главния секретар на МВР Младен Маринов, е  Вътрешният министър Валентин Радев е свикал на спешно съвещание всички директори на районни полицейски управления в София заради зачестилите случаи на агресия. Колегите от БНТ и от МВР призоваха всички, които евентуално са станали свидетели на случая или имат какво да споделят - да съдействат, за да може нападателите да бъдат бързо разкрити и подведени под отговорност.", "date": "2017.07.25", "title": "Нападателите над Иво: трима на по 20-25 г. с вид на скинари"}
{"url": "http://clubz.bg/56588-es_i_turciq_opitvat_da_stoplqt_ohladnelite_si_otnosheniq", "text": "Европейският съюз и Турция заявиха днес, че общите им интереси са по-важни от различията, които обтегнаха до крайност отношенията им през изтеклата година. Върховната представителка на европейската дипломация Федерика Могерини, комисарят по преговорите за разширяване на ЕС Йоханес Хаан, турският външен министър Мевлют Чавушоглу и колегата му по европейските въпроси и главен преговарящ за членство на страната в ЕС Йомер Челик показаха днес взаимно желание да продължат диалога както в областите, които ги сближават, така и по тези, които ги разделят. Срещата идва след серия призиви от Европейския парламент и държави-членки ЕС да замрази присъединителните преговори на Турция заради  референдума миналия април, който съсредоточи лъвския пай от властта в ръцете на президента Реджеп Тайип Ердоган и репресиите срещу опозицията след неуспешния опит за преврат преди година, затварянето на медии и журналисти, арестите на правозащитници и интелектуалци. Последна Германия призова за спиране на европейската финансова помощ за Турция след арестите на шестима правозащитници, един от които има и германско гражданство. Участниците в срещата подчертаха, че не са имали различия по широка гама теми от общ интерес, които са обсъдили днес - сътрудничеството в енергетиката, спирането на нелегалната миграция, борбата с тероризма, кризите в Сирия, Персийския залив, Близкия изток, Ирак и Либия. Хаан съобщи, че от 3 милиарда евро безвъзмездна помощ за трите милиона бежанци в Турция, ЕС вече е изплатил над 800 милиона, а за 1,6 милиарда е сключил договори. В същото време страните подчертаха, че нямат напредък по въпросите, които ги разделят и засягат - преди всичко състоянието на демокрацията в Турция. Чавушоглу призна, че тук има не само \"различни мнения\", но и \"различни светогледи\". 17 журналисти в Турция отиват на съд, обвинени са в тероризъм Турските представители повториха известни от миналото обвинения към ЕС, че прилага двойни стандарти към страната им - например някои от държавите му не позволиха да членове на турското правителство да агитират сред турската диаспора на тяхна територия в навечерието на референдума, докато не пречат на публични изяви на имигранти, които Анкара е белязала като \"терористи\" с твърде разширеното си според ЕС определение за това. Чавушоглу заяви, че турските власти, за разлика от ЕС, разграничават легитимната опозиция и медии от \"терористите\", които се представят за журналисти или политици. Челик настоя, че Европейският парламент няма право да се произнася по резултатите от референдума в Турция. В отговор на тях евродепутатите по-рано тази година поискаха ЕС да суспендира присъединителните преговори с Турция.  Могерини беше твърда, че ЕС засега няма да отваря нови глави в присъединителните преговори за Турция и че кипърския въпрос не е единствената причина за това. Хаан потвърди, че Турция ще получи обещания й безвизов режим, когато изпълни оставащите пет от общо 72 условия за това. За близо 12 години преговори Турция е отворила 17 от общо 35 преговорни глави и е затворила една. Преговорите бяха подновени през 2013 г. след близо тригодишно прекъсване.", "date": "2017.07.25", "title": "ЕС и Турция опитват да стоплят охладнелите си отношения"}
