{"url": "http://clubz.bg/76619-dyrjavnite_lideri_golemi_loshi_momcheta_no_na_skypa_cena", "text": "С тоталната забрана за влизане в Украйна на руски граждани - мъже от 16 до 60 години, Киев засилва усещането за нарастваща заплаха за страната откъм Русия, пише \"Ведомости\", цитиран от БТА. В петък Украйна забрани влизането в страната на мъже с руско гражданство в боеспособна възраст, като се позова на военното положение, въведено след военноморския сблъсък с Русия в Керченския проток на 25 ноември. Руските власти заявиха, че ще оставят без огледален отговор мерките на Киев за границата. Цената на абордажа в Керч за Кремъл расте ли, расте - и не става дума само за отменената в последния момент среща между Доналд Тръмп и Владимир Путин в Аржентина, толкова желана от Москва. Искането за освобождаване на украинските моряци, задържани от Москва, бе повторено след Тръмп от ЕС и НАТО. Предстоят по-строги антируски санкции, засилване на военното присъствие на НАТО в Черно море и други последици от руската демонстрация на сила, отбелязва изданието.  Кремъл най-вероятно няма да отвърне на Киев с огледални гранични мерки - не толкова заради благополучието на украинската диаспора в Русия или с оглед потребностите на руската икономика, колкото в името на пропагандната борба, прогнозира \"Новая газета\". За разлика от Киев Москва не се стреми да промени проруската ориентация на част от украинското население. Русия, напротив, иска да запази лоялността на колкото може повече от украинците, които живеят и работят във федерацията, отбелязва киевският политолог Григорий Чижов.  В Русия пребивават почти 2 милиона украински граждани, включително гурбетчии, цитира изданието данни на социолога Юлия Флоринская от Руската академия за народно стопанство и държавна служба. Неотдавна лидерът на руските либералдемократи Владимир Жириновски прикани \"да се ускори издаването\" на руски паспорти на украинци - това според него ще съдейства Украйна \"в последна сметка да бъде съсипана\", напомня \"Новая газета\". \"Вашингтон тласка Киев към война с Русия\", пише в заглавие \"Независимая газета\". Според всекидневника въведеното от Киев военно положение в граничните с Русия области, \"събирането на украински войски\" в сепаратистки Донбас и \"започналото\" разпращане на повиквателни на военни от резерва \"недвусмислено сочат, че Киев започва да се готви за война\". САЩ не се стремят толкова да решат проблемите на Киев в Азовско море, \"колкото под предлог, че налагат нови санкции, да изолират военната дейност на Руската федерация в Близкия изток и други региони от света. С което да й попречат да осъществи горивните си проекти - да транспортира за Европа петрол и газ по изгражданите днес тръбопроводи\", коментира военният експерт Едуард Родюков. Тъкмо за да наложат подобни санкции, \"американците подпомагат сега негласно Киев да започне активни бойни действия в Донбас с оглед да обвинят после за това Русия и да започнат нови блокадни действия срещу нейните интереси\", добавя руският аналитик.  Същевременно по думите му \"САЩ и НАТО си затварят очите\" за това, че президентът Порошенко е изпратил на донбаския фронт \"елитен батальон десантчици, обучаван от американски инструктори да воюва в градски условия\". \"Явно не за мирни дела\", твърди експертът на \"Независимая газета\".", "date": "2018.12.03", "title": "Държавните лидери - големи, лоши момчета, но на скъпа цена"}
{"url": "http://clubz.bg/76636-vsichki_vie_veche_ne_ste_nujni", "text": "Огън, пиротехнически средства и сълзотворен газ опустошиха Париж в събота вечер; в неделя сутрин улиците бяха осеяни със скелети на изгорени коли, а Триумфалната арка беше покрита с графити. По-малки и предимно по-мирни шествия имаше и на други места във Франция, където през последните няколко уикенда протестиращи завзеха будки за пътни такси, блокираха камери за скорост по магистрали, спряха уличното движението и барикадираха входовете на местни данъчни служби. Демонстрантите бяха \"жълти жилетки\" - наречени така заради светлоотразителното облекло, което носят. Отново и отново се повтаря, но неправилно, че те са се \"появили от нищото\". Вярно е, че произходът им е нетрадиционен: в миналото политическите партии във Франция, както в останалата част на Европа, произхождаха от старомодни институции от реалния живот - например профсъюзите създадоха социалдемократите, а в много страни църквата създаде десноцентристките християндемократи. Хората се отъждествяваха с други хора, с които са се запознали в клубове, на събирания, в кафенета. За разлика от тях, членовете на това ново обществено движение, ако то може правилно да бъде описано като движение, не са се запознали в институции от реалния живот. Жълтите жилетки, чийто произход категорично е в киберпространството, не са свързани с никоя от съществуващите политически партии, въпреки че няколко вече се опитват да си ги присвоят. \"Крайнолевият\" политик Франсоа Рюфен, който изпитва язвителна неприязън към френския президент Еманюел Макрон, вече се появи в шествия на жълтите жилетки. \"Крайнодясната\" лидерка Марин льо Пен също се обяви в тяхна защита, а някои подозират, че нейни привърженици или може би хора с още по-крайни програми може да са били отговорни за превръщането на мирните в началото протести в Париж в събота сутринта в съпроводени от насилие бунтове в събота вечерта. Но всякакви претенции за връзки с една или друга група са опортюнизъм, защото самото движение не е определило водач. Вместо това то назначи осем говорители, които произхождат от различни среди и не могат да бъдат окачествени като принадлежащи към една партия или дори към една обществена група. Изглежда, че жълтите жилетки споделят не някаква идеология или ясна философия, а набор от възгледи, както и нещо, което може да се определи като естетика. Те са ядосани от екологичните данъци, довели до повишаване на цените на бензина, и не харесват ограниченията на скоростта по френските пътища. Те са ядосани в по-общ план и донякъде именно поради тази причина едно движение, което не съществуваше преди месец, се обедини толкова бързо: гневът е едно от нещата, които пътуват бързо по социалните медии - форма на комуникация, която дава предимство на емоциите; той също така е едно от нещата, които обединяват хората в свят, където профсъюзите, църковните организации и политическите партии губят значение. Тук има ирония: партията на самия Макрон - \"Република, напред!\" - също започна като антисистемна партия, убежище за хора, които вече не се отъждествяваха с традиционните политически партии. Но тя беше зачената в политически контекст, а членовете й участваха в избори. Поради това \"Република, напред!\", която не съществуваше преди три години, сега е възприемана като част от върхушката, която беше създадена да победи. Френската история е пълна с революции, превзети от още по-радикални революции, но сега тези промени стават с шеметна скорост. Възможно е също така в случая предаността към политическите партии да не се възстановява лесно, щом бъде разрушена. Като се има предвид тази нова реалност, е важно да се намерят начини, по които тези спонтанни нови антиполитически движения да бъдат убедени да участват в по-официални институции, да се включват в по-официални дебати, да участват в сделките и компромисите, които изисква една съвременна демокрация. Важно е също така да не се позволи те да бъдат похитени от хора с по-мрачни програми. А и това не са проблеми само на Франция: по-голямата част от останалия демократичен свят е изправена или ще се изправи пред същия вид предизвикателства. Ако президентите, парламентите, съществуващите партии и институции могат да намерят начини да се вслушат в тях, да ги приобщят и да се променят с тях, тогава демокрацията ще оцелее през 21 век. В противен случай тя може да не оцелее.", "date": "2018.12.03", "title": "\"Всички вие вече не сте нужни\""}
{"url": "http://clubz.bg/76632-shefyt_na_mi_6_zaplashi_rusiq_da_ne_ni_podcenqva", "text": "Ръководителят на британското външно разузнаване (МИ-6) Алекс Йънгър отправи днес предупреждение към Русия. Москва не бива да подценява решимостта на Великобритания да изобличава злонамереното поведение на други държави, подчерта Йънгър, цитиран от Франс прес. В слово, произнесено в неговата Алма матер, Университета на Сейнт Андрюс в Шотландия, откъси от което разпространи британското външно министерство, той прикани:   И вторият отровител на Скрипал разкрит - лекар от ГРУ Йънгър, известен още като \"Си\", припомни по-специално реакцията на Лондон и съюзниците му след отравянето с нервнопаралитичен газ на руския двоен агент Скрипал и дъщеря му в Солсбъри през март, за което те обвиниха Русия.  Случаят предизвика тежка дипломатическа криза, безпрецедентно взаимно експулсиране на дипломати и нови икономически санкции срещу Москва. Британският представител спомена също, че разузнавателните агенции се развиват в посока към \"шпионаж от четвърто поколение\", съчетаващ \"традиционните ни човешки умения с ускорена иновативност\" с оглед появата на заплахи, използващи размиването на границата между физическото и виртуалното пространство. Алекс Йънгър говори пред публика едва за втори път, откакто пое ръководството на МИ-6 през 2014 г., отбелязва БТА.", "date": "2018.12.03", "title": "Шефът на МИ-6 заплаши: Русия да не ни подценява"}
{"url": "http://clubz.bg/76649-zelen_bilet_vyv_vtornik_zaradi_mrysniq_vyzduh", "text": "Във вторник столичани ще могат да ползват „Зелен билет” в градския транспорт. Еднодневната абонаментна карта е на стойност от 1 лев за всички линии на територията на Столична община. Мярката е заради високите нива на фини прахови частици. Надигат се протести заради мръсния въздух в София Превозният документ може да бъде закупен от пунктовете на Център за градска мобилност, касите на столичното метро, от водачите на превозните средства на градския транспорт и чрез мобилното приложение  , съобщиха от Столичната община. Разкриват се и временни буферни паркинги в най-дясната пътна лента по основни входни булеварди на столицата. Продължават проверките на пунктовете за вторични суровини, автокъщите и строителните обекти за нерегламентирано изгаряне на отпадъци, се твърди в съобщението на общината. За утрешния ден пулмолозите съветват хора с хронични респираторни и сърдечно-съдови заболявания да избягват продължителен престой навън, а директорите на училища и детски градини да не провеждат занятия на открито. Препоръчва се да се носи плътен шал при излизане навън, а шофьорите да не оставят автомобилите си с включен двигател, когато не са в движение.", "date": "2018.12.03", "title": "\"Зелен билет\" във вторник заради мръсния въздух"}
{"url": "http://clubz.bg/76647-parite_za_bejancite_v_turciq_otnovo_spynaha_pregovorite_za_evrobyudjeta", "text": "Европарламентът и Съветът на ЕС отново не можаха да се споразумеят за бюджета за 2019 г. И причина отново бе разпределението на парите, които Съюзът отпуска на Турция за справянето с бежанската криза. Това се разбра днес при представянето на новия проектобюджет за следващата година. Той бе дебатиран  в Бюджетната комисия на Европарламента, след като бе представен от еврокомисаря по бюджета и човешките ресурси Гюнтер Йотингер. Съветът на ЕС е реагирал изключително негативно на новия проектобюджет, споделиха източници от Европарламента. Според тях институцията се противопоставя категорично на заложените увеличения по програмите „Еразъм +“ и „Хоризонт 2020“ и настоява за съкращения. Еврокомисията трябва да представи нов бюджет за 2019 г. Комисията бе принудена да изготви нов проектобюджет, след като не можа да се споразумее с Парламента до крайния срок, който бе 19 ноември. Сред направените в новата версия компромиси бяха още 200 милиона евро за „Еразъм +“. Което означава, че средствата по тази програма ще бъдат с 400 милиона повече, отколкото за тази година. Утре проектобюджетът ще бъде обсъден на триалог между Еврокомисията, Европарламента и Съвета на ЕС. Преговорите със сигурност ще бъдат трудни. Затруднението ще дойде от главното различие. Става дума за 3 млрд. евро за Турция за справянето с бежанския поток от Сирия. Съветът на ЕС настоява 2 млрд. евро от тези пари да бъдат осигурени от Парламента. Депутатите пък искат европейските граждани да платят само 1 млрд. евро, а останалите 2 млрд. евро да дойдат от страните членки.", "date": "2018.12.03", "title": "Парите за бежанците в Турция отново спънаха преговорите за евробюджета"}
{"url": "http://clubz.bg/76648-vyoryjen_myj_e_nahlul_v_prezidentstvoto", "text": "71-годишен криминално проявен мъж е нахлул в приемната на президентството. Той е бил въоръжен с пистолет с два пълнителя. На входа поискал среща и да му се обърне внимание. Споделил и това, че е въоръжен. Не е известно, дали е вадил оръжение, обясниха пред Клуб Z от пресцентъра на МВР. НСО повикали жандармерията със съобщението, че мъжът е проявил агресия.  Образувано е досъдебно производство, което трябва да установи мотивите на задържаното лице. В момента мъжът се намира в Първо районно управление.   ", "date": "2018.12.03", "title": "Въоръжен мъж е нахлул в президентството"}
{"url": "http://clubz.bg/76641-prezidentyt_na_uefa_ohladi_nadejdite_ni_za_mondial_2030", "text": "Президентът на УЕФА Александър Чеферин иска Европа да има само една кандидатура за домакинство на Световното по футбол през 2030, информира агенция \"Ройтерс\", като цитира словенеца от Дъблин, където заседава изпълкомът на централата след тегленето на жребия за Евро 2020. България срещу Англия по пътя за Евро 2020 Както е известно, четири балкански страни - , готвят общ проект за Мондиал 2030. Има обаче още две заявени намерения, отново съвместни. Те бяха анонсирани през 2017 г. - на Великобритания (Англия, Уелс, Шотландия, Ейре и Северна Ирландия) и на Испания, Португалия и Мароко. Остава кандидатурата на Уругвай, Аржентина и Парагвай, която вече е официална, има и лого. Срещата в Евксиноград: Световното по футбол 2030 - на Балканите, газът - приоритет Изявлението на Чеферин може да охлади българския ентусиазъм, подклаждан в последните дни най-вече от министъра на младежта и спорта Красен Кралев. Ясно е, че за да успее дадена кандидатура трябва да има подкрепата на съответната конфедерация. Запитан от \"Ройтерс\" за потенциалната обща британска кандидатура, словенецът отвръща следното: Кралев: За Световно са нужни два-три стадиона с минимум 40 000 места Англия беше домакин на Мондиал '66 и на Евро '96. Страната загуби вота за Мондиал 2018 срещу Русия. На Евро 2020 три стадиона на Острова ще домакинстват на финалите - \"Уембли\" в Лондон, в Дъблин и \"Хемпдън парк\" в Глазгоу. В информацията на \"Ройтерс\" не се споменава за балканската кандидатура за Световното през 2030 г., а останалите са отбелязани. Срещата в Евксиноград: Световното по футбол 2030 - на Балканите, газът - приоритет Кралев: За Световно са нужни два-три стадиона с минимум 40 000 места", "date": "2018.12.03", "title": "Президентът на УЕФА охлади надеждите ни за Мондиал 2030"}
{"url": "http://clubz.bg/76645-angliq_sreshtu_holandiq_na_polufinal_v_ligata_na_naciite", "text": "Тимът на Англия, съперник на България в квалификациите за Евро 2020, ще играе срещу Холандия във втория и по-интересен полуфинал за излъчване на победител в Лигата на нациите. Това отреди тегленият жребий в Дъблин. Двата отбора ще се изправят един срещу друг на 6 юни в Порто. Ден по-рано домакинът на минитурнира Португалия излиза срещу Швейцария. България срещу Англия по пътя за Евро 2020 Финалът е на 9 юни. Тогава ще узнаем кой е първият шампион на стартиралата тази есен надпревара. Той ще получи купа и 6 млн. евро от наградния фонд. На подгласниците се полагат съответно 4,5, 3,5 и 2,5 млн. евро. Любопитно е, че по това време ще са започнали и европейските квалификации. България ще играе с \"Трите лъва\" през септември на \"Уембли\" и през октомври в София. Националите започват срещу Черна гора, мачовете с Англия са наесен Англия спечели една от най-интересните групи на дивизия А - в компанията на Испания и Хърватия. Холандия преодоля още по-реномирани съперници - Германия и Франция. Голямата изненада в това каре е Швейцария, чиито отбор се класира напред за сметка на Белгия и Исландия. В последния си мач \"часовникарите\" сразиха \"червените дяволи\" с респектиращото 5:2. Крайни класирания в Лигата на нациите Актуалният еврошампион Португалия пък се справи с Италия и Полша. Ден по-рано в Дъблин бе теглен жребият за евроквалификациите. Изпълкомът на УЕФА, в който е Борислав Михайлов, одобри няколко важни решения, касаещи европейските клубни турнири. Очаквано бе дадена \"зелена светлина\" на трети турнир, който има работното име Лига Европа 2. Той ще стартира от сезон 2021-2022 и е насочен най-вече към отборите от страни като България - около и под средното ниво в ранглистите на УЕФА. Третият евротурнир на УЕФА стартира през 2021 г. Управителното тяло на централата също така реши видеоасистентът в помощ на съдиите (VAR) да се използва в Шампионската лига и Лига Европа още от елиминациите. Те започват през февруари догодина. Само допреди месеци УЕФА беше противник на технологията. Наскоро стана ясно, че VAR ще е наличен в груповите фази на турнирите от следващото лято. Националите започват срещу Черна гора, мачовете с Англия са наесен Крайни класирания в Лигата на нациите Третият евротурнир на УЕФА стартира през 2021 г.", "date": "2018.12.03", "title": "Англия срещу Холандия на полуфинал в Лигата на нациите"}
{"url": "http://clubz.bg/76644-tyrsqt_se_paterici", "text": "Непрекъснатото говорене за извънредни парламентарни избори вече навлиза във фаза на самоизпълняващо се пророчество. ГЕРБ и \"Обединените патриоти\" се стремят да удържат кораба на властта, екипажът непрекъснато е в боричкания помежду си, сменят се министри, вицепремиер хвърли оставка, капитанът Борисов дирижира неповторим кадрови кадрил. Недоволството сред населението се чува все по-силно. С наближаването на евровота коалиционните партньори гребат в различни посоки. Но дори и да има извънредни парламентарни избори ГЕРБ и БСП са в състояние на паритет (поне в това ни убеждават социолозите, които дават разлика с размера на „стохастична грешка“). Все по-видимо е, че която и от двете формации да бъде първа, ще ѝ трябва „патеричка“, за да управлява. А на пазара предлагането въобще не е голямо. След първия кабинет на Бойко Борисов (2009-2013 г.), когато ГЕРБ имаше парламентарно мнозинство, партийната шахматна дъска е обречена на коалиционно управление. Кабинетът „Орешарски“ разчиташе в краткия си живот на ДПС и на „златния пръст“ на лидера на „Атака“ Волен Сидеров. „Автентичното“ дясно си беше разбило вече главата с поредния разкол между ДСБ на Иван Костов и СДС на Емил Кабаиванов, и осъзнаваше, че раздробени малките градски десни партии няма да помиришат не само управлението, но и сградата на парламента.  Политическият маркетинг се понесе в създаването на дясна алтернатива на рухналия кабинет на БСП и ДПС. Малките вдясно – ДСБ, СДС, Движение „България на гражданите“, НПСД на Касим Дал (после на Корман Исмаилов), БЗНС на Николай Ненчев, се събраха под лозунга на „реформацията“. Специално създаденият Институт за дясна политика, инкубатор за кадри на ГЕРБ, венча малките десни с голямата партия на Бойко Борисов.  Самите „реформатори“ влязоха в парламента със силни антибойкоборисовски послания. Но се включиха във втория му кабинет с идеята да превъзпитават лидера на ГЕРБ. Последваха поредица от „цехови схизми“ както между самите реформатори, така и с Борисов и неговото обкръжение. Много мостове бяха изгорени заради изказвания като „бай хуй“, а Борисов ги „убиваше с мълчание“.  Днес, макар и повечето лидери на многопартийния Реформаторски блок да са пратени в политическия фризер, ГЕРБ е изправена пред невъзможността да търси в тях отново коалиционен партньор.  Политическото трио „Демократична България“, което беше създадено след поредния първороден грях вдясно – „множим се чрез делене“, се припознава като алтернатива на партията на Борисов, а самия него го наричат „политическото представителство на олигархията“. Тази седмица социология на „Маркет линкс“ окрили активистите на „Демократична България“ като ги вкара в парламента, без да има реална изборна ситуация. Големият въпрос е дали в името на „десния път“ на България днешните критици на ГЕРБ няма да станат отново съдружни на „вредното управление“ на Бойко Борисов. Защото и бившият здравен министър Петър Москов беше отявлен критик на ГЕРБ, но в последствие съпартийците му от ДСБ го изхвърлиха с обвинението, че е „наемник на Борисов“.  От няколко месеца Петър Москов, който получи обвинения от прокуратурата за времето му като здравен министър, събира съмишленици за нов политически проект. Прихванали модерния сленг на консервативната идея (евродепутатът Николай Бареков също търси свое място там), вече се тестват политически алианси, които могат да бъдат новата вярна коалиционна патерица на ГЕРБ. В ефира на БНТ тези дни Петър Москов обяви, че е в добри отношения и с Валери Симеонов. Той обясни, че „алтернативата трябва да бъде наистина с дясна икономическа политическа програма, с отказ от продължаване на либералния разказ за социалното и мултикултурно общество и с ясна защита на националния интерес.“ И добави: „проевропейски настроените патриоти имат място в такова обединение“. Затова използва и ласкави думи за лидера на ВМРО Красимир Каракачов.  Дали ще се заложи на проекта на Москов - ще разберем, ако се усилят неговите медийни участия в телевизионния „праймтайм“. От включването му в завера с Красимир Каракачанов и Валери Симеонов имат интерес и НФСБ, и ВМРО, които ще се ребрандират за новия политически маратон. И този съюз има потенциал да бъде крепежен елемент на управляващия механизъм на ГЕРБ.  За разлика от партията на Бойко Борисов, в БСП са изправени пред още по-трудна ситуация, защото те дори нямат и възможност за избор. От евровота през 2014 г. ДСП е нежелан партньор. Партийното ръководство около Корнелия Нинова се скара както с партията на Георги Първанов – АБВ, така и никога не е било в добри отношения с „Движение 21“ на Татяна Дончева. Затова БСП, която напоследък се плъзна по линия на социалпопулизма – смесица между модерен консерватизъм (антиджендърска реторика, шумни протести около чумата) и класически социализъм („държавата да купи ЧЕЗ“), трябва да си създаде своя патеричка.  Корпоративизмът на БСП не се припознава от потенциалните леви избиратели. АБВ и „Атака“ не успяват да оберат и пълния потенциал на русофилските настроения в България – а те имат енергиен заряд за печелене на периферни гласове. Тук е вероятно тази ниша да се запълни в следващите месеци от нова лява партия.  „Стабилността“ на управляващото мнозинство винаги се крепи от ДПС. Към момента Движението е най-верният коалиционнен партньор в сянка и на БСП, и на ГЕРБ. Политиката на плаващите мнозинства непрекъснато създава интересни парламентарни обединения около прокарването на лобистки законопроекти или защита на някакво статукво (на плоския данък, например). Все още на полусъединител се държи и потенциалният проект на Слави Трифонов. Разговорите на диванчето не са финалният акорд на неговото политическо шоу. И колкото и да се опитваме отсега да сглобим готова политическа картина, към момента опитите звучат по-скоро като пожелание, отколкото реалност. Поне докато няма реална изборна ситуация и не видим кои ще бъдат новите политически патерички на ГЕРБ и БСП. Първият сигурен тест е евровотът.   ", "date": "2018.12.03", "title": "Търсят се патерици"}
{"url": "http://clubz.bg/76634-sydiq_imennik_shte_rykovodi_cska_sofiq_ludogorec", "text": "Съдийската комисия на БФС повери на Николай Йорданов най-интересния мач от междинния 18-и кръг на Първа лига между ЦСКА-София и \"Лудогорец\". Двубоят е на 6 декември, четвъртък, от 17:30 ч на ст. \"Българска армия\" и ще затвори чакания с интерес рунд, който може да очертае някои перспективи за пролетта. Ясно е, че на връх Никулден реферът Йорданов го чака тежък тест, след който шаранът може и да не му се услади. Напрежението отново се покачи след 17-ия кръг. Снощи ЦСКА-София допусна загуба от \"Славия\" с 0:1 и вече изостава на 6 точки от лидера \"Лудогорец\". Футболисти и фенове на \"червените\" хвърлиха вината върху арбитъра Волен Чинков - за неотсъдени дузпи (най-малко две, но из социалните мрежи се постват видеа с претенции дори за повече). Едно е безспорно - столичният съдия се представи слабо, като допусна грешки от всевъзможен характер и нищо чудно да понесе поредно наказание. Което едва ли ще омилостови ЦСКА-София. Факт е, че Чинков липсва в наряда за 18-ия кръг. \"Славия\" помрачи настроението на ЦСКА-София преди сблъсъка с \"Лудогорец\" Назначението на Йорданов също не се приема радушно сред цесекарите. В него те виждат преднамереност от страна на БФС, както и в наряда на Чинков. По-рано през сезона срещу БФС и съдийската комисия скочи \"Левски\". Изпълнителният директор на клуба Красимир Иванов дори присъства на пресконференция на реферския бос Йордан Сталев. Шеф на \"Левски\" \"емоционално\": Искам преиграване на мача с \"Черно море\" (ВИДЕО) Шефът на съдиите: Рефери са заплашвани, прокуратурата знае Кръгът започва във вторник - от 17:30 часа \"Локомотив\" приема \"Ботев\" в дербито на Пловдив. Владимир Вълков ще ръководи тази среща. В сряда \"Левски\" играе със \"Септември\" на ст. \"Васил Левски\" при съдийската свирка на Петър Костадинов. Шеф на \"Левски\" \"емоционално\": Искам преиграване на мача с \"Черно море\" (ВИДЕО) Шефът на съдиите: Рефери са заплашвани, прокуратурата знае", "date": "2018.12.03", "title": "Съдия именник ще ръководи ЦСКА-София - \"Лудогорец\""}
{"url": "http://clubz.bg/76626-grivnite_protiv_begylci_dojdoha_pak", "text": "Първите 250 електронни гривни за проследяване вече са собственост на Министерството на правосъдието. Те са два типа: 200 броя с устройство \"майка\", които най-общо ще се прилагат в затворени помещения към лица, които не бива да се отдалечават, и 50 с GPS - за всякакво приложение. Радостта обаче... за пореден път е прибързана - те не влизат \"на въоръжение\" веднага. След години мъка: в петък обявяват търг за арестантските гривни. Пак Това стана ясно днес на пресконференция на Министерството на правосъдието, което - в лицето на ГД \"Изпълнение на наказанията\", е бенефициент на проекта по Оперативна програма \"Добро управление\". Общо проектът е за  но освен устройствата, показани днес пред журналисти, той включва сървъри, софтуер, обучение на персонал, сервизни услуги и пр. Новите придобивки би трябвало да могат да се прилагат на 3 категории лица: Ще купят гривни за бегълците като Фарук Бекташ... Ама друг път Новите устройства ще са собственост на правосъдното министерство, обясни пред Клуб Z шефът на ГДИН Васил Миладинов. На журналистически въпрос - колко реално са нужни, за да покрият евентуалната \"таргет\" група, зам.- министър Проданов отговори, че платформата може да обслужва до 2000 устройства. Такава е и целта на ведомството - те да бъдат закупени \"полека-лека\". Според Проданов това число напълно щяло да отогвори на нуждите. Тук въпросът се оказа по-сложен. Комисар Юлиян Шемширов – шеф отдел \"Социални дейности и възпитателна работа\", се похвали, че от парите по проекта първоначално останали около 20 %. Така те успели да защитят допълнителни поддейности, които ще са за 28-те пробационни служби. Те ще бъдат оборудвани с видеонаблюдение, а служителите ще бъдат снаряжени с 28 комплекта преносими електропистолети, т. нар Обществената поръчка за гривни на затворници и арестанти \"възкръсна\" Т. е. , гривните, макар и напълно налични, ще могат да влязат в употреба, когато и тази част от обществената поръчка - камерите и тейзърите, бъде реализирана. Николай Проданов отговори, че този период \" в никой случай\" няма да е година, но се надявал да е \"до няколко месеца\". На него откровено му било \"трудно да отговори\" защо трябваше да минат толкова години до... единствените към момента гривни. За сметка на това заяви уверено, че този екип на МП работел по въпроса още от встъпването си през май, 2017 г. Пътят на гривните към ползвателите им е дълъг и трънлив, а \"любовта\" между правосъдното министерство и устройствата - стара и с предистория. Трудно е да бъде изчислен броят колко пъти е \"рязана лентата\". През 2014 г. правосъдният министър Зинаида Златанова обяви с апломб наличието на . Днес обаче ни отговориха, че този проект вече е изтекъл и устройствата вече не са налични - дружеството доставчик си ги е прибрало. Проследяваните тогава бяха лица, осъдени на пробация и предсрочно освободени от затвора. Сред тях имаше и педофил, който беше следен със сателит. През 2009 г. обаче бе първият пилотен проект, но тогава гривни  Съюзът на съдиите: Защо МВР не опази Фарук Бекташ и къде му е гривната? Актуалните гривни са по проект, който бе стартиран още от Христо Иванов през 2015 г., но после бе спрян от Екатерина Захариева. После - пак пуснат. Над 500 осъдени ги няма в затвора. Някои по над 10 години След зверското престъпление в Нови Искър, където бе извършено шесторно убийство от мъж, неоткрит от полицията с години, главният прокурор Сотир Цацаров нареди в началото на годината проверка колко са осъдените, които са се отклонили от изтърпяване на наказанията си. По данни на прокуратурата към март 2018 г. те са били 925. Ще купят гривни за бегълците като Фарук Бекташ... Ама друг път Обществената поръчка за гривни на затворници и арестанти \"възкръсна\" Съюзът на съдиите: Защо МВР не опази Фарук Бекташ и къде му е гривната? Над 500 осъдени ги няма в затвора. Някои по над 10 години", "date": "2018.12.03", "title": "Гривните против бегълци дойдоха. Пак"}
{"url": "http://clubz.bg/76637-vyvejdaneto_na_bonus_malus_veroqtno_shte_se_otloji", "text": "Обмисля се отлагане на въвеждането на системата \"бонус - малус\" за застраховката \"Гражданска отговорност\" с няколко месеца, за да бъдат туширани основните критики към нея. Това каза по време на обществена дискусия председателят на Комисията за финансов надзор Карина Караиванова, съобщи БТА.  Тя не може да бъде въведена, защото не е готова връзката между КАТ и Гаранционния фонд по \"Гражданска отговорност\", посочи още Караиванова. Със сигурност ще има нужда от законови промени, които да решат основния проблем, свързан с продажбата на коли, които имат лоша застрахователна история, каза Караиванова. В застраховката ще бъдат вписани всички, които имат право да управляват колата. Това ще стане с промени в Кодекса за застраховането и в Закона за движение по пътищата, посочи тя. Въвеждането на системата \"бонус- малус\" няма да повиши общата сума, събирана от застрахователите за задължителната \"Гражданска отговорност\", съобщи Владимир Савов, член на КФН, по време на обществена дискусия, организирана от Комисията за финансова надзор в НДК.  При регистрирани в страната 3 143 568 автомобила, по данни на КАТ за 2016 година, компаниите събират годишно 943 070 400 лева само по тази застраховка при средна премия от 300 лева на кола. При въвеждането на \"бонус-малус\" парите, събирани от фирмата няма да се увеличат, а само справедливо ще се разпределят сред лошите и примерните шофьори, подчертаха експертите. По данни на МВР за 2017 година в страната са наложени санкции на собствениците на 1 134 718 автомобила или 64 на сто от колите не са били обект на санкции, посочи Владимир Савов. След първата година, на въвеждане на системата \"бонус-малус\" се очаква 87,7 на сто от собствениците на колите /2 755 392 души/ да плащат с 10 процента по-евтина застраховка; 7,6 на сто / 238 742 души/ да плащат застраховка с оскъпяване от 10 - 30 процента, както и 0,4 на сто от собствениците на коли - 11 028 души да плащат четири пъти по-скъпа премия. Информацията за сключените застраховки \"Гражданска отговорност\" трябва да се синхронизира с бъдещата ТОЛ система, за да може водачите на коли без застраховка веднага да бъдат спирани от движение. Това предложи Владимир Тодоров от Българската асоциация на пострадалите от катастрофи по време на обществена дискусия организирана от КФН по въвеждането на системата \"бонус - малус\". Росен Рапчев от КАТ съобщи, че вече се работи по локализирането на водачите без \"Гражданска отговорност\" чрез електронните камери или по други начин. Според Владимир Тодоров 40 на сто от нарушенията в страната се правят от служебни автомобили, а колите на държавните и общински структури са извадени от системата, посочи Тодоров. Въвеждането на системата \"бонус - малус\" се въвежда при една грешна и \"извратена\" нормативната рамка на застраховането, в която няма лични регистрационни номера и досиета на водачите, подчерта той. Личи се, че системата е правена от чужд консултант (фирмата Ърнст и Янг), защото санкциите не са съобразени с българската действителност. При превишаване на скоростта с десет километра над разрешените в града, застраховката ви ще се повиши с 30 процента, същата санкция има и при леко \"чукване\" на колче при паркиране в търговски център, отбеляза още Тодоров. Той предложи КФН да преосмисли политиката за разходите на застрахователите. По думите му застрахователната премия на един влекач сега е 5000 лева, а брокерът получава 1000 лева от тях, само за да оформи една типова полица за около пет минути.", "date": "2018.12.03", "title": "Въвеждането на \"бонус-малус\" вероятно ще се отложи"}
{"url": "http://clubz.bg/76639-gradskite_sydii_vyzmuteni_ot_vss_ottam_otgovarqt_nie_reshavame_deklaraciq", "text": "Днес съдиите от СГС проведоха общо събрание, на което бяха поканили членовете на Съдийската колегия на ВСС. Именно колегията избра Алексей Трифонов с много съмнителни мотиви, след като беше ясно, че дори на втори опит няма шанс за кандидата, излъчен от самите съдии, при това с огромно мнозинство - Евгени Георгиев. \"Редови съдия без политическа подкрепа и обвързаности няма шансове\" Никой от поканените членове на съдийската колегия обаче не се е отзовал. Финална права за шеф на Софийския градски съд - 56:25 гласа Затова присъстващите съдии се подписаха под кратък протокол с решение: На събранието са присъствали 61 съдии, а 8 са в отпуск. По информация на \"Дневник\", част от присъстващите ще опитат да се включат като заинтересована страна в делото пред ВАС, което заяви, че ще води Евгени Георгиев - кандидатът на самите съдии. Алексей Трифонов оглави Софийския градски съд В декларация-отговор девет от членовете на съдийската колегия на ВСС им напомнят общо взето \"кой е шефът\". Те пишат в своя отговор, че законът и конституцита вменяват на тях \"правото и задължението\" да назначават административни ръководители, съдийското самоуправление няма \"изключителна сила и предимство\". Членовете заявяват още, че решението си взимат и \"съвкупно с всички други законово регламентирани и относими обстоятелства към формирането на преценката\", макар да не стана ясно - какво не е наред с Евгени Георгиев (тъй като нито един такъв аргумент не беше изложен, б.р.). Ето и декларацията на ВСС, подписана в трогателно единомислие освен от председателя на ВАС Георги Чолаков и представляващия Боян Магдалинчев, и от представителите в Съвета на политическата квота - ГЕРБ, БСП, ДПС, \"Атака\"... При миналото си заседание съдийската колегия опита \"да разпита\" Лозан Панов за речта му пред международната съдийска организация МЕДЕЛ. В нея той заяви, че след себе си не чува много гласове на протест и остро критикуваше главния прокурор. Главният прокурор преследва критиците си и поставя чадър над приятелите си Финална права за шеф на Софийския градски съд - 56:25 гласа Алексей Трифонов оглави Софийския градски съд Главният прокурор преследва критиците си и поставя чадър над приятелите си", "date": "2018.12.03", "title": "Градските съдии възмутени от ВСС. Оттам отговарят: \"Ние решаваме\" (ДЕКЛАРАЦИЯ)"}
{"url": "http://clubz.bg/76630-koj_li_shte_dade_na_g_ja_ginka_vyrbakova_parite_za_chez", "text": "Представете си, че прясно заквасена фирма с 50 000 лева капитал е предпочетена за купувач на утвърден бизнес с годишен оборот от 1,8 милиарда лева, собственост на една от най-големите компании в света. Какво си мислите най-напред: а) кой стои зад “сламения” купувач; б) кой оказва натиск сделката да се случи; в) кой ще изтръска пачки с милиони, които да кредитират кандидата. \"Инерком\" не се отказва от сделката с ЧЕЗ Всичко това се случва в две държави-членки на Европейския съюз - Чехия и България. Ако кандидат-купувачът беше офшорна фирма, зад която стои голяма и утвърдена международна компания, нямаше да има притеснения. Но случаят не е такъв. Българката Гинка Върбакова иска да ѝ повярваме, че има нюха на Уорън Бъфет и неговата кредитабилност. Краят на ноември настъпи, а най-голямото електроразпределително дружество в България все още е собственост на чешката държавна компания. И неговите около 3 милиона потребители все още плащат сметките си за ток на ЧЕЗ-България, а не на “Инерком България”, еднолична собственост на г-жа Гинка Върбакова. Въпреки че на 23 февруари 2018 “Инерком” и ЧЕЗ подписаха в Прага предварителен договор, с който “Инерком” се задължи да плати след девет месеца (тоест, в края на ноември) над  320 милиона евро за активите в България. В потвърждение на намеренията си българското дружество, създадено с 50 000 лева капитал, е платило 5 милиона евро. Декември е, от “Инерком” не са извадили и цент повече, сделката е спряна от българската Комисия за защита на конкуренцията (КЗК), а на провелите се на 27 ноември общи събрания акционерите на \"ЧЕЗ Електро България\" и \"ЧЕЗ Разпределение България\" отказаха да отстранят членове на надзорните съвети и на тяхно място да вкарат Гинка Върбакова и свързани с нея хора. ЧЕЗ - сделката на задкулисието. Кой стои зад Гинка Върбакова? Чешката държавна компания притежава по 67% от двете дружества и макар промените в надзора да бяха включени в дневния ред по нейно предложение, в крайна сметка те бяха спрени. Независимо че щяха да станат факт само ако КЗК разреши сделката и бъде платена цялата сума по нея. Но делото по жалбата на “Инерком България” срещу решението на КЗК е насрочено от Върховния административен съд (ВАС) за 14 май 2019 година. Две са предпоставките за реализирането на сделката: решението на ВАС да е в полза на “Инерком” и да се намерят големи банки с утвърдена репутация, които да финансират сделката само срещу активите на “Инерком” и благонадеждността на бизнесдамата Гинка Върбакова. Вече е известно, че условията на договора не позволяват на купувача да залага активи на ЧЕЗ срещу отпускане на заеми. В толкова големи сделки заемът обикновено е синдикиран - тоест, отпуска се от няколко кредитора. Няма как да си представим, че ще се намерят банки с репутация, които да отпуснат милионни кредити на бизнесмени, оперирали досега паркинг в Пазарджик и фотоволтаични централи с обща мощност 23 MW. При това близо една четвърт от стойността на сделката трябва да дойде от самоучастие - тоест, средства на “Инерком”. За сравнение: през 2016 година фармацевтичната компания на Кирил Домусчиев “Хювефарма” купи активите на конкурента си Zoetis в САЩ за 145,63 милиона евро, осигурени чрез синдикиран заем от общо 12 банки. Сделката бе за три производствени фабрики в САЩ и формули за ветеринарномедицински препарати и хранителни добавки за животни, продавани в цял свят. И ако няколко български банки могат да съберат сума от 5 милиона евро, колкото са платени по предварителния договор, за да отпуснат над 200 милиона, зад купувача трябва да стои държава, сериозен залог или собственик на петролно находище. В противен случай държавната Национална електрическа компания eдва ли щеше да получи 250 милиона евро синдикиран заем през 2009 за АЕЦ “Белене” (изхарчени главно за хидровъзела “Цанков камък”), срещу които заложи енергийни мрежи. \"Държавата купува ЧЕЗ. Ако БСП спечели изборите\" “По време на преговорите (протекли през 2017 - б.а.) договорихме подкрепа за нашето участие в сделката от страна на голяма международна банка с висок кредитен рейтинг”. Това казва Гинка Върбакова в първото си интервю за българска медия - държавната БТА. В следващите ѝ изявления - пред камери, депутати и журналисти, това повече не бе потвърдено. Г-жа Върбакова дори не иска да говори за финансирането и изцяло предоставя думата на консултанта - българската инвестиционна фирма Mane Capital. Казаното до момента от представители на тази компания е, че финансирането ще се състои от 20-30 процента самоучастие и дългово финансиране, “предоставено от една или множество големи и известни международни банки”. За обезпечения няма да се ползват активи на нито едно от придобиващите дружества - иначе е необходимо  разрешение от КЕВР. Коя ли ще е водещата банка? Да не дойде от Ямайка… Произходът на парите е от значение, когато става въпрос за толкова важна енергийна инфраструктура, а не за мол, вдигнат от руско-грузински партньорства. И работата на лидерите на две държави-членки на ЕС е да я гарантират чрез проверки на институциите в тези две страни. Защото изборът на купувач за българските активи на ЧЕЗ много напомня на избора на купувач за Дипломатическия клуб в Бояна. Никому неизвестната фирма “Ексклузив уеб дизайн” от Стара Загора, с 3 лева начален капитал, 1000 лева активи и дейност, свързана с уеб дизайн и реклама, спечели търга за един от най-ценните държавни имоти в София. Година по-късно “сламените хора” продадоха имота на действителния собственик. ЧЕЗ така и не намери \"къртицата\" за българската сделка Понякога човек просто трябва да познава правилните хора. Или да има правилните съученици. Да вземем например чешкия премиер Андрей Бабиш. През 1978 година, по време на тоталитарния режим, Бабиш започва работа във външнотърговската компания “Петримекс”, в началото на 1990-те оглавява дъщерната ѝ “Агроферт”, а по-късно поема контрола ѝ. Агрохимическият холдинг “Агроферт” стои в основата на богатството му от 3,5 милиарда долара, а на въпрос как го е натрупал, Бабиш отговаря така: с помощта на съученици от Швейцария. Гинка Върбакова няма съученици от Швейцария. В бизнеса е важно какво предлагаш, колко си надежден и какъв потенциал имаш, казва тя. Така си е - да видим как големите банки ще оценят потенциала ѝ. По парите ще ги познаем. ЧЕЗ - сделката на задкулисието. Кой стои зад Гинка Върбакова? \"Държавата купува ЧЕЗ. Ако БСП спечели изборите\" ЧЕЗ така и не намери \"къртицата\" за българската сделка", "date": "2018.12.03", "title": "Кой ли ще даде на г-жа Гинка Върбакова парите за ЧЕЗ?"}
{"url": "http://clubz.bg/76642-inerkom_ne_se_otkazva_ot_sdelkata_s_chez", "text": "„Инерком“ работи за финализиране на сделката за придобиване на активите на ЧЕЗ, съобщиха в писмо до медиите от компанията на Гинка Върбакова. Оттам допълват и, че имат валиден договор с ЧЕЗ: Припомняме, че Комисията за защита на конкуренцията (КЗК) забрани на „Инерком“ да придобие българския бизнес на ЧЕЗ, а от компанията обжалваха. Крайният срок за превеждането на парите по сделката беше в петък, 30 ноември. На 1 декември от централата на електроразпределителната компания в Прага съобщиха, че българската фирма не е извършила плащането. Кой ли ще даде на г-жа Гинка Върбакова парите за ЧЕЗ? Компанията на Върбакова обаче имала подкрепата на „глобални инвестиционни банки“, за да завърши сделката. Или поне това се твърди в писмото ѝ до медиите: Писмото вероятно е провокирано и от съобщение от централата на ЧЕЗ в Прага, че дружеството започва преговори със следващия кандидат за бизнеса си в България. Въпреки липсващото плащане от страна на „Инерком“ обаче, от ЧЕЗ оставят вратата за финализиране на сделката с българската фирма отворена: От чешката компания отдавна заговориха за план „Б” при евентуален провал на преговорите с фирмата на Върбакова. През ноември миналата година чешкият вестник Hospodarske Noviny написа, че India Power, в консорциум с българската Future Energy, е вторият кандидат за покупката на ЧЕЗ. Българо-индийският консорциум всъщност предложил повече пари от „Инерком“. В консорциума влизат Future Energy от българска страна, където съдружници са Валентин Христов и фирмата му „Аксис 7“, а от индийска – India Power. През декември м.г. обаче Future Energy губи лиценза си на енергиен търговец, защото не успява да изпълни договорни задължения, пише Economic.bg. ЧЕЗ - сделката на задкулисието. Кой стои зад Гинка Върбакова? И припомня, че офертите на „Инерком“ и на Future Energy/India Power са били близки. Консорциумът е предложил 355 млн. евро, но срокът за изплащане е бил пет години, което според консултантите на ЧЕЗ ще свали цената на активите до 317-333 млн. евро. В същото време офертата на „Инерком“ е била на стойност от 342 млн. евро като по план сумата ще трябва да бъде платена по-бързо, което в крайна сметка тогава е натежало при избора. ЧЕЗ - сделката на задкулисието. Кой стои зад Гинка Върбакова?", "date": "2018.12.03", "title": "\"Инерком\" не се отказва от сделката с ЧЕЗ"}
{"url": "http://clubz.bg/76631-shte_obqvqt_li_sasht_utre_izlizaneto_si_ot_dogovora_za_raketite_sys_sreden_obseg", "text": "Така генералният секретар на НАТО Йенс Столтенберг отговори на въпроса дали започващата утре среща на външните министри  от пакта ще бъде използвана от САЩ, за да обявят те излизането си от Договора за ликвидиране на ракетите със среден обсег, подписан през 1987 г. със СССР. Въпросът бе дали Вашингтон ще предприеме тази стъпка сега или ще изчака срещата на военните министри от алианса след два месеца - през февруари 2019 г. Причина са обвиненията, че Москва нарушава договора с разработването и разполагането на нова ракета. Преди месец и половина американският президент Доналд Тръмп заплаши, че ще изтегли САЩ от Договора за ликвидиране на ракетите със среден обсег, подписан през 1987 г. между Вашингтон и Москва. Новата руска ракета подкопава европейската сигурност По тази причина утре всички очакват какво ще каже американският държавен секретар Майк Помпео. Малко вероятно е обаче стъпката да бъде обявена утре, съобщиха за Клуб Z източници, приближени до НАТО. Според тях на състоялата се през уикенда среща на Г-20 в Буенос Айрес германската канцлерка Ангела Меркел убедила Тръмп да изчака до февруари. Като довод били изтъкнати опасенията, че така ситуацията в Украйна ще отиде на заден план. За пореден път той изрази от името на целия пакт безпокойство от новата руска ракета, която според експерти може да достигне до цели почти навсякъде в Европа. Генералният секретар призова Москва да спазва Договора от 1987 г. Според него в момента той се спазва единствено от страна на САЩ. Няма нови американски ракети в Европа. Но има руски. Същевременно от алианса винаги ще настояват за диалог с Русия. Той трябва да се води дори тогава, когато от НАТО смятат, че не е възможно подобряването на отношенията. НАТО: Русия разположи нови ракети в Европа и наруши договора със САЩ НАТО  няма да се отзове на молбата на украинския президент Петро Порошенко и няма да изпрати свои бойни краби в Азовско море. Това стана ясно от думите на Йенс Столтенберг. Порошенко: Не вярвайте на лъжите на Путин! Миналата седмица Порошенко изрази надежда в интервю за германския в. „Билд“, че има държави, готови да изпратят бойни кораби в Азовско море. Така Столтенберг отговори на въпроса дали пактът е готов да прати кораби в Азовско море. НАТО обаче настоява Русия да освободи задържаните украински кораби и моряци и да позволи на всички украински съдове – независимо дали са пътнически или военни, да влизат безпрепятствено в Керченския проток. На срещата на външните министри ще бъдат обсъдени бъдещите отношения на НАТО с Босна и Херцеговина, каза Столтенберг. Очаква се първите дипломати на страните членки да подкрепят готовността на пакта да предложи първата годишна национална програма за бившата югорепублика. Работа на властите в Сараево е да решат дали да приемат предложението, уточни Столтенберг. Той допълни, че тази програма е важен инструмент, който да помогне на Босна и Херцеговина да извърши политически, икономически и военни реформи. Преложението ще бъде направено по време на среща за Западните Балкани, която ще бъде част от форума на първите дипломати. В тази среща ще участва и върховният представител на ЕС за външната политика и сигурността Федерика Могерини. Западните Балкани са от специален интерес за НАТО, изтъкна Столтенберг. В тази връзка генералният секретар изрази надежда Македония да промени скоро името. Така ще могат да започнат преговорите с нея за членство в НАТО. И тя ще стане 30-ият член на Северноатлантическия алианс, след като подпише протокола за присъединяване и той бъде ратифициран от всички. Столтенберг призова Скопие да се възползва от своя шанс за влизане в алианса, който нарече \"исторически и уникален\" и който според него се случва \"веднъж в живота\".  Сред дискутираните на министерската среща теми ще бъдеи Афганистан. Той изтъкна, че силите на алиансане си тръгват от тази страна, за да не бъде създаден там ислямски халифат по подобие на този в Ирак и Сирия, дело на „Ислямска държава“. НАТО: Русия разположи нови ракети в Европа и наруши договора със САЩ Порошенко: Не вярвайте на лъжите на Путин!", "date": "2018.12.03", "title": "Ще обявят ли САЩ утре излизането си от Договора за ракетите със среден обсег?"}
{"url": "http://clubz.bg/76622-prochut_ruski_aktor_zove_za_poveche_cenzura", "text": "Народният артист на Руската федерация Михаил Боярски смята, че всяко произведение на изкуството трябва да бъде оценявано от професионалисти, което да решат достойно ли е то за руския зрител. Актьорът обяви мнението си в ефира на тв канала „Дождь“. Артистът обяснява необходимостта от възстановяването на художествените съвети с това, че според него в руския театър, в киното и на музикалната сцена царял пълен разврат. По думите на Боярски, да гледаме как чисто голият Карлсон лети над града е ужасно. Артистът   отбелязва, че още не е видял такъв филм, но той скоро ще се появи, защото  . Михаил Боярски се е снимал във филми като „Звезда на пленителното щастие“, „Д’Артанян и тримата мускетари“, „Пипи Дългото чорапче“, „Човекът от булеварда на Капуцините“, „Тарас Булба“. В края на 60-те Боярски е пял в рокгрупата „Кочевники“, а през 1990-те — в „Силвър“.", "date": "2018.12.03", "title": "Прочут руски актьор зове за повече цензура"}
{"url": "http://clubz.bg/76621-pyrvanov_poluchavame_i_ruska_i_turska_zavisimost_za_gaza", "text": "Онези, които не искаха руска зависимост, сега получават не само руска, но и турска. Това заяви пред БНТ Георги Първанов, президент на България от 2002 до 2012 г. Коментарът му бе по повод бъдещето на газовите доставки за България и по-специално за т.нар. хъб \"Балкан\". \"Турски поток\" става \"Бойкова бара\", но обслужва интересите на Сърбия и Русия Той обаче е уверен, че \"Турски поток\" ще мине през България, защото Русия има стратегически интерест от това. На България обаче била необходима нова стратегия. Първанов смята, че страната ни е свела енергийните си претенции до минимум. Кабинетът потвърди: \"Турски поток\" ще мине през България Според него вече се радваме на обеми, които са скромни, а т.нар. \"Голям шлем\" доста се е смалил. Кабинетът потвърди: \"Турски поток\" ще мине през България", "date": "2018.12.03", "title": "Първанов: Получаваме и руска, и турска зависимост за газа"}
{"url": "http://clubz.bg/76629-nov_proekt_li_e_aec_belene_otgovorite_ot_bryuksel", "text": "Евродепутатът Светослав Малинов обяви тази сутрин, че втора европейска институция - след Европейската комисия - отговаря на поставен от него въпрос, че рестартът на АЕЦ \"Белене\" се смята по същество за нов проект. И като такъв той трябва да премине през продецура дали отговаря на европейските изисквания пред комисията и не е достатъчно полученото одобрение през 2007 г.  Първия път Малинов бе задал въпрос на комисията, но министърката на енергетиката Теменужка Петкова оспори интерпретацията на отговора, дадена от Малинов. А именно, че като \"нов проект\" \"Белене\" практически ще бъде спрян заради нова процедура по оценка.  Втора евроинституция: Рестарт на \"Белене\" значи нов проект и ново съгласуване с ЕК Вторият пакет от отговори е от Службата на Европейския парламент за парламентарни изследвания. Ето текста на кореспонденцията между Малинов и институцията, публикувана от евродепутата:  Такова е становището, изразено от Комисаря по енергетика и климат, в неговия отговор (от 19 ноември 2018 г.) на Вашия въпрос по тази тема. На базата на наличната информация това е логичното заключение, което може да се изведе и по този въпрос сме съгласни с оценката на Европейската комисия. Старият проект за изграждане на АЕЦ „Белене“ беше нотифициран до Европейската комисия през февруари 2007 г., но беше окончателно прекратен (без строителство) от Народното събрание на Република България през март 2012 г. Новият проект беше стартиран през 2018 г., но детайлите по него все още не са официално нотифицирани до Европейската комисия. Нова оценка на Европейската комисия ще е необходима поради няколко причини. Първо, Европейската комисия ще трябва да се увери, че новият проект отговаря на последните изисквания за ядрена безопасност. Изискванията станаха като цяло много по-строги, най-вече след ядрената аварията във Фукушима (Япония) през 2011 г. Тя беше предизвикана от земетресение, което също представлява потенциален рисков фактор в Белене, имайки предвид историята на сеизмична активност в региона. Второ, новият проект има различен финансов механизъм, включващ частен инвеститор и евентуално отсъствие на изрична държавна гаранция. Това е много по-различно от проекта от 2007 г., който трябваше да се реализира от държавно предприятие. Тъй като финансирането на ядрени проекти е ключов аспект на инвестиционните решения, които се нотифицират по силата на член 41 от Договора за Евратом, тази промяна сама по себе си представлява достатъчно основание за изискване на нова нотификация. Трето, възможно е новият проект да не използва точно същите ядрени технологии, имайки предвид изминалото време от одобряването на стария проект (11 години) и включването на различни инвеститори в новия проект. Значителни промени в технологията също така представляват достатъчно основание за изискване на нова нотификация. Да, Европейската комисия ще трябва да представи ново (и благоприятно) становище по силата на членове 40-44 от Договора за Евратом. Дори географската локация и ключовите цели (например ниво на снабдяване с електроенергия) да са сходни със стария проект, има други разлики между двата проекта, които трябва да се разгледат от Европейската комисия. Това обхваща (но не се ограничава само до тях) промени по финансовия механизъм и адаптирането на проекта към последните технологични изисквания и изисквания за сигурност в областта на ядрената енергетика. Не, благоприятното становище на Европейската комисия от декември 2007 г. е приложимо само към инвестиционния проект, нотифициран през февруари 2007 г. относно АЕЦ „Белене“. Този проект беше окончателно прекратен от България през 2012 г. Нов проект за изграждане на АЕЦ, дори и на същата площадка, ще изиска нова нотификация от Европейската комисия по силата на член 41 от Договора за Евратом. Нашата интерпретация на Регламент № 1209/2000 на Комисията относно определянето на процедурите за осъществяване на съобщенията, предвидени в член 41 от Договора за Евратом е, че член 4 не е приложим в този случай. Член 4 има за цел да приспособи измененията в инвестиционни проекти, които вече са били съобщени на Европейската комисия, за да се избегне нова процедура по нотификация всеки път, когато възникнат промени по определен аспект на проекта (например финансиране, технологии, изисквания за безопасност). Въпреки това, член 4-ти се прилага само за промени, извършени в процеса на „изпълнението на инвестиционните проекти“ („made in thecourse of carrying out investment projects”), за които процедурата по нотификация вече е била осъществена. Тъй като проектът от 2007 г. е спрян от Народното събрание на Република България през 2012 г. и реализирането му вече е прекратено, то тогава старата процедура по нотификация не е валидна. Регламент № 1209/2000 не е предназначен за нови процедури по нотификация, а само за измененията по съществуващите такива. Европейската комисия има изключителните правомощия по силата на Договора за Евратом да реши дали възобновяването на проекта АЕЦ „Белене“ през 2018 г. представлява нов инвестиционен проект, който изисква нова процедура по нотификация и ново становище. Съгласно отговора, предоставен от Комисаря по енергетика и климат (на 19 ноември 2018 г.), Европейската комисия смята, че това наистина е такъв случай. Нашата интерпретация на базата на наличната информация и отразена в отговорите на въпросите по-горе е, че отговорът на Европейската комисия изглежда последователен и няма ясни основания, за да се оспорва. Възобновяването от 2018 г. представлява нов инвестиционен проект, който изисква нова нотификация и становище. Член 42 от Договора за Евратом определя крайните срокове за нотификация на нови инвестиционни проекти до Европейската комисия. Ако проектът се осъществява от предприятие с негови собствени средства (персонал, оборудване, фондове и др.), крайният срок е три месеца преди началото на работата. Ако проектът включва външни доставчици, тогава крайният срок е три месеца преди сключването на първите договори с доставчиците. Нашето разбиране за новия проект за АЕЦ „Белене“ е, че той е все още на ранен етап на планиране, затова би трябвало да има достатъчно време, за да се подготви информацията за нотификация до Европейската комисия. Въпреки това, логично е да се предостави достатъчно време на Европейската комисия, за да представи своето становище преди работата да започне и договорите да бъдат сключени, в противен случай съществува риск от забавяне или предоговаряне на договорите. Проектът от 2007 г. получи становище от Европейската комисия за по-малко от 11 месеца след нотификация. Силно препоръчително е за инвеститора да провери, достатъчно рано, очаквания срок за становището на Европейската комисия. Все още се очаква коментар от Министерството на енергетиката.", "date": "2018.12.03", "title": "Нов проект ли е АЕЦ \"Белене\"? Отговорите от Брюксел "}
{"url": "http://clubz.bg/76623-trymp_iskam_kim_da_znae_che_mnogo_go_haresvam", "text": "Президентът на САЩ Доналд Тръмп желае севернокорейският лидер Ким Чен Ун да знае, че той го харесва и ще изпълни желанията му, каза президентът на Южна Корея Мун Дже Ин, цитиран от Ройтерс.  \n\tМун каза това вчера - ден след като се срещна с Тръмп на срещата на върха на Г-20 в Аржентина. Южнокорейският президент обясни, че е бил помолен от американския си колега да предаде това послание на севернокорейския лидер. Тръмп: Влюбени сме с Ким Чен Ун Мун се надява скоро да приеме Ким при първата в историята визита в Сеул на лидер на КНДР, както беше договорено по-рано тази година. И допълни: Тръмп, който през юни се срещна с Ким в Сингапур, каза в събота, че вероятно ще се срещне за втори път със севернокорейския лидер през януари или февруари, като се обмислят три места, където да се проведе тази среща. На първата си среща Ким и Тръмп обещаха твърдо да работят за денуклеаризация на Корейския полуостров, макар че оттогава двете страни постигнаха малък напредък по договарянето на графика или на конкретни стъпки. Ким Чен Ун - най-накрая Бог  В събота Белият дом каза след срещата на американския президент с китайския му колега Си Цзинпин, че тримата с Ким ще се стремят \"да постигнат освободен от ядрено оръжие Корейски полуостров\". Си и Тръмп \"са се обединили около мнението, че е постигнат голям напредък по отношение на Северна Корея\". Ким Чен Ун - най-накрая Бог ", "date": "2018.12.03", "title": "Тръмп: Искам Ким да знае, че много го харесвам"}
{"url": "http://clubz.bg/76624-ukrainskite_morqci_obvineni_v_nezakonno_presichane_na_ruskata_granica", "text": "Военните от Военноморските сили на Украйна и сътрудниците на Службата за сигурност на Украйна (СБУ), които бяха задържани в Керченския пролив, са обвинени за незаконно пресичане на руската граница, съобщи пред ТАСС адвокатът на един от арестуваните военнослужещи Николай Полозов. Освен това, Полозов отбеляза, че от момента на задържането не се е срещал със своя клиент. По неговите думи „доброволци са донесли в следствения арест събрани за моряците вещи“. Членовете на екипажите, 24 граждани на Украйна, са арестувани до 25 януари. Те бяха преместени от Симферопол в следствен арест в Москва.  С тоталната забрана за влизане в Украйна на руски граждани - мъже от 16 до 60 години, Киев засилва усещането за нарастваща заплаха за страната откъм Русия, пише  . Украйна забрани влизането на руснаци от 16 до 60 години В петък Украйна забрани влизането в страната на мъже с руско гражданство в боеспособна възраст, като се позова на военното положение, въведено след военноморския сблъсък с Русия в Керченския проток на 25 ноември. Руските власти заявиха, че ще оставят без огледален отговор мерките на Киев за границата. Цената на абордажа в Керч за Кремъл расте ли, расте - и не става дума само за отменената в последния момент среща между Доналд Тръмп и Владимир Путин в Аржентина, толкова желана от Москва. Искането за освобождаване на украинските моряци, задържани от Москва, бе повторено след Тръмп от ЕС и НАТО. Предстоят по-строги антируски санкции, засилване на военното присъствие на НАТО в Черно море и други последици от руската демонстрация на сила, отбелязва изданието.  Кремъл най-вероятно няма да отвърне на Киев с огледални гранични мерки - не толкова заради благополучието на украинската диаспора в Русия или с оглед потребностите на руската икономика, колкото в името на пропагандната борба, прогнозира  \n\tЗа разлика от Киев, Москва не се стреми да промени проруската ориентация на част от украинското население. Русия, напротив, иска да запази лоялността на колкото може повече от украинците, които живеят и работят във федерацията, отбелязва киевският политолог Григорий Чижов.  \n\tВ Русия пребивават почти 2 милиона украински граждани, включително гурбетчии, цитира изданието данни на социолога Юлия Флоринская от Руската академия за народно стопанство и държавна служба. Неотдавна лидерът на руските либералдемократи Владимир Жириновски прикани \"да се ускори издаването\" на руски паспорти на украинци - това според него ще съдейства Украйна \"в последна сметка да бъде съсипана\", напомня \"Новая газета\". \n\t\"Вашингтон тласка Киев към война с Русия\", пише в заглавие  . Според всекидневника въведеното от Киев военно положение в граничните с Русия области, \"събирането на украински войски\" в сепаратистки Донбас и \"започналото\" разпращане на повиквателни на военни от резерва \"недвусмислено сочат, че Киев започва да се готви за война\". Порошенко: Русия струпа 80-хилядна войска по границите на Украйна САЩ не се стремят толкова да решат проблемите на Киев в Азовско море, \"колкото под предлог, че налагат нови санкции, да изолират военната дейност на Руската федерация в Близкия изток и други региони от света. С което да й попречат да осъществи горивните си проекти - да транспортира за Европа петрол и газ по изгражданите днес тръбопроводи\", коментира военният експерт Едуард Родюков. Тъкмо за да наложат подобни санкции, \"американците подпомагат сега негласно Киев да започне активни бойни действия в Донбас с оглед да обвинят после за това Русия и да започнат нови блокадни действия срещу нейните интереси\", добавя руският аналитик.  Същевременно по думите му \"САЩ и НАТО си затварят очите\" за това, че президентът Порошенко е изпратил на донбаския фронт \"елитен батальон десантчици, обучаван от американски инструктори да воюва в градски условия\". \"Явно не за мирни дела\", твърди експертът на \"Независимая газета\" Порошенко: Русия струпа 80-хилядна войска по границите на Украйна", "date": "2018.12.03", "title": "Украинските моряци обвинени в незаконно пресичане на руската граница"}
{"url": "http://clubz.bg/76627-zaradi_pismoto_sys_syveti_kym_syda_iskat_otvod_na_vsichki_prokurori_po_ivancheva", "text": "Пишейки писмо до Апелативния спецсъд - да не дават документи на проверяващите от Върховния касационен съд, прокурорите единствено искали \"да запазят вътрешното убеждение на апелативните съдии\". Това заявиха днес чиито отвод бе поискан от защитата. Въпросното писмо обаче бе подписано само от един от участващите днес в заседанието прокурор Илиян Рангелов  Днес обаче - заради вертикалната структура, адвокат Димитър Марковски поиска отвод по делото на всички, като загатна, че трябва да иска такъв и на цялата Специализирана прокуратура. Искането за отвод бе заради писмо с т. нар. \"предложение\" до председателя на Апелативния специализиран съд, което прокуратурата си позволи да напише - да не се дават документи на ВКС, след като Върховният съд в лицето на Лозан Панов назначи тричленка, която да провери екстремно спешните действия на АСНС въ ввързка с Иванчева и Петрова. Иванчева - вън, Иванчева - пак вътре... Не я освободиха Случаят доведе до поредица от гневни писма между съда и прокуратурата, а накрая вероятно и Висшият съдебен съвет (ВСС) ще се занимае с него. Биляна Петрова заяви, че подкрепя изцяло искането на адвокат Марковски, макар той да не е неин защитник. Иванчева пък каза, че е била срината, защото не е вярвала, че институции могат да лъжат, а прокурор Иван Гешев излъгал \"пред цяла България\". Съдът обаче реши, че искането за отвод не е основателно. Подсъдимите пък посочвали твърдения за прокурорите, които обаче са си тяхно лично виждане и възприятие. Съдия Иво Хинов - чиито акт блокираха на практика прокурорите, обаче се произнесе, че дори единственият участващ в днешното съдебно заседание от авторите на писмото - Илиян Рангелов, няма преднамерено отношение към подсъдимите. Делото продължава с разпит на поемни лица и други свидетели.", "date": "2018.12.03", "title": "Заради писмото със съвети към съда - искат отвод на всички прокурори по \"Иванчева\""}
{"url": "http://clubz.bg/76628-karakachanov_sydeniqt_v_avstriq_za_terorizym_ne_e_precedent_sred_romskiq_etnos", "text": "Законът за вероизповеданията трябва да ограничи възможностите за политика в религията и най-вече радикалния ислям, заяви в Русе вицепремиерът Красимир Каракачанов. По думите му българинът, задържан в Австрия, не е изолиран случай сред ромския етнос. Миналата седмица стана ясно, че българин и австриец с българо-турски корени са осъдени в Австрия по обвинение, че планирали терористично нападение. Според прокуратурата в Грац, те са вкарали в страната планове за бомбен атентат и се занимавали с вербуване на джихадисти за „Ислямска държава”. Осъдени са на 8 и 7 години затвор, припомня бТВ. Българин осъден за тероризъм в Австрия По думите на лизера на ВМРО политиците в България трябвало да спрат да гледат на населението от ромски произход като на евтин електорат,  За състоянието на коалицията \"Обединени патриоти\", която партнира на ГЕРБ във властта и от която е част, Каракачанов даде следното определение: \"хлабаво\".  По думите му ВМРО, НФСБ и \"Атака\" са се събрали да покажат, че може да се работи по нов начин, като лично той се опитвал да прави това във военното министерство, а  колегите му от ВМРО - чрез законодателни инициативи. Според вицепремиера това би било и честното решение спрямо избирателите, подкрепили патриотите на последните парламентарни и президентски избори.   ", "date": "2018.12.03", "title": "Каракачанов: Съденият в Австрия за тероризъм не е прецедент сред ромския етнос"}
{"url": "http://clubz.bg/76635-radev_evropa_moje_da_pomogne_za_chistata_energiq_ako_ne_syzdava_prechki_pred_ruskiq_gaz_kym", "text": "Това коментира президентът Румен Радев от Катовице, където участва в Конференцията на страните по Рамковата конвенция на ООН за изменението на климата (COP24), която се провежда в полския град Катовице. Преди това в своето изказване пред форума той обяви, че България продължава да работи с всички партньори в областта на климатичните промени за пълно прилагане на Парижкото споразумение, по-нататъшна ревизия или увеличаване на амбицията за намаляване на емисиите на парникови газове обаче не съответства на нашите национални интереси, съобщава БТА. Радев: България подкрепя споразумението за климата, но без повишаване на изискванията Ние разглеждаме социалния аспект като фактор от първостепенна важност за запазването на хиляди работни места, посочи българският държавен глава.  Трябва да разработваме и прилагаме механизми, създаващи предвидими правила за прилагане, стимулиращи конкурентоспособността на индустрията, смята Радев.  България и Европейският съюз вече изпълняват ангажиментите си по втория период на задължения по Протокола от Киото.   \"Париж 2.0\": високите залози  България продължава да работи с всички партньори в областта на изменението на климата за пълното прилагане на Парижкото споразумение, коментира Радев и допълни, че се ръководим от принципа на последователно и пълно прилагане на договореното законодателство.  По думите му трябва да се адаптираме към променящия се климат.  През последните години станахме свидетели на увеличен интензитет и честота на екстремни климатични явления в глобален мащаб, каза държавният глава. Той отбеляза, че, за справяне с тези ефекти, България е разработила Национална стратегия за адаптация и План за действие.  Адаптирането към изменението на климата е въпрос на всички сектори в обществото, включващ всички органи на местно, регионално и национално равнище, но също така и на частния сектор, организациите на гражданското общество и гражданите, заяви още президентът Румен Радев. България е решена да подкрепи приемането на правилата за прилагане на Парижкото споразумение, които са ясни, достатъчно подробни, ефективни и приложими за всички. Успешният резултат ще изпрати положителен сигнал за стабилността на Парижкото споразумение и неговите цели, посочи още той. Според него широката ангажираност би създала повече възможности за ниско ниво на емисии и устойчиво развитие на климата, като се вземе предвид състоянието и бъдещите перспективи на националните енергийни системи. Договореното в Парижкото споразумение трябва да се следва, но по-високи амбиции към днешна дата България не може да подкрепи, каза министърът на околната среда Нено Димов пред журналисти в Катовице.  Според него тези амбиции ще дадат резултат през следващите десет години и първо трябва да видим какъв ще бъде той, преди да говорим дали амбициите трябва да се завишат или посоката да е различна. Преструктурирането на енергетиката не е процес, който може да стане за една нощ, каза още той. И припомни, че Министерството на енергетиката е започнало с програма за преструктуриране на енергетиката, така че това е посока, в която при всички положения ще се развиваме. Но нека вървим стъпка по стъпка, за да имаме устойчивост, допълни Димов.  На въпрос за замърсяването на въздуха в София министър Димов каза, че е информиран, че през изминалите две денонощия има превишаване на нормите. Правим засилени проверки със Столичната община от началото на сезона, но това не е достатъчно, коментира той. Проблемът е сериозен, трудно се върви напред, но все пак имаме успехи - в седем града тази година постигат средногодишните и средноденонощните норми за качеството на въздуха, посочи министърът.  \"Париж 2.0\": високите залози ", "date": "2018.12.03", "title": "Радев: Европа може да помогне за чистата енергия, ако не създава пречки пред руския газ към България"}
{"url": "http://clubz.bg/76594-germancite_shte_prysnat_miliardi_po_koleda", "text": "Германците ще пръснат милиарди по Коледа Търговците очакват рекордни печалби – щом всеки германец ще похарчи почти 500 евро по празника. Играчки, книги, бижута, парфюми и все повече подаръчни ваучери – и през тази година потребителите в Германия ще хвърлят милиарди, за да зарадват близки и приятели.”Очакваме за първи път оборотът да надхвърли 100 милиарда”, прогнозират не без задоволство от Съюза на търговците в Германия. Същевременно се констатира, че има известен застой в ръста на сумите, които германците ще дадат за празника – увеличението е само със седем евро в сравнение с миналата година. А и вече не се купували големи подаръци, защото цените се били увеличили – сочат проучванията. Ръководителят на Съюза на търговците Щефан Гент обаче ни най-малко не се безпокои: „Разходите и този път ще бъдат значителни, само дето покупките се правят по-обмислено. Хората държат много повече на стандартите при производството на стоките и на тяхното качество, отколкото преди десет години”. Всеки втори възнамерява през тази година да подари най-вече ваучери – те се оказват на първо място сред предпочитаните подаръци. Оттам нататък следват козметиката, книгите, билетите за концерти и театри, както и накитите. Всеки трети пък смята да зарадва близките си с играчки, дрехи и пари в брой. Освен това е установено, че всеки втори германец над 12 години ще пръсне за Коледа над 300 евро, а всеки пети – над 500. С най-широки пръсти (и вероятно най-заможни) се очертават хората между 53 и 63-годишна възраст, които ще дадат по почти 600 евро за подаръци. И още нещо – хората от южната част на страната са по-склонни да похарчат повече пари от северняците. Предколедната търговия се върти най-усилено онлайн. Всяко четвърто евро от годишния оборот ще влезе в джобовете на търговците в двата предколедни месеца. Не без значение за тези очаквани приходи са намаленията и промоциите, които се правят по американски модел. Според прогнозите – именно онлайн германците ще похарчат почти два милиарда евро за коледните подаръци. Но пък търсейки подаръци, те и в днешното време се доверяват по-скоро на препоръките на приятели, отколкото на търсачките в интернет. А и при покупките им било важно лично да подберат желаната стока в магазините, отколкото да я открият в безличния интернет. Държат на съветите, които биха могли да получат от консултантите край щандовете, както и на качеството, в което могат да се убедят лично повече, отколкото на ниските цени и намаленията. Не без значение е и наличието на безпроблемен начин на връщане на стоката, ако се окаже неподходяща, както и възможността да се направи сравнение в предлаганите цени. За годината като цяло търговците в Германия очакват оборот от 525 милиарда евро, или ръст от 2,3 процента - увеличение за вече девета поредна година. Обяснението е в доброто икономическо състояние на страната, спада в безработицата и ръста на заплатите. Голяма част от германците не изпитват финансови затруднения, което се проявява в нарасналия интерес към стоките, предназначени за спорти и туризъм, към велосипедите, деликатесните хранителни продукти, козметиката и грижите за тялото.", "date": "2018.12.03", "title": "Германците ще пръснат милиарди по Коледа"}
{"url": "http://clubz.bg/76620-nacionalite_zapochvat_sreshtu_cherna_gora_machovete_s_angliq_sa_naesen", "text": "УЕФА обяви официалната програма на квалификациите за Евро 2020, съобщи официалният сайт на БФС. Жребият бе теглен вчера в Дъблин и прати България в група А, заедно с Англия, Чехия, Черна гора и Косово. Двубоите ще се играят между март и ноември 2019 г. Първите два отбора от всяка група се класират за европейските финали, които ще преминат в 12 града. България срещу Англия по пътя за Евро 2020 Националите ни ще открият надпреварата в група с домакинство на Черна гора на 22 март 2019 г. от 21:45 ч. Три дни по-късно (25 март) \"лъвовете\" гостуват на Косово, отново от 21:45 ч. Лятната сесия ще започне с визита на Чехия на 7 юни (21:45 ч), а на 10 юни със същия начален час е домакинството ни на Косово. Гостуването на Англия на \"Уембли\" е насрочено за 7 септември от 19:00 ч, а британците ще дойдат в София на 14 октомври от 21:45 ч. Три дни по-рано (11 октомври, 21:45 ч) националите ни ще гостуват на Черна гора. Хубчев: Тежка група, вълнува ме нашият отбор, не съперниците България ще завърши битката с домакинство на Чехия на знаковата дата 17 ноември от 19:00 ч.   Хубчев: Тежка група, вълнува ме нашият отбор, не съперниците", "date": "2018.12.03", "title": "Националите започват срещу Черна гора, мачовете с Англия са наесен"}
{"url": "http://clubz.bg/76611-zemetresenie_pratilo_goranov_v_apartamenta_na_krystnika_mu", "text": "Земетресението в Перник преди няколко години, което се усети силно и в София, е причината финансовият министър Владислав Горанов и семейството му да живеят в апартамент на кръстника на Горанов - бизнесмена Иван Сариев. Това обясни самият Горанов пред Нова тв тази сутрин.  По време на труса семейството живеело на 10-ия етаж в кооперация в центъра на София. Невръстните тогава деца на министъра и съпругата му се уплашили сериозно. Така дошло предложението на кръстника за настоящото жилище. И то било прието.  Темата \"къде живее Владислад Горанов\" се появи от участието на главния прокурор Сотир Цацаров в \"Шоуто на Слави\" преди дни. Тогава обвинител № 1 обяви, че започва проверка по случая дали има нарушение или конфликт на интереси.  Цацаров смело обяви мерки срещу министри, че и срещу кабинета Горанов е декларирал жилището, в което живее. По думите му преценката му е, че конфикт на интереси няма. Фирми на Сариев не са участвали в обществени поръчки, нито са се ползвали със специално отношение от администрацията, категоричен е Горанов. Затова и не вижда откъде би могъл да се появи конфрикт на интереси. Но ако компетентните органи се произнесат в обратна посока - ще се съобрази с решението им, декларира той. Горанов не вижда конфликт на интереси за апартамента Министър Горанов обяви, че е посещавал повече от веднъж Върховната касационна прокуратура заради проверката за жилището му, която тече. Но не даде подробности. Финансовият министър отрече казусът с жилището му да има нещо общо с този на председателя на депутатите от ГЕРБ Цветан Цветанов и шестте апартамента. Причината - при Цветанов ставаше дума за собствеността върху имотите и придобиването им.  На въпрос дали отнемането на колата от НСО за омбудсмана Мая Манолова - идея, която бе лансирана от Горанов, а след това реализирана от Народното събрание, не е помогнала допълнително за повишаване на високия рейтинг на Манолова, финансовият министър отвърна:   Горанов не вижда конфликт на интереси за апартамента", "date": "2018.12.03", "title": "Земетресение пратило Горанов в апартамента на кръстника му"}
{"url": "http://clubz.bg/76618-vajno_syobshtenie_tova_e_dekoraciq_za_masa", "text": "Коктейлът бе закрит, но видео и снимки в социалните мрежи показаха, че масите са декорирани със скулптури на легнали човешки фигури, покрити с мортадела и прошуто. Снимките запалиха пожар, който се разрасна с такава страст и скорост, че обяснения за въпросната вечеря трябваше да дават директорката на Националната галерия Яра Бубнова и дори културният министър Боил Банов. И двамата бяха повече от категорични: „Това е акт на изкуството”. И тъй като атаката е най-добрата защита, хората от кръга на Яра Бубнова започнаха на свой ред да нападат всички, които не успяха да преглътнат въпросния арт. Боил Банов за \"голямото плюскане\": Аз цензурата в Европа няма да върна Художникът Чавдар Гюзелев например написа във фейсбук памфлет, в който иронизира българина, че „много разбирал от изкуство” – както и от футбол, и от политика, и все се изказвал без да го питат. Естествено, когато иронизираш някого по този начин, се поставяш от другата страна, от страната на разбиращия и казващия кое какво е. Доц. Георги Лозанов обаче го надскочи в обобщенията: той заяви, че който не харесва въпросния пърформанс всъщност напада Истанбулската конвенция, Сорос, интелигенцията и критиците на Путин. Така заплаши да бъдат обявени за врагове на интелигенцията, а и на определен вид политика всички, които не приемат тази вечеря за изкуство. Дотук наблюдаваме един много познат от тоталитарните режими метод, при който естетическите нагласи на един или друг човек биват употребени, за да бъде обявен той за враг. После смей да не харесваш това или онова. Точно тези похвати на „убеждаване” ме принуждават да се включа в спора -  като човек, завършил История и теория на изкуството във Великобритания, в момента приключващ докторската си дисертация  на тема Изкуството като съпротива, като авторка на феминистки текстове и участничка в такива конференции. Бих искала да заявя съвсем спокойно и категорично: това е декорация за маса. За да бъде по-красноречиво ще го напиша с главни букви: ДЕКОРАЦИЯ ЗА МАСА. „Голямото плюскане“ – пърформанс или пир по време на чума? Вероятно провокативна, различна, необичайна, може би стряскаща, все пак поводът е сюрреалистична изложба. Знаем, че сюрреалистите са правили всякакви скандали, особено по партита, често целта е била да дразнят гостите или пък домакините си. По тази причина не разбирам и нашите авангардисти от „другата страна на барикадата”, които за една нощ станаха пуритани, усвоиха популистки тези и започнаха да оплакват майките на деца с увреждания – докато те протестирали, „онези ядяли”. Т.е., ако са написани в книга на Бунюел или Дали, подобни акции се приемат, но ако се направят в България, не може. По този начин тези художници кастрират собствените си бъдещи акции  и правят всяка по-интересна проява невъзможна оттук нататък. Защото вече и в техните чинии някой ще гледа и ще се заяжда: Сега хората от галерията побързаха да се застраховат, че не били яли, защото повечето гости били вегани и въпросната декорация била пърформанс в името на правата на жената и срещу нейната консумация. Министър Боил Банов и други специалисти в същата категория ни поучиха: Да ядеш или да не ядеш, това е пърформансът. Едно нещо не стана ясно - те като са вегани гостите, къде е въпросът  ? Ако са вегани, защо тогава щели да се изтерзаят от дилемата, дали да ядат или да не ядат мръвки? Или има вероятност формата на човешко тяло да възроди в тях желанието за месоядство? Други големи специалисти пък сравниха въпросната вечеря с пърформанса „Ритъм 0“ от 1974 г. на Марина Абрамович. В него Абрамович оставя на публиката различни предмети – „инструменти на любовта и омразата” и разрешава да правят с нея каквото пожелаят в продължение на 6 или 8 часа. Резултатът   е - накратко, че хората от публиката нарязват дрехите ѝ, набождат тялото ѝ със стъбло на роза и едва не я убиват. Заключението от пърформанса, както ни се представя в случая, е -жената е мразена заради социалната си роля и като я видят беззащитна и красива, се нахвърлят да я тормозят. Няма да обсъждам пърформанса на Абрамович и бързото заключение, което бе направено според случая. Само ще попитам: какво е общото между него и въпросната вечеря? В единия случай са тормозили жената, в другия - не са яли от нея, понеже са вегани. Какъв е изводът от пърформанса по тази логика? Веганите не ядат жени! Гениално. Ако не беше тази вечеря, никога нямаше да разберем тази дълбока социална истина.  Защо се сетиха точно за „Ритъм 0“ не е много ясно. Има доста по-подходящи кандидати от него. Например през 2011 г. същата Марина Абрамович беше поканена да направи вечеря-спектакъл за Музея за модерно изкуство в Лос Анжелис (MОCA). Някой може ли да се сети какво имаше в средата на огромната кръгла маса? Не е трудно, почти познахте –  . Няма да описвам целия пърформанс, но ето какво казва Клер Бишоп за него: Не се превръща в спектакъл. За щастие вечерята в НХГ няма този проблем, тъй като е замислена само като декорация за маса и без претенции за нещо повече. Опитите да я обявят насила за изкуство, а всички, които не са съгласни с това  – за невежи врагове на ИК, на постмодернизма и на бъдещето на всички деца, всъщност превръщат една провокотивна находка в банален и безидеен пърформанс. Тя показва на всички онова, което никой не иска да види  Относно протестиращите артисти, редно е да знаят, че във всички музеи по света се правят интересни вечери и партита. Във всички музеи могат да се случат и нелепи пърформанси, както се е оказало в МОСА със спектакъла на Абрамович. Все пак това са места за експерименти, изкуството не може да бъде застраховано срещу рискове, нито пък да бъде подплашено да не поема такива. Защото, ако това стане, артистите започват да се самоцензурират и на практика стават неспособни да творят. Най-големите врагове на изкуството в демократичния свят са именно популизмът и банализирането –  а това са тактиките, които предприеха и от едната, и от другата страна на този конфликт. „Голямото плюскане“ – пърформанс или пир по време на чума? Тя показва на всички онова, което никой не иска да види ", "date": "2018.12.03", "title": "Важно съобщение: това е декорация за маса"}
{"url": "http://clubz.bg/76612-market_links_sledvashtiqt_parlament_bez_mareshki_i_s_demokratichna_bylgariq", "text": "Възможно е при предсрочно избори да има различен от настоящия парламент, тъй като \"Воля\" едва ли ще попадне в него, а \"Обединени патриоти\" имат осезаем спад в електоралната си подкрепа. Това е прогнозата на \"Маркет линкс\", която бе представена пред бТВ. Според агенцията в следващия парламент ще влезе \"Демократична България\". 3/4 от българите не са доволни от състоянието на държавата в момента. Според социолога Добромир Живков подобни резултати е имало през 2013 г. по времето на протестите срещу правителството на Пламен Орешарски, които бяха едни от най-масовите и най-продължителните за целия преход. През месец май недоволството е било 55%, а през ноември се покачва до 74%. Близо 80% са на мнение, че има основание за протести. Според него цените на горивата не са основен мотив, който кара хората да излизат на улицата. Пада и доверието във всички институции, а през последните два месеца и двете основни политически сили - ГЕРБ и БСП, губят електорална подкрепа.  ", "date": "2018.12.03", "title": "Маркет линкс: Следващият парламент - без Марешки и с \"Демократична България\""}
{"url": "http://clubz.bg/76616-tretiqt_evroturnir_na_uefa_startira_prez_2021_g", "text": "Изпълнителният комитет на УЕФА одобри въвеждането на трети европейски клубен турнир от сезон 2021-2022 г. Надпреварата ще се провежда три години, след което ще бъде обсъдено как да продължи - дали в одобрения формат, или в променен. Решението е взето на заседание в Дъблин, където бе теглен жребият за квалификациите за Евро 2020, съвместно с Европейската клубна асоциация, начело на която е президентът на \"Ювентус\" Андреа Аниели. УЕФА въвежда още един клубен турнир Засега турнирът се нарича \"работно\" Лига Европа 2. През лятото на 2021 г. в него ще стартират 32 отбора. Форматът копира груповата фаза на Шампионската лига и Лига Европа. Ще има осем групи с по четири тима. Първите два отбора в тях ще играят елиминации - от осминафинали до финал. Преди 1/8-финалите обаче заелите вторите места в квартетите ще играят срещу третите в групите на Лига Европа. Така ще бъдат определени 16-те състава за плейофната фаза. Новият турнир ще включва 141 мача за 15 седмици - точно колкото предлага Лига Европа. Победителят печели правото на участие в ЛЕ от следващия сезон. Двубоите от ЛЕ2 ще се играят в четвъртък, когато са и от ЛЕ, но някои от новото състезание ще започват по-рано. Шампионската лига си запазва вторник и сряда. В третия турнир ще участват отбори от повече страни - от минимум 34. Надпреварата основно ще привлича тимове от по-непретенциозни шампионати или класирани по-ниско във водещите, което е основното му предназначение. Това означава, че турнирът ще е по-постижим и за българските отбори.", "date": "2018.12.03", "title": "Третият евротурнир на УЕФА стартира през 2021 г."}
{"url": "http://clubz.bg/76617-shok_vyv_franciq_makron_izpraven_pred_naj_tejkata_si_kriza", "text": "Френският президент Еманюел Макрон се завърна от среща на върха в Аржентина и завари страната си в объркване и безпорядък след съпроводените от насилие протести, пише в. \"Ню Йорк таймс\". След като направи преглед на пораженията, Макрон нареди на министър-председателя Едуар Филип да се срещне с представители на протестиращите и с лидери на опозиционните партии, посочва американското издание, цитирано от БТА. Макрон разгледа пораженията от бунтовете Антиправителствените бунтове предизвикаха шок в Париж и други френски градове и изправиха Макрон пред най-тежката му политическа криза, изтъква в. \"Файненшъл таймс\". Президентът проведе извънредно правителствено заседание след завръщането си от срещата на Г-20 и инспектира опустошенията, нанесени от демонстрантите при сблъсъците им с полицията. Това беше трети пореден уикенд на протести на \"жълтите жилетки\". Спонтанното движение, започнало като онлайн протест срещу планираното увеличение на данъците върху горивата, прерасна в широкообхватни демонстрации срещу Макрон, чиито икономически реформи още не са дали осезаеми резултати, отбелязва британското издание. Бой и пламъци под Триумфалната арка в Париж (ВИДЕО) Демонстрациите във Франция са най-голямото предизвикателство за младия президент центрист от идването му на власт преди 18 месеца, пише в. \"Гардиън\". Макрон повтаря, че никога няма да отстъпи пред уличните протести, няма да се уплаши и няма да се откаже от своя пробизнес проект за \"трансформиране\" на Франция и преодоляване на продължаващата от десетилетия масова безработица и бавния икономически растеж. Той обаче е подложен на сериозен натиск да обърне внимание на тревогите на \"жълтите жилетки\", чиито протести започнаха като гражданска позиция срещу увеличаването на данъците върху горивата, но прераснаха в движение против Макрон, коментира британското издание. За френския президент става все по-трудно да се представя на световната сцена като прогресивен защитник, който ще поведе борбата срещу популизма и национализма, ако в Париж горят барикади, а демонстранти критикуват правителството му, определяйки го като арогантен елит. Гневът на \"жълтите жилетки\" Трудността за Макрон е в това, че той се оказа неподготвен за протестите, които започнаха спонтанно, без зад тях да стоят лидери, профсъюзи или политически партии. Правителството не предвиди този граждански бунт. Внезапните бунтове срещу данъците може да се окажат опасна повратна точка и да стане много трудно да бъде успокоен общественият гняв. Това важи с особена сила за страна като Франция, където данъците са високи, а държавните разходи големи. Единствената надежда на Макрон да предотврати нови прояви на насилие е да успокои протестите, като отговори на тревогите на недоволните и предложи конкретни решения, пише \"Гардиън\". Бой и пламъци под Триумфалната арка в Париж (ВИДЕО) Гневът на \"жълтите жилетки\"", "date": "2018.12.03", "title": "Шок във Франция: Макрон изправен пред най-тежката си криза"}
{"url": "http://clubz.bg/76610-vtora_evroinstituciq_restart_na_belene_znachi_nov_proekt_i_novo_syglasuvane_s_ek", "text": "Втори документ от европейска институция - този път от отдела по изследвания на Европейския парламент, твърди, че при рестарт на строежа на АЕЦ \"Белене\" ще става дума за нов проект, а това значи, че той трябва да мине през ново съгласуване с Европейската комисия.  Инвеститор за АЕЦ \"Белене\" ще се избира на 9 етапа Това обяви евродепутатът Светослав Малинов (Демократична България/ЕНП) пред бТВ тази сутрин и отново влезе в задочен спор с министърката на енергетиката Теменужка Петкова. Преди седмица Малинов получи отговор от ЕК по поставения от него въпрос за атомната централа. Тълкуването - след прекратяването на проекта \"Белене\" с решения на Министерския съвет и на Народното събрание по време на първия кабинет \"Борисов\", рестартът сега по същество значи нов проект и той трябва да мине през процедурата за съгласуване и проверка дали отговаря на европейските правила.  Министър Петкова обаче отхвърли това тълкуване на отговора от ЕК. По думите й е достатъчно да има уведомление до европейските институции за новото развитие на проекта, в икономическата му част, защото техническите параметри са си същите - получилите одобрение през 2007 г.  АЕЦ \"Белене\" - геополитически курс към Русия Според Малинов обаче реакцията на министерството значи или неразбиране, или отказ от разбиране на проблема. Затова и той е поискал разяснения на отговора от ЕК от звеното по изследвания на Европейския парламент. Този отговор ще бъде публикуват днес в 12 ч в сайта на \"Демократична България\" и в профила на евродепутата във фейсбук.  По думите на Светослав Малинов дискусията между потенциалния нов инвеститор за \"Белене\" и ЕК може да трае с години и такава е практиката. Последва и предупреждение: АЕЦ \"Белене\" - геополитически курс към Русия", "date": "2018.12.03", "title": "Втора евроинституция: Рестарт на \"Белене\" значи нов проект и ново съгласуване с ЕК"}
{"url": "http://clubz.bg/76613-cacheva_ivancheva_i_petrova_sami_izbraha_sofijskiq_arest_pred_slivenskiq_zatvor", "text": "Десислава Иванчева и Биляна Петрова сами са пожелали да са в софийския арест, а не там, където се полага да бъдат – в сливенския затвор. Това припомни тази сутрин пред бТВ министърът на правосъдието Цецка Цачева  Цачева пита за килията на Иванчева: а в колко домове нужникът е в двора По повод условията в килията, в която двете са настанени, министърът отбеляза, Тя посочи, че всеки, който не е доволен от условията, може да предяви иск в съда. През последните 3-4 г. драстично са намалели осъдителните решения срещу държавата в съда в Страсбург, каза още Цачева  За края на годината  съобщи още министър Цецка Цачева. ВКС иска да провери блокираното пускане на Иванчева. Прокурори: \"Не може\" Същевременно пак по бТВ говори Цветомира Алексиева, която вече е на свобода, но е попаднала в ареста в края на миналата година по обвинение, че е част от организирана престъпна група за трафик на мигранти, и после била съкилийничка на Иванчева и Петрова. Тя казва това, което заявиха и експерти, явявали се по делото за мярка за неотклонение на двете - че условията, в които са живели, са нечовешки. По думите ѝ в ареста не е можело прозорецът да се отвори, нямало и топла вода – само студена. Клуб Z припомня, че служители от МП продължават да твърдят, че килиите отговарят на стандарта за по 4 кв.м на арестант. Но пък Мая Манолова заяви, че това не е така и препоръча на министър Цецка Цачева да се махне едно от 4-те легла. Манолова сезира Цачева за нечовешките условия при Десислава Иванчева (СНИМКИ) Храна са им давали по три пъти на ден, но била с отвратителен вкус. След проверка на екипа на омбудсмана бил направен, по думите на жената, „козметичен” ремонт. „Общо взето се отстрани падащата мазилка и се боядиса отгоре. И това беше”, посочва тя. „Останалите, които също са в ареста, са при същите условия, само че не пускат жалби с цел да не си утежняват положението”, смята Цветомира. Тя разказва, че Иванчева и Петрова изпаднали в депресия пред очите ѝ. Иванчева - вън, Иванчева - пак вътре... Не я освободиха Иванчева и Петрова са споделяли пред нея, че няма правосъдие. Съкилийничката на Иванчева и Петрова категорично е решила да заведе дело в Страсбург заради преживяното.   ВКС иска да провери блокираното пускане на Иванчева. Прокурори: \"Не може\" Манолова сезира Цачева за нечовешките условия при Десислава Иванчева (СНИМКИ) Иванчева - вън, Иванчева - пак вътре... Не я освободиха", "date": "2018.12.03", "title": "Цачева: Иванчева и Петрова сами избраха софийския арест пред сливенския затвор"}
{"url": "http://clubz.bg/76604-na_mushkata_v_germaniq_severen_potok_2", "text": "Германия трябва да даде отговор на засилващите се политически безпокойства във връзка с планирания газопровод \"Северен поток 2\", след като Русия задържа три украински кораба и екипажите им край бреговете на Крим, заяви генералният секретар на Християндемократическия съюз , цитирана от Ройтерс. \n\tКрамп-Каренбауер, водещ кандидат за поста на Ангела Меркел като лидер на ХДС, заяви пред обществената телевизия А Ер Де, че би било твърде радикално да се оттегли политическата подкрепа за проекта, но Берлин може да намали количеството газ, което да тече по газопровода. \"Северен поток 2\" - геополитика или корупция? Крамп-Каренбауер е приближена на Меркел, но през последните зае по-твърда позиция от канцлерката по въпроса за санкциите срещу Русия. Тя каза пред А Ер Де, че е време за по-твърд отговор на действията на Русия, включително анексията на Крим и подкрепата й за сепаратистите в Източна Украйна. В петък висшата представителка на ХДС заяви, че Европейският съюз и Съединените щати трябва обмислят дали да забранят достъпа до техните пристанища на руски кораби, идващи от Азовско море, в отговор на задържането от Русия на украинските кораби и екипажи. \n\tБизнесменът  , също водещ кандидат за нов лидер на ХДС, каза в петък, че растящото напрежение между Русия и Украйна е подновило дебатите за газопровода \"Северен поток 2\", пише БТА.", "date": "2018.12.03", "title": "На мушката в Германия: \"Северен поток 2\""}
{"url": "http://clubz.bg/76614-koj_shte_specheli_zlatnata_topka", "text": "Тази вечер списание \"Франс футбол\" ще обяви поредния носител на \"Златната топка\" - най-престижното индивидуално отличие в най-популярния спорт. Според букмейкърите и европейски издания за № 1 за 2018-а ще бъде коронован Лука Модрич. През изминаващата година хърватинът спечели Шампионската лига с \"Реал\" (Мадрид) и изведе националния тим на родината си до финала на Световното. Лука Модрич е най-добрият футболист в света на ФИФА (СНИМКИ) Халфът вече грабна три награди. Той бе провъзгласен за най-добър играч на мондиала, на УЕФА за предходния сезон в евротурнирите и за № 1 на ФИФА (наградите The Best). Шансове имат и френски национали - Антоан Гризман и Килиан Мбапе. Те също постигнаха успехи в клубовете си, освен че станаха световни шампиони с \"петлите\". Гризман ликува в Лига Европа с \"Атлетико\", а Мбапе е млад футболист № 1 в Русия и шампион на Франция с ПСЖ. Така тази вечер можем да станем свидетели на историческо събитие - за първи път от десет години \"Златната топка\" да бъде спечелена от футболист, различен от Лионел Меси и Кристиано Роналдо. За последно играч извън тях двамата грабна отличието през 2007 г. - бразилецът Кака. Тогава Роналдо бе втори, а Меси - трети. На следващата година португалецът взе \"топката\" и постави началото на хегемонията на двамата най-големи футболисти в този период. Те по пет пъти окупираха върха в класацията, в която гласуват журналисти от престижни медии на Стария континент. Твърди се, че през тази година Меси е извън топ 3. Роналдо пък е отказал да присъства на церемонията, което е сигурен знак, че не е победител. Триумф на Лука Модрич ще е знаков, тъй като награждаването е в Париж - столицата на страната, националният тим на която би Хърватия на финала на Световното.", "date": "2018.12.03", "title": "Кой ще спечели \"Златната топка\"?"}
{"url": "http://clubz.bg/76615-katar_napuska_opek_ot_qnuari_2019_g", "text": "Държавата Катар се оттегля от Организацията на страните износителки на петрол (ОПЕК) от януари 2019 г. Новината съобщи Саад ал Кааби, министър на енергетиката, цитиран от Ройтерс. Решението вече е съобщено на организацията. До него се стига, след като Катар - един от най-малките производители на петрол, но най-голям износител на втечнен природен газ в света, направи преглед на начините да засили ролята си в международен мащаб, планирайки стратегия, включително за съсредоточаване върху газовата индустрия. Русия и Саудитска Арабия пак се договориха за ОПЕК + По думите на министъра на енергетиката на Катар решението не е било лесно, защото страната е част от ОПЕК от 57 години. Държавата ще присъства и на срещата на организацията във Виена на 6 и 7 декември. На нея се очаква да се обсъди понижаване на предлагането на петрол. Саад ал Кааби гарантира още, че Катар ще продължи да спазва всичките си ангажименти като всеки друг производител на петрол извън ОПЕК. Той каза, че решението не е свързано с политическия и икономическия бойкот на Катар, наложен от юни 2017 г. от де факто лидер на ОПЕК в Саудитска Арабия и три други арабски държави. Междувременно цените на петрола силно се повишиха в азиатската търговия след търговското примирие, постигнато между Вашингтон и Пекин на срещата на върха на Г-20 в Буенос Айрес, както и информацията, че Москва и Рияд са готови да продължат да ограничават добива на петрол, предаде Франс прес. В азиатската електронна сесия американският лек суров петрол с доставка през януари поскъпна с 2,76 долара до 53,62 долара за барел. Лондонският сорт \"Брент\" от Северно море с доставка през февруари, който се търгува за първи ден, поскъпна с 2,95 долара до 62,41 долара за барел, предава БТА. В края на срещата на върха на Г-20 в Буенос Айрес САЩ и Китай постигнаха 90-дневно примирие в търговския си конфликт. Споразумението беше постигнато на работна вечеря на президентите Доналд Тръмп и Си Цзинпин и техни съветници. Тръмп се съгласи да не повишава от 1 януари митата върху китайски стоки за 200 милиарда долара от 10 на 25 процента. Китай се съгласи да закупи все още недоговорено, но значително количество земеделски и промишлени продукти, енергоносители и други стоки от САЩ, за да се съкрати огромния търговски дисбаланс между двете страни. Пазарите реагираха позитивно и на съобщението на Владимир Путин в събота, че Русия и Саудитска Арабия са склонни да продължат споразумението за намаляване на петролния добив. \n\t ", "date": "2018.12.03", "title": "Катар напуска ОПЕК от януари 2019 г."}
{"url": "http://clubz.bg/76606-grandomanshtina_po_rumynski", "text": "Две десетилетия след завършването на огромния Дворец на парламента в Букурещ, Румъния отново влезе в новините със строеж на сграда с внушителни размери. В непосредствена близост до втората най-голяма сграда в света, започната от комунистическия лидер Николае Чаушеску, но довършена чак след свалянето на неговия режим, в румънската столица беше осветена новата катедрала \"Спасението на народа\". Със своите 120 метра височина катедралата се превръща в най-големия православен християнски храм в света. Новата постройка заема и още едно първо място: основната ѝ камбана с диаметър 3,35 метра и тежаща над 25 тона е най-голямата в света свободно люлееща се църковна камбана. Тя измества от първото място камбаната на Св. Петър в Кьолнската катедрала, наричана още \"Дебелия Петър\". Новият православен храм в румънската столица побира 5000 вярващи, но още не е завършен: до освещаването строителите бързаха да приключат с покрива и с монтажа на олтара и църковните камбани. Но до окончателното завършване на строежа, което в православните храмове означава също и изписването на стените отвътре, могат да минат години. Дотук градежът е погълнал 110 милиона евро - основно обществени средства. Но докато сградата бъде окончателно завършена, разходите могат да скочат неколкократно. В страна като Румъния, известна с лошата си инфраструктура, именно високите разходи за издигането на такава грандоманска постройка пораждат и най-острите критики. Мнозина не одобряват и размерите на сградата, която създава усещане за непропорционалност. Има забележки и по отношение на мястото, на което е издигната. В същото време дори и критиците признават, че досегашният патриаршески храм \"Св. Св. Константин и Елена\" в центъра на Букурещ не е много представителен, както и че е отеснял за многото вярващи, стичащи се към него - особено на големи религиозни празници. А за изграждането на нова катедрала в Букурещ се говори от 130 години. След падането на комунизма в Румъния, православната църква постоянно засилва значението и влиянието си. Тя участва активно и в политическите процеси в страната, както видяхме при неотдавнашния референдум за дефиницията на брака. А управляващата Социалдемократическа патия - въпреки комунистическите си корени - също търси близостта на църквата. Затова и гигантските размери на новата катедрала не са случайност. Що се отнася до момента, избран за нейното освещаване, той също не е случаен. На 1 декември - националният празник на страната - румънците отбелязват обединението на няколко области в единна румънска държава след края на Първата световна война. А през 2018 се навършват 100 години от събитието. И в този смисъл освещаването на новата катедрала малко преди юбилея трябва да подчертае значението на православната църква за днешна Румъния и за румънската идентичност. Точно това обаче буди най-голямо раздразнение сред представителите на католическото унгарско малцинство в Трансилвания и протестантското германско малцинство в страната.", "date": "2018.12.03", "title": "Грандоманщина по румънски"}
{"url": "http://clubz.bg/76605-makron_razgleda_porajeniqta_ot_buntovete", "text": "Френският президент Еманюел Макрон инспектира пораженията след ден на бунтове из Париж и призова за разговори с анти-правителствените активисти, които организират протести две седмици. Макрон проведе разговори с министър-председателят, министърът на вътрешните работи и висши представители на службите за сигурност. Премиерът Едуар Филип бе помолен да се срещне с организатори на протестите и с партийни лидери като част от „постоянното желание за диалог“, заявиха от Елисейския дворец. Миналата седмица министърът на околната среда на Франция се срещна с представители на „жълтите жилетки“, но не успя да ги убеди да прекратят протестите. Правителството не е изключило въвеждането на извънредно положение заради бунтовете, които започнаха след решението за увеличаване на данъците върху горивата, но се превърнаха в по-широк гняв срещу програмата на Макрон. Парижката полиция заяви, че са арестувани 412 души по време на най-тежките сблъсъци от години в столицата. ", "date": "2018.12.03", "title": "Макрон разгледа пораженията от бунтовете"}
{"url": "http://clubz.bg/76609-krajnodesni_v_ispanski_parlament_za_pyrvi_pyt_ot_erata_na_franko", "text": "Крайнодясната партия \"Вокс\" печели 12 места в 109-членния регионален парламент на испанската автономна област Андалусия, сочат неокончателни резултати след преброяване на 95 процента от гласовете на регионалните избори, предаде Франс прес. За първи път от възстановяването на демокрацията в Испания след смъртта на диктатора Франсиско Франко през 1975 г. крайнодясна партия влиза в регионален парламент, посочват АФП и Ройтерс. Социалистите получават най-много места в регионалния парламент - 34, но с влизането на \"Вокс\" десните партии получават мнозинство. Консервативната Народна партия печели 26 места и десноцентристката \"Сиудаданос\" - 20. Крайнолявата партия \"Подемос\" ще има 17 мандата в андалуския парламент, пише БТА. Един популист печели все повече привърженици в Испания \"Вокс\" е против нелегалната имиграция и против стремежа на Каталуния за независимост. Изборните й резултати надхвърлиха прогнозираните най-много пет мандата в регионалния парламент на Андалусия, отбелязва АФП.  Изборите в най-гъсто населения регион на страната бяха първият тест на крехкото коалиционно правителство в Испания, откакто социалистическият премиер Педро Санчес дойде на власт през юни. Мнозина очакват общи избори в началото на следващата година, след като социалистическото правителство не успя да осигури достатъчно подкрепа, за да приеме бюджета за 2019 г. Проучванията показват, че „Вокс“ може да спечели места в националния парламент. Испания е единствената европейска страна, която крайнодясна партия не печели парламентарни места, откакто се върна към демокрацията през 1978 г.  Имиграцията и каталунският сепаратизъм, на които „Вокс“ се противопоставя, изиграха ключова роля в кампанията. Испания се превърна в център на европейската миграционна криза, изпреварвайки Италия и Гърция по отношение на пристиганията. Досега през тази година от Африка са дошли 52 978 мигранти, припомня \"Фокус\". Лидерът на „Вокс“ Сантяго Абаскал обеща незабавно да върне нелегалните мигранти и да демонстрира нулева толерантност към „крайния ислям“. Неговата партия взе не само избирателите от десницата, но и някои социалисти от работническата класа и привърженици на най-лявата партия „Подемос“, които са привлечени от позициите й по миграцията и Каталуния.", "date": "2018.12.03", "title": "Крайнодесни в испански парламент за първи път от ерата на Франко"}
{"url": "http://clubz.bg/76608-zastrahovkite_bonus_malus_pak_na_dneven_red_za_diskusiq", "text": "Въвеждането на бонус-малус системата за определяне на цената на \"Гражданската отговорност\" отново е на дневен ред. Комисията за финансов надзор (КФН) организира днес нова обществена дискусия по темата. Обсъждането започва в 9 часа и ще се състои в зала 3 на НДК в София. Капацитетът на залата е 1200 места, а в дискусията могат да участват всички, които са се регистрирали предварително или го направят днес от 8.30 часа на оформени пунктове на вход А4 на НДК. \"Бонус - малус\" е система за изчисление на задължителната застраховка, която зависи от нарушенията на правилата за движение, извършени със съответния автомобил. 20% намаление на \"Гражданската\" за изрядни шофьори след 2 г. Проектът, разработен от КФН, предвижда скала, според която най-изрядните шофьори ще плащат с максимум 25% по-евтина полица, а най-недисциплинираните - с 400% оскъпяване от базовата цена. Един от спорните моменти на предложението е, че застраховката ще продължи да се плаща от собственика на автомобил, а не от шофьора, който я ползва. Кола, с която са правени пътни нарушения или е участвала в инциденти, дори продадена в последствие, ще продължава да си върни с утежненията, като преизчисление на цената ще се прави на годишна база.  По-евтина \"Гражданска отговорност\" за 78% от шофьорите при система \"бонус-малус\" Под 1% са шофьорите, които ще плащат четири пъти по-скъпа \"Гражданска отговорност\", категоричен е Владимир Савов от КФН, цитиран от БНР: За около 80% от шофьорите трябва да има поевтиняване на полицата, а трябва да се има предвид, че някои нарушения на правилника няма да влизат в оценката: При много нарушения се обмисля вариант, в който водачът може да прибегне до , обясни Николай Петков от комисията. Засега наказателни точки ще се трупат и на автомобила, което ще направи продажбата му втора ръка по-трудно, припомни той.  Дори и новата система, разработена от \"Ърнст&Янг\", да бъде приета до края на годината, тя ще може реално да функционира след минимум 2 години. Причината - първата година ще се използва за събиране и систематизиране на огромен обем от информация за шофьорите и автомобилите и броя и вида на извършваните нарушения на пътя и предизвиканите инциденти. Асвен това трябва да се изгради система за връзка между МВР, КФН и застрахователите. По-евтина \"Гражданска отговорност\" за 78% от шофьорите при система \"бонус-малус\"", "date": "2018.12.03", "title": "Застраховките \"бонус-малус\" пак на дневен ред - за дискусия"}
{"url": "http://clubz.bg/76607-nadigat_se_protesti_zaradi_mrysniq_vyzduh_v_sofiq", "text": "Опасно мръсният въздух в София заради високите нива на фини прахови частици предизвика подписка и заявки за протести в столицата. От няколко дни сензорите на airtube.info, показват опасни зони в София и Пловдив. Още на 1 декември Столичната община излезе с препоръки към гражданите за използват градски транспорт, а тези, които се отопляват на твърдо гориво, да преминат на алтернативно.  \"Днес очакваме превишаване на нивата на фини прахови частици два пъти над нормата\", написа в официалната си страница във \"Фейсбук\" столичният кмет Йорданка Фандъкова.     Под мотото \"Отоплението с боклуци убива децата ни\" граждани излизат на протест пред Министерството на околната средата и водите на 11 декември. Събитието се организира в групата   във \"Фейсбук\". През септември столичният кмет Йорданка Фандъкова обяви, че  . По думите й общината има програма от 100 мерки за подобряване на околната среда в столицата, включително чрез подмяна на традиционните горива в битовия сектор с по-екологични - например пелети. Според официалните данни, които се отчитат на европейско ниво, тази сутрин - 3 декември - няколко български града са водещи в класацията по мръсен въздух. Нивата на замърсяване в София, Перник, Пловдив, Горна Оряховица, Русе и Шумен са опасни за здравето, показват данните на \"Air Quality Index\" на Европейската комисия. Показателите са 2-3 пъти над нормите. ", "date": "2018.12.03", "title": "Надигат се протести заради мръсния въздух в София"}
