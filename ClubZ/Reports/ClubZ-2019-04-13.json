{"url": "http://clubz.bg/81784-%E2%80%9E21_uroka_za_21_vi_vek%E2%80%9C", "text": "В свят, заливан от ненужна информация, яснотата е сила. На теория всеки може да се включи в дебата за бъдещето на човечеството, но да имаш ясна визия е много трудно. Често ние дори не си даваме сметка, че се води дебат или кои са основните въпроси. Милиарди от нас едва ли могат да си позволят лукса да се задълбочат, защото имаме да вършим по-неотложни неща, да се грижим за децата си или за възрастните си родители. За жалост, историята не прави отстъпки. Ако решението за бъдещето на човечеството бъде взето във ваше отсъствие, тъй като сте прекалено заети с това децата ви да са нахранени и облечени – и вие, и те, ще бъдете засегнати от последиците. Като историк аз не мога да давам на хората храна или дрехи, но мога да се опитам да им дам известна яснота, за да направя глобалната ситуация разбираема за всички. Ако това подтикне макар и шепа хора да се присъединят към дебата за бъдещето на нашия вид, значи съм си свършил работата. В моята първа книга Sapiens правя преглед на миналото на човечеството, проследявайки как една обикновена маймуна се превръща във властелин на планетата Земя. В Homo Deus, втората ми книга , изследвам дългосрочното бъдеще на живота, като размишлявам как човешките същества биха могли в края на краищата да станат богове и каква може да бъде окончателната съдба на ума и съзнанието. В тази книга искам да се съсредоточа върху тук и сега, но без да губя дългосрочната перспектива. Как могат прозренията за далечното минало и далечното бъдеще да ни помогнат да осмислим настоящите дела и непосредствените дилеми пред човешките общества? Какви са днешните най-големи предизвикателства и избори? На какво трябва да обърнем внимание? На какво трябва да научим децата си? Разбира се, седем милиарда души имат седем милиарда плана и както вече бе отбелязано, голямата картина е сравнително рядък лукс. Самотната майка в мумбайски бордей, която се бори да отгледа двете си деца, мисли за следващото ядене, бежанците в лодка насред Средиземно море се взират в хоризонта с надеждата да зърнат бряг, а умиращият мъж в претъпкана лондонска болница напряга сетни сили да поеме още една глътка въздух. Всички те имат далеч по-спешни проблеми от глобалното затопляне или кризата на либералната демокрация. Няма книга, която да отдаде дължимото всекиму и аз не мога да давам уроци на хора в подобни ситуации. Мога само да се надявам те да ме поучават. Моят план тук е глобален. Съсредоточавам се върху основните сили, които формират обществата по света и които вероятно ще имат влияние върху бъдещето на нашата планета като цяло. Изменението на климата може да няма нищо общо с терзанията на хората, попаднали между живота и смъртта, но в края на краищата то може да направи бордеите на Мумбай необитаеми, да изпрати огромни нови вълни от бежанци през Средиземно море и да доведе до световна криза в здравеопазването. Действителността е изтъкана от много нишки и настоящата книга се опитва да обхване различните аспекти на глобалната криза, без да претендира за изчерпателност. За разлика от Sapiens и Homo Deus, тя не е замислена като исторически наратив, а по-скоро като подбор на уроци. Тези уроци не завършват с прости отговори. Те целят да развиват мисленето и да помогнат на читателите да участват в някои от важните разговори за нашето време. Всъщност книгата бе написана в диалог с публиката. Много от главите се появиха в отговор на въпроси, зададени от читатели, журналисти, колеги. По-ранни варианти на някои части вече бяха отпечатани в различни форми, което ми даде възможността да разполагам с обратна информация и да бъда по-точен в аргументите си. Някои раздели са фокусирани върху технологията, други – върху политиката, трети – върху религията или изкуството. Определени глави възхваляват човешката мъдрост, други хвърлят светлина върху съдбоносната роля на човешката глупост. Но въпросът на въпросите остава същият: какво се случва в света днес и какъв е дълбокият смисъл на събитията? Какво означава възходът на Доналд Тръмп? Какво можем да направим срещу епидемията от фалшиви новини? Защо либералната демокрация е в криза? Върна ли се Бог? Иде ли нова световна война? Коя е доминиращата цивилизация в света – Западът, Китай, ислямът? Трябва ли Европа да остави вратите си отворени за имигрантите? Може ли национализмът да реши проблемите, свързани с неравенството и с изменението на климата? Как да се справим с тероризма? Въпреки че перспективата в тази книга е глобална, аз не пренебрегвам отделната личност. Искам да подчертая връзките между големите революции на нашата епоха и вътрешния живот на отделните хора. Например тероризмът е едновременно глобален политически проблем и вътрешен психологически механизъм. Тероризмът въздейства, като натиска силно бутона на страха в умовете ни и посяга на надеждите на милиони хора. По подобен начин кризата на либералната демокрация се възпроизвежда не само в парламентите и в избирателните секции, но също така в невроните и синапсите. Клише е да се каже, че личното е политическото. Във време, когато учени, корпорации и правителства се опитват да „разцепят“ човешкия мозък, тази всеизвестна истина е по-зловеща от всякога. Съответно книгата предлага наблюдения за поведението на отделните хора, както и на цели общества. Глобалният свят оказва безпрецедентен натиск върху поведението и нравствеността на личността. Всеки от нас е впримчен в многобройни всеобхватни паяжини, които, от една страна, ограничават движенията ни, но същевременно предават и най-малкото ни потрепване на големи разстояния. Нашите всекидневни обичайни дейности оказват влияние на съществуването на хора и животни чак в другата половина на света, а някои индивидуални жестове могат неочаквано да предизвикат световен трус, както стана след самозапалването на Мухаммад Буазизи в Тунис, което възпламени Арабската пролет. Подобен беше резултатът и от разкритията на жените, подложени на сексуален тормоз, които се обединиха в движението #MеТоо. Глобалното измерение на живота на всеки един от нас означава, че е по-важно от всякога да разкрием своите религиозни и политически пристрастия, своите расови и полови привилегии и собственото си несъзнателно съучастие в институционалното потисничество. Но реалистично ли е такова начинание? Как мога аз да намеря солидно етично основание в свят, който се простира отвъд моите хоризонти, излиза напълно извън контрола на човека и смята за заподозрени всички богове и идеологии? Книгата започва с обзор на актуалните сериозни политически и технологични проблеми. В края на XX в. ни се струваше, че големите идеологически битки между фашизма, комунизма и либерализма са довели до категоричната победа на либерализма. Демократичните политики, човешките права и капитализмът на свободния пазар изглеждаха предопределени да завземат целия свят. Но както става обикновено, историята направи неочакван завой и след като фашизмът и комунизмът рухнаха, сега либерализмът е притиснат в ъгъла. И така, накъде сме тръгнали? Този въпрос е особено болезнен, тъй като либерализмът внушава все по-малко доверие в момент, когато революциите близначки в информационните технологии и биотехнологиите изправят човешкия род пред най-големите предизвикателства, с които някога се е сблъсквал. Сливането на информационните и биотехнологиите би могло скоро да изхвърли милиарди хора от трудовите пазари, да подкопае както свободата, така и равенството. Алгоритмите за анализ на големите данни биха могли да създадат дигитални диктатури, при които цялата власт е съсредоточена в ръцете на миниелит, а повечето хора страдат не от експлоатация, а от нещо много по-лошо – безполезност, непригодност. Обсъдих подробно сливането на информационните и биотехнологиите в предишната си книга Homo Deus. Докато онази книга се фокусира върху дългосрочните перспективи, занимавайки се с предстоящото в следващите векове и дори хилядолетия, тази книга е съсредоточена върху по-близките социални, икономически и политически кризи. Тук се интересувам по-малко от евентуалното създаване на неорганичен живот и повече от заплахите за социалната държава и за определени институции като Европейския съюз. Книгата не си поставя за задача да обхване всички въздействия на новите технологии. По-точно, макар че технологиите съдържат множество чудесни обещания, аз възнамерявам тук да хвърля светлина върху заплахите и опасностите. Тъй като корпорациите и предприемачите, които оглавяват технологичната революция, са склонни да сипят хвалби за творенията си, от социолозите, философите и историците като мен се очаква да бием тревога и да обясняваме как нещата може да се развият по ужасяващо лош начин. След като скицираме предизвикателствата пред които сме изправени, във втората част на книгата ние обсъждаме широк спектър от потенциални отговори. Биха ли могли инженерите на „Фейсбук“ да използват изкуствен интелект (ИИ), който да създаде световна общност, способна да гарантира на човечеството свобода и равенство? А може би отговорът е да върнем обратно процеса на глобализация и да възстановим нацията държава? Или ще трябва да отидем още по-назад и да почерпим надежда и мъдрост от изворите на древните религиозни традиции? В третата част на книгата ние виждаме, че макар технологичните предизвикателства да са безпрецедентни, а политическите противоречия – дълбоки, човечеството може да се издигне на висотата на положението, ако обуздава страховете си и по-спокойно отстоява възгледите си. Тази част разкрива също какво може да се направи относно заплахата от тероризма, опасността от глобална война, пристрастията и омразата, които разпалват такива конфликти. Четвъртата част се занимава с понятието постистина и поставя въпроса до каква степен все още можем да разбираме глобалното развитие и да различаваме злосторничеството от справедливостта. Способен ли е Homo sapiens да oсмисли света, който е създал? Съществува ли все още истинска граница, разделяща действителността от фикцията? В петата и последна част аз събирам заедно различните нишки и разглеждам по-обобщено живота в един век на обърканост, когато старите истории са рухнали и нищо ново не се е появило на тяхно място. Кои сме ние? Какво трябва да направим в живота? Предвид всичко, което знаем и не знаем за науката, за Бог, за политиката, за религията – какво можем да кажем за смисъла на живота днес? Това може да звучи свръхамбициозно, но Homo sapiens не може да чака. Философията, религията и науката се бавят. Хората спорят за смисъла на живота от хиляди години. Този дебат не може да продължава безкрайно. Надвисналата екологична криза, растящата заплаха от оръжията за масово унищожение и възходът на новите подривни технологии няма да го позволят. И може би най-важното – ИИ и биотехнологиите дават на човешкия род силата да прекрои и пресъздаде отново живота. Много скоро ще се наложи някой да реши как да използва тази сила, основавайки се на някаква история – съвсем ясна или може би не съвсем – за смисъла на живота. Философите са много търпеливи хора, но инженерите са далеч по-нетърпеливи, а най-малко търпение имат инвеститорите. Ако не знаете какво да направите със силата да създадете живот, пазарните механизми няма да ви чакат хиляда години да намерите отговора. Невидимата ръка на пазара ще ви наложи своя недомислен отговор. Ако не можете на драго сърце да поверите бъдещето на живота на милостта на тримесечните отчети за приходите, имате нужда от ясна идея за смисъла на живота. В последната глава на книгата си позволявам да споделя няколко лични гледни точки, обръщайки се като един Homo sapiens към друг точно преди спускащата се завеса да скрие човешкия род и да започне съвсем различна драма. Преди да потеглим на това интелектуално пътешествие, бих искал да изтъкна един повратен момент. В голяма част от книгата се обсъждат недостатъците на либералния мироглед и на демократичната система. Правя го не защото смятам, че либералната демокрация е еднозначно демократична, а по-скоро защото съм убеден, че тя е най-успешният, най-подходящият политически модел, който хората са разработили за справяне с предизвикателствата на съвременния свят. Той може да не се окаже най-подходящият за всяко общество във всеки етап на развитие, но е доказал своята стойност в повече общества и в повече ситуации от всяка друга алтернатива. Ето защо когато разглеждаме новите предизвикателства, пред които сме изправени, е важно да познаваме ограниченията на либералната демокрация и да открием как да адаптираме и усъвършенстваме настоящите ѝ институции. За съжаление, при сегашния политически климат всяко мнение за либерализъм и демокрация може да бъде присвоено от автократи и различни нелиберални движения, чийто единствен интерес е да дискредитират либералната демокрация, но не и да се включат в открита дискусия за бъдещето на човечеството. Те с ентусиазъм се хвърлят в дебати по проблемите на либералната демокрация, но не проявяват почти никаква търпимост, когато критиката е насочена към тях. Като автор от мен се изисква да направя труден избор. Да говоря ли откровено, рискувайки евентуално думите ми да бъдат извадени от контекста и да бъдат използвани като оправдание за процъфтяващите автокрации? Или сам да си наложа цензура? Отличителен белег на нелибералните режими е, че пречат на свободата на словото дори и извън техните граници. Поради разпространението на подобни режими става все по-опасно да мислим критично за бъдещето на човешкия род. След известни душевни терзания аз избрах свободната дискусия пред автоцензурата. Без да критикуваме либералния модел, ние не можем да поправим грешките му или да отидем отвъд него. Но моля, забележете, че тази книга би могла да бъде написана само когато хората са все още относително свободни да мислят, както им харесва, и да се изразяват, както желаят.", "date": "2019.04.13", "title": "„21 урока за 21-ви век“"}
{"url": "http://clubz.bg/81789-sobstvenichkata_na_rotvajleri_nahapali_deca_izliza_pod_garanciq_1000_lv", "text": "Прокуратурата поиска постоянен арест за   Днес жената, чиито кучета нападнаха деца и възрастни край Железница, остана безмълвна пред съда и репортерските въпроси и скри лицето си. В началото на съдебното заседание тя се разплака и се наложи председателят на състава да я успокои, предаде Нова тв. Адекватната мярка за неотклонение обаче според съда е  защото месечният доход й е 1500 лева. Тя трябва да бъде внесена до 10 дни. Съдът счете, че има доказателства, че е извършила престъплението - не е положила достатъчно грижи за двете кучета и те са причинили средна телесна повреда - Нейните два ротвайлера нападнаха в гората край Жеезница дядо и трите му внучета - на 7, 9 и 12 г. Спасила ги е само намесата на жена с малко дете, притежаваща спрей. Шишманова твърди, че кучетата са откраднати, а съседи разказват как същия ден мъжът й Красимир разказал, че   и кучетата ги няма  . Няма обаче разбити ключалки на клетките им или други следи от взлом. Съд за селски кмет, застрелял кучета за кеф Съдът заключи, че или кучетата са пуснати от собствениците си, или са избягали от дома си. Обвиняемата е била длъжна и е трябвало да предвиди, че любимците й са агресивни и могат да причинят увреждане на други животни или хора. Събрани са достатъчно доказателства, че Шишманова е съпричастна към престъпленията, смята съдията, но допълни, че  . В подкрепа на пускането на жената е фактът, че няма опасност да се укрие, трудово заета е, има чисто съдебно минало, няма и противообществени прояви. Днес по време на гледането на мярката за неотклонение представители на прокуратурата разказаха за разпита на Ивайло Вакалиев, съсед.  у, причинявайки му тежки увреждания - извадено око, счупен таз. Около 23 часа същия ден Ивайло говорил със съпруга на Шишманова за нападението. Питал го какво ще стане с ротвайлерите, а Камбуров му отговорил,   вече. Били  Животните, собственост на Шишманова, са агресивни, заключи прокуратурата. Целостта на телената ограда, където живеят, не е нарушена и няма как да са избягали. Съпругът на Шишманова обаче твърди, че клетката на ротвайлерите е била разбита и така те изчезнали. Деница Гиндева, приятелка на Шишманова, също заяви днес, че кучетата били откраднати или избягали.", "date": "2019.04.13", "title": "Собственичката на ротвайлери, нахапали деца, излиза под гаранция 1000 лв."}
{"url": "http://clubz.bg/81781-zajo_zashto_si_s_shapka_zashto_si_bez_shapka", "text": "Ако и вие като мен се радвате на щастието от всекидневната употреба на столичния градски транспорт, то значи разполагате със свое собствено предствително проучване за обществените нагласи по злободневните теми. Навремето пътуването можеше да се нарече \"споделено\", защото минимум двама души си споделяха един вестник - четящият и надничащият от задната седалка. Сега - вярно - подходът е строго индивидуалистичен, но все още можеш да хвърлиш един поглед на дисплея на усамотилия се съсед (разбира се с научна цел). Преди няколко седмици обаче с градския транспорт се случи немислимото - зажужа в синхрон като кошер пчели, още незасегнат от пестициди. До тази поанта стигаше всеки разговор, започнал иначе с непринуденото:  Цветан Цветанов си купил нов луксозен апартамент Ефектът от новината за всички тези хора, повечето от които имат още около 20-ина години до разтрогване на дружбата си с банката, бе мигновен  . Въпросният ефект обаче трая не повече от седмица - защото над апартаментите на властта в централните градски части се спусна гъстият смог, така добре познат в периферния \"Западен парк\". В началото бе трепетното очакване от завръщането на Цветанов от САЩ. Сайтове следиха придвижването на самолета с популярните онлайн платформи за полетна информация, броячи цъкаха като пред взрив на бомба - колко часа остават до кацането Му. Е, зам.-председателят на ГЕРБ кацна, говори един час, за апартамента, премиерът Борисов потуши локално пожара, като го принуди да излезе от парламента, а дефилето на Цветанов продължи по телевизиите с повтаряне на вече изложените тези за руска хибридна атака и пр. без следа от смирение. Пламен Георгиев видя конспирация на олигарси за терасата си (ВИДЕО) Това, което последва обаче, доуби стремежите и на малкото останали търсачи на истината. Срещу сериозните журналистически разследвания и за други властимащи с любопитно придобити имоти се изправиха обикновените клевети, личните вражди, политическите атаки в стил \"аз сега ще кажа това, пък ти докажи, че нямаш сестра\". Плеяда близки до сърцето на управляващите медии започнаха да \"сезират\" прокуратурата, в резултат на което дори да си си купил жилище за 5000 евро квадрата в кв. \"Христо Ботев\" (което, разбира се, граничи с абсурда), хората на Сотир Цацаров пак ще се почувстват длъжни да проверят: \"Зайо, защо си с шапка, защо си без шапка?!\" Домсъветът на властта - история в няколко епизода Това, което започна със заявката за разкриване на властови модели за търговия с влияние  вече стана досадно в очите на ползвателя на градския транспорт и той бързо се върна към \"разцъкването\" на тетрис по дългия път към дома. Същия метод на спускане на мъгла над общественото съмнение сме виждали приложен в действие неведнъж. Улични протести с правдиви иначе искания биват представяни като  . Становищата на еколозите срещу застрояване, орязване на защитени територии, изсичане на гори, нарушения на концесионни договори и пр. винаги се обясняват със  , на който му плащат чужди власти, за да убие българския туризъм (спрямо който българските граждани са се самоубили отдавна, б.а.); ако някой си позволи да изкаже негативно мнение срещу властта - плаща му Сорос; ако някой се усъмни в свободата на словото - плаща му \"Америка за България\"; и в нашия случай - ако някой се усъмни в сделка по придобиване на имот - плащат му Кремъл или неназовани олигарси.  Ако и това не помогне, под ръка винаги имаме любими терзаещи обществото теми като: Истанбулската конвенция, отпадане на класически автор от учебниците по литература, опасна \"джендър\" анкета в детските градини, съмнителни елементи под формата на мигранти щурмуват границата, да се либерализира ли режимът за тютюнопушене на закрито и разбира се - винаги актуалната ромска престъпност.  Алчността за апартаменти направи корупцията видима Не, не съм фен на теориите на конспирацията. Просто следя новините. Последните от които са \"щурм на ромски къщи в Габрово\" (въпреки че кметът все обяснява как ромски гета в Габрово няма) и \"правителството с превантивни мерки срещу скупчването на бежанци край Солун\" (добре че хората се разотидоха). Не ме разбирайте погрешно - последните две теми са важни, съществуват и извън политическата пропаганда и изискват държавна, не - държавническа политика. Важно е обаче също така да можем да отсяваме плявата от чистото зърно. Стига да можем да я разпознаем в мъглата. А вие помните ли как започна \"Апартаментгейт\"? Пламен Георгиев видя конспирация на олигарси за терасата си (ВИДЕО) Домсъветът на властта - история в няколко епизода Алчността за апартаменти направи корупцията видима", "date": "2019.04.13", "title": "Зайо, защо си с шапка, защо си без шапка?!"}
{"url": "http://clubz.bg/81790-turski_mitnichari_zaloviha_554_kg_kokain_na_pristanishte", "text": "Турски митничари са заловили 55,4 килограма кокаин в контейнер на пристанище Асяспорт в Текирдаг (Северозападна Турция), предаде Анадолската агенция, цитирана от бТВ. Наркотикът е открит, след като екипи на дирекцията за охрана на митниците и борба с контрабандата получили информация, че в контейнери, които ще пристигнат транзитно в Турция от страни от Южна Америка, ще има пратка наркотици. Обхождат морето край Шабла ще изплува ли още кокаин След подробни анализи в системата за данни, кораб, пристигнал от бразилското пристанище Парангуа в пристанище Асяспорт в Текирдаг, бил преценен като подозрителен. При разтоварването един от контейнерите бил подложен на по-щателна проверка, след като реакцията на специално обучено куче дала на митничарите основание за това. При претърсването в две кутии в задната част на контейнера било намерено бяло на цвят вещество с фалшив печат, копие на печата върху контейнера. При първоначалния анализ било установено, че веществото реагира на кокаин. По нареждане на прокуратурата откритите 55 килограма и 440 грама кокаин са конфискувани. По българското Черноморие само за последните дни кокаин бе залавян веднъж - свободно плаващ край Шабла и втори път се появи в безстопанствен сак във Варна.", "date": "2019.04.13", "title": "Турски митничари заловиха 55,4 кг кокаин на пристанище"}
{"url": "http://clubz.bg/81777-idva_li_kraqt_na_antikorupcionniq_model_borisov", "text": "“Апартаментгейт” поставя един основен въпрос: идва ли краят на антикорупционния модел “Борисов”? ГЕРБ получи този модел в наследство от НДСВ и Тройната коалиция, но Борисов го доразви и доведе до пълен разцвет. ) В отговор на обществен натиск за борба срещу корупцията правителството променя законодателството и създава нови административни структури: ДАНС, КОНПИ, КПКОНПИ, БОРКОР, специализирани съдилища и прокуратура и т.н. В ранните години на модела тези органи бяха почти беззъби: БОРКОР например бе просто един правителствен „тинк танк\", чиято основна задача беше да изработи “софтуеър за борба срещу корупцията” (каквото и да означава това). При създаването на КПКОНПИ и специализираните съд и прокуратура органите се сдобиха не само с “дигитални”, но и с реални “аналогови” правомощия. Постепенно се разшириха и изискванията за прозрачност, като все по-голям кръг политици бяха задължени да декларират имуществото си и конфликт на интереси; ) На ключови места в системата се назначаваха единствено доверени лица на управляващите (които и да са те) и на ДПС. Този принцип произведе обществен потрес и дълги протести при избора на Делян Пеевски за шеф на ДАНС през 2013, но като цяло бе строго спазван. По върховете на органите за борба срещу корупцията минаха лица - като Алексей Петров например, чието присъствие там трудно може да се обясни с друго, освен с това, че са довереници на управляващите. Изборът на главен прокурор също се превърна в тест за лоялност към тези, които са на власт. Сотир Цацаров например успя да вземе теста три пъти: първо, за да бъде назначен от ГЕРБ; второ - с “Костинбродската афера” и с делата срещу Цветанов, за да засвидетелства вярност към новото управление на БСП и ДПС; и трето - отново към Борисов при връщането му на власт през 2014; ) В резултат от тези фидуциарни (доверени) назначения, българската антикорупционна система произвеждаше основно един ефект: нямаше осъдени или засегнати по т.нар. високи етажи на властта. Този резултат стана лайтмотив на критичните доклади на ЕК по Механизма за проверка и може да бъде открит като констатация в тях от 2007-ма досега. През годините се изтъркулиха множество огромни скандали, от които управляващите (и ДПС) се измъкваха винаги сухи. Сред по-емблематичните бяха: ) Моделът разчита и на частична подкрепа от страна на опозицията. Вярно е, че тя може да стане негов обект, както беше при обвиненията срещу Цветан Цветанов от 2013 или срещу Елена Йончева днес. Но като цяло антикорупционните усилия бяха насочени към по-малки партии като Реформаторския блок например - всичките му министри бяха подложени на преследване, проверки и одиозни дела. ГЕРБ и БСП всъщност почти винаги са подкрепяли този модел (дори когато са били в опозиция), защото той е удобен за тях. Този консенсус стана пределно ясен при размиването на конституционната съдебна реформа през 2015 и избора на нов ВСС, който възпроизведе статуквото. Особено показателно бе поведението на Корнелия Нинова по “ЦУМ-гейт” - тя така и не успя да събере кураж да отправи критика към главния прокурор, а се ограничи с действия по отношение на съпартиеца си Георги Гергов (участник в тайната среща в ЦУМ). ) Доверените лица по върховете на антикорупционната система - шефове в прокуратурата, съдилища, агенции - получават формална и реална неприкосновеност. България се е прочула навред с конституционния абсурд главният прокурор да може да бъде проверяван единствено от себе си. По този въпрос има решения на съда в Страсбург, но явно и този главен прокурор ще изкара мандата си, преди юридически гарантираната липса на отговорност да бъде отменена. С “Апартаментгейт” стана ясно, че и шефът на КПКОНПИ може да бъде проверен само от себе си - или от колегите си, които той е предлагал за назначение. При тази институция все пак има възможност за парламентарно отстраняване от поста, което ще е истинският тест за системата. Ако то не бъде използвано, значи ще се направи пореден опит за нейното възпроизвеждане. “Апартаментгейт” е първият случай, при който моделът даде неочакван резултат - пострадаха ключови фигури по високите етажи на ГЕРБ, както и някои по мансардите на борбата срещу корупцията. От тази гледна точка скандалът с апартаментите е на път да развали политическия консенсус, на който се крепи антикорупционният модел “Борисов”: принципът неприкосновеност (за политиците) срещу безконтролност (за магистрати и проверяващи) може да бъде взривен. Ако това се случи, последиците за българската политическа система ще са трудно предвидими, но няма да е изключен такъв сценарий: изчезване на основни партии и навлизане на нови играчи в политиката. Ако италианският опит след операция “Чисти ръце” е показателен, можем да очакваме възход на (още по-) нови популисти. При нас те няма да са а ла Берлускони, чийто пример изразходихме още със Симеон Сакскобургготски и самия Бойко Борисов. Възможно е обаче и това: да бъде направен опит настоящият антикорупционен модел да бъде съхранен. При един такъв вариант ще се окаже, че Борисов “жертва” половината си партия, но запазва ключови, доверени, договорени с ДПС и партньори лица по върховете на антикорупционната машина. ГЕРБ понася удар, но този удар е необходим, за да се демонстрира, че моделът “работи”. Разследванията срещу неудобни се интензифицират, като същевременно щетите за управляващите се ограничават до имотните афери и няколкото оставки, но без да се стига до разследване на по-сериозни проблеми като доходи, банкови сметки, фирми, подставени лица. Един рубеж - апартаментите - е отстъпен, но моделът консолидира отбраната на другите рубежи, които са далеч по-важни. Ако това се реализира, единственият ефект от “Апартаментгейт” ще е този: за министри и депутати ще се търсят хора без имоти. Една такава мимикрия най-вероятно ще „изнесе” реалната политика извън Министерски съвет и НС: подставените лица ще навлязат и по най-високите етажи на политиката. И тогава няма да е далеч времето, когато Марк Жирардели ще стане министър-председател на България.", "date": "2019.04.13", "title": "Идва ли краят на антикорупционния модел \"Борисов\"?"}
{"url": "http://clubz.bg/81780-shestvieto_v_gabrovo_sedmina_s_boksove_2_dimki_i_kmetica_s_ostavka_v_djoba", "text": "На снощния мирен протест в Габрово са установени 7 лица без документи за самоличност, които са носели . Те са отведени в районното, установени са и са им съставени актове за административно нарушение. Това каза днес на съвместен брифинг с общината шефът на \"Жандармерия\"  Красимир Добрев. Борисов поиска и след минути получи оставката на шефа на МВР-Габрово  При започването на меропирятието площадът е бил пълен в продължение на 30-40 мин с около 700-800 граждани, след което множеството е тръгнало по улиците. Службите са взели мерки да съпровождат шествието. Пред Нова тв тази сутрин кметицата Таня Христова заяви, че е готова да подаде оставка, \"ако се наложи\". \"Габровци искат да видят града си чист от придошлите цигани\" Тя за пореден път подчерта, че в Габрово . В петък Общинският съвет излезе с обръщение - декларация по отношение на възникналия протест Прокуратурата за Габрово: 3 дела за пречене на полицията и едно за палеж Кметицата уточни, че едно от изискванията, за да получиш общинско жилище в града, . Тя беше категорична, че в Габрово няма настанени лица в незаконни жилища. За днес в града е насрочен голям национален мирен протест. Службите заявиха, че са в готовност и призоваха за спокойствие. бТВ пък съобщи, че в протеста довечера за първи път ще участва и Венцислав Иванов, пострадалия мъж от боя на 7 април вечерта, след който започнаха етническите размирици. Той не знае кой и защо е пуснал записа от боя три дни по-късно. Надява се обаче   на обществени места, да си вземат поука. \"Габровци искат да видят града си чист от придошлите цигани\" Прокуратурата за Габрово: 3 дела за пречене на полицията и едно за палеж", "date": "2019.04.13", "title": "Шествието в Габрово: седмина с боксове, 2 димки и кметица с оставка \"в джоба\""}
{"url": "http://clubz.bg/81792-dilyanas_koqto_propravq_pytq_na_bylgarskite_hrani_v_germaniq", "text": "„ Комисия в ЕП иска поне 10 млн. евро глоба за двоен стандарт при храните", "date": "2019.04.13", "title": "Dilyana's... Която проправя пътя на българските храни в Германия"}
{"url": "http://clubz.bg/81793-kraj_inerkom_na_ginka_vyrbakova_nqma_da_kupi_chez", "text": "Сагата - ще купи ли \"Инерком\" на Гинка Върбакова бизнеса на ЧЕЗ в България, приключи. От чешката компания майка \"ЧЕЗ Груп\" съобщиха официално, че са прекратили предварителния договор с българската компания. Причината:  Говорителят компанията в Прага Алице Хоракова обясни, че решението за прекратяване на договора с фирмата на Гинка Върбакова е от късния следобед вчера. Предварителният контракт с \"Инерком\" бе подписан през февруари 2018 г., но предизвика мащабен политически скандал. Парламентът разследва сделката със специална анкетна комисия по настояване на опозицията. Държавата дори говореше   се отказа. \"Инерком\" пак удари на камък със сделката за ЧЕЗ Последваха решения на Комисията за защита на конкуренцията (КЗК), които забраняват сделката - първо с мотив, че ще доведе до концентрация на пазара заради това, че компании на Върбакова се занимават и с производство на енергия от фотоволтаици. Въпреки че Върбакова излезе от въпросните дружества, антимонополният орган отново отказа да придвижи преписката и да одобри продажбата. Казусът закономерно отиде в съда - след жалби и от \"Инерком\" , и от централата на ЧЕЗ в Прага. Делото е насрочето за 14 май. Преди да дочакат решение от съда обаче, от ЧЕЗ в Прага се отказват. Държавата може да купи „Инерком” или част от фирмата на Гинка Върбакова Чешката електроразпределителна компания обаче продължава преговорите за продажба на целия си бизнес в България. Известните кандидати са два. Първият е индийската  която бе партньор на компанията \"Фючър енерджи\", която също бе сред кандидат-купувачите в самото начало. Въпросната българска фирма обаче фалира в края на 2017 г. След това се случи подписването на предварителния договор с \"Инерком\". С каква ценова оферта участва сега India Power не е ивзестно. За сравнение - според неофициалната информация предварителният договор с \"Инерком\" бе за над 320 млн. евро.   ЧЕЗ и \"Инерком\" готови да сезират Еврокомисията за замразената сделка Сделката, ако има такава, \"ще се финансира със собствени средства и с подкрепата на водещи западноевропейски банки\", стана ясно при обявяване на намерението за участие от страна на холдинга.  Засега не е ясно дали някоя от страните \"ЧЕЗ Груп\" или \"Инерком\" ще дължи неустойка за разваления предварителен договор. Очаква се обаче компанията на Върбакова да загуби, ако вече не е загубила гаранцията от 5 млн. евро, договорена при подписване на предварителния договор.  Държавата може да купи „Инерком” или част от фирмата на Гинка Върбакова ЧЕЗ и \"Инерком\" готови да сезират Еврокомисията за замразената сделка", "date": "2019.04.13", "title": "Край: \"Инерком\" на Гинка Върбакова няма да купи ЧЕЗ"}
{"url": "http://clubz.bg/81786-nepredskazuemi_igrachi_zaplashvat_globalnata_ikonomika", "text": "Германският вестник от югозападния град Фрайбург \"Бадише цайтунг\" коментира в съботната си редакционна статия сегашното състояние на глобалната икономика, предаде ДПА. Индия и Франция изпреварват Великобритания в икономиката Търговските конфликти с Китай и Европа, както и постоянните заплахи на Тръмп за наказателни мита са част от поредица опасности за световната икономика - наред с хаоса около Брекзит и икономическата нестабилност във важни нововъзникващи пазарни икономики като Турция. \"Опасна за глобалната икономика игра на нерви\" Германският финансов министър Олаф Шолц и управляващият директор на Международния валутен фонд Кристин Лагард са прави да призовават да бъдат загасени огнищата на политическо напрежение. Не е ясно дали това ще стане, отбелязва \"Бадише цайтунг\". В трансатлантическия спор обаче има съгласие по въпроса да бъдат организирани преговори за споразумение за свободна търговия. При \"Брекзит\" без сделка: САЩ и Китай печелят, ЕС и Турция губят В конфликта между САЩ и Китай постигането на споразумение също изглежда близо. От друга страна  за да могат да обмислят следващите си ходове, коментира вестникът. Проблемът е обаче, че във всички тези конфликти има непредсказуеми играчи и веднага можем да се сетим за Доналд Тръмп и британските му събратя, отбелязва изданието. \"Опасна за глобалната икономика игра на нерви\" При \"Брекзит\" без сделка: САЩ и Китай печелят, ЕС и Турция губят", "date": "2019.04.13", "title": "Непредсказуеми играчи заплашват глобалната икономика"}
{"url": "http://clubz.bg/81779-izleze_spojler_ot_devetiq_film_na_mejduzvezdni_vojni", "text": "Деветият филм от сагата \"Междузвездни войни\" ще излезе през декември по кината и ще бъде озаглавен The Rise of Skywalker, съобщава бТВ. Това стана ясно на проява, организирана вчера в Чикаго, съобщи Франс прес.     Видеото започва с Рей (Дейзи Ридли) и пустинен пейзаж. Младата жена изважда от колана си лазерен меч, а в ушите й звучи гласът на Люк Скайуокър (Марк Хамил). \"Предадохме всичко, което знаехме. Сега в теб живеят хиляда поколения. Но това е твоята битка\", казва джедаят, докато Рей се готви да се изправи срещу връхлитащ изтребител. Трейлърът завършва със зловещия смях на император Палпатин, което, наред с излизането на актьора Иън Макдайърмид на сцената в Чикаго, създадоха очаквания, че злодеят може да се завърне от отвъдното. Действието в новия филм не се развива непосредствено след събитията от излезлия през 2017 г. осми епизод \"Последните джедаи\", отбелязва БТА. Ще има и сцени с Кари Фишър, която играеше принцеса Лея и която почина през 2016 г. \"Цяло чудо е, че имаме няколко неизползвани сцени от \"Силата се пробужда\" , които позволиха историята да бъде продължена, каза Ейбрамс.", "date": "2019.04.13", "title": "Излезе спойлер от деветия филм на \"Междузвездни войни\""}
{"url": "http://clubz.bg/81794-zlato_za_zlatnite_ni_momicheta_v_mnogoboq_video", "text": "Ансамбълът на България по художествена гимнастика спечели титлата в многобоя на Световната купа по художествена гимнастика в София, съобщава \"Гонг\".  събраха сбор от 49.350 след изиграване на двете си съчетания. По този начин те запазиха първото място, на което се бяха настанили още след първия състезателен ден и се окичиха със златото. В петък грациите ни поставиха по много категоричен начин съчетанието си на 5 топки, за което получиха 24.950 точки. От тях 16.100 точки за трудност и 8.850 за изпълнение  Днес прекрасните ни гимнастички вдигнаха феновете на крака с изпълнението си на смесената композиция   която се играе на музиката от саундтрака на филма \"Най-великият шоумен\". Възпитаничките на Весела Димитрова допуснаха някои неточности, които обаче не повлияха за това да постигнат висок резултат. 24.400 бе оценката, която дадоха съдиите. От тях 16.500 за трудност и 7.900 за изпълнение. Зад великолепната българска петорка се класира Италия със сбор 48.800 (24.300 на пет топки и 23.900 на обръчи и бухалки). Топ три допълва Япония с 46.800 (23.350 на 5 топки и 23.050 на обръчи и бухалки). В неделя Световната купа продължава с финалите на двете съчетания, като България ще се бори за отличията и на двете композиции. По-рано днес Катрин Тасева спечели бронзов медал в многобоя от Световната купа по художествена гимнастика. Грацията, която след първия ден заемаше пето място в класиране, успя да се пребори за място в топ 3 пред родна публика. \n\t", "date": "2019.04.13", "title": "Злато за златните ни момичета в многобоя (ВИДЕО)"}
{"url": "http://clubz.bg/81778-ministyr_mnogo_e_veroqten_vtori_referendum_za_brekzit", "text": "Много е вероятно втори референдум за \"Брекзит\" да бъде поставен пред парламента, заяви Филип Хамънд, пише британският в.  . Говорейки във Вашингтон, министърът заяви, че ново публично гласуване е „предложение, което може да бъде поставено в парламента на определен етап“. Той обаче каза още, че ще са необходими около шест месеца, за да се проведе референдум, и че няма да има достатъчно време, преди Великобритания да напусне ЕС по новия краен срок от 31 октомври. \"Индипендънт\": Какво става с \"Брекзит\" след отсрочката Хамънд също така подчерта, че правителството все още се противопоставя на втори референдум, въпреки че той твърди, че други искания на лейбъристите - като например митническия съюз с ЕС - ще бъдат обсъдени. Идеята за нов референдум беше сред няколкото алтернативи на \"Брекзит\", които бяха поставени на депутатите през последния месец - но всички останаха без мнозинство в парламента. Досега премиерката Тереза Мей не успя да привлече собствената си партия зад споразумението за развод, което тя договори с други лидери на Европейския съюз миналата година. Тя беше принудена да поиска от ЕС отлагане и да започне преговори с лейбъристите за това как да се излезе от задънената улица в парламента. Много лейбъристки депутати са оказали натиск върху своя лидер Джереми Корбин да включи нов референдум в исканията си в преговорите с правителството. Фараж създаде \"Партия \"Брекзит\" и обеща да отмъсти за предателството на Уесминстър Междувременно Хамънд се сблъсква с критики от поддръжниците на \"Брекзит\" за това, че е казал, че Великобритания трябва да остане близо до ЕС. Той също разгневи някои наскоро, описвайки друг референдум за \"Брекзит\" като „напълно надеждно предложение“. Хамънд каза, че очаква правителството и лейбъристите да постигнат споразумение през следващите няколко месеца, съобщава агенция \"Фокус\".  Фараж създаде \"Партия \"Брекзит\" и обеща да отмъсти за предателството на Уесминстър", "date": "2019.04.13", "title": "Министър: Много е вероятен втори референдум за \"Брекзит\""}
{"url": "http://clubz.bg/81767-500_lv_e_zaplata_za_robski_trud_desqtykyt_e_srednovekoven_danyk", "text": "10-те процента плосък данък - дори и в държавата да не се краде - са минимална, оскъдна дажба за публичните политики на България. Да изброяваме ли - образование, здравеопазване, градоустройство, култура, регионално развитие, отбрана, гражданска сигурност... Десятъкът - дори да не се краде, а се краде, много се краде - е оскъден принос за публичните политики на една държава, която иска да се развива и да догонва другите. Ще кажете - бизнесът трябва да се развива, бизнесът трябва да догонва. Хубаво! Минимални данъци, най-ниски заплати в ЕС, достъп до най-големия пазар в света - този на ЕС... Какво още трябва да се направи за да е доволен бизнесът? Само едно нещо - да се намали данък корупция. Намаляването му ще увеличи и приноса към фиска. Бизнесът трябва да се ангажира с динамична програма за увеличаване заплащането на труда - друг начин за устойчиво и дългосрочно развитие няма. Не може бизнесменът Х да лети с частния си самолет и любовницата си на вечеря със залез в Барселона, а да плаче, че работниците му са недоволни от 500 лева заплата. Алчни хора, брей - как ги изяждат и изпиват тия 500 лева на месец? Затова лидери на предприемачите вопият за внос на работна сила - за да могат да плащат по 350 лева на молдовци и украинци. Само че, и те не са глупави. Повъртят се месец два - и заминават към Виена... С трици маймуни не се ловят. 500 лева е заплата за робски труд - трябват пранги за да се работи \"съвестно\". Така Европа не се достига. 10 на сто е средновековен данък - с него модерно развитие на публичната сфера и стратегии за национално развитие не могат да се осъществят. В България е време за откровен разговор за приоритетите на публичната, на обществената сфера. Хората трябва да знаят защо Ислямска държава пое отговорността за ремонта на Граф Игнатиев. Първо, защото много се краде. Второ, защото парите, които могат да се инвестират в добри проекти са малко. Може би за Граф Игнатиев не са малко. Но за култура са малко. За образование са малко. За здравеопазване са малко. За регионално развитие са малко. И се харчат неразумно - нерационално. Двата проблема вървят ръка за ръка. ---  ", "date": "2019.04.13", "title": "500 лв. е заплата за робски труд, десятъкът е средновековен данък"}
{"url": "http://clubz.bg/81783-grigor_dimitrov_sreshtu_italianec_v_monte_karlo", "text": "Григор Димитров ще играе с италианеца Матео Беретини на турнира от Мастърс 1000 в Монте Карло. Това е първата за сезона надпревара от тази категория на клей. Гришо и Беретини досега не са играли един срещу друг. 54-ият в света за сметка на това е добре познат на българските тенис фенове. През февруари той достигна до полуфинал на турнира в София. При успех над първия си съперник в Монако, Димитров ще спори с победителя от срещата Денис Шаповалов (Канада) - Ян-Ленард Щруф (Германия). Още в третия кръг той може да срещне шампиона Рафаел Надал. Матадора ще излезе във втория кръг срещу своя сънародник Роберто Баутиста Агут или Джон Милман (Австралия). През миналата година Григор загуби от Надал в същия турнир, но чак на полуфинал. Сега в тази фаза Рафа може да срещне Александър Зверев (Германия), формата на когото обаче не е блестяща. Световният №1 Новак Джокович започва срещу Филип Колшрайбер - германецът го елиминира в Индиън Уелс миналия месец. Нататък възможни противници на сърбина са Жо-Вилфред Цонга, Диего Шварцман, Гаел Монфис, Стефанос Циципас, Доминик Тийм, който е специалист на тази настилка. В Монте Карло няма да участват асове като Кевин Андерсън и Хуан Мартин дел Потро, който наскоро поднови тренировки.", "date": "2019.04.13", "title": "Григор Димитров срещу италианец в Монте Карло"}
{"url": "http://clubz.bg/81787-bon_i_negovata_chereshova_premqna", "text": "С какво свързвате Бон? Този очарователен град беше столица на ФРГ, докато Германия бе разделена на две - Западна и Източна. Това продължи от 1949 до 1990 г.   Една от красотите на Бон обаче безспорно са черешовите му дръвчета. Тези снимки на \"Синхуа\" ще ви оставят без дъх...   С население от едва 324 899 души (към 31 декември 2010 г.) Бон е 18-ият по големина град в Германия. Площта му е 141,22 км², а гъстотата на населението - 2301 души/км².  ", "date": "2019.04.13", "title": "Бон и неговата черешова премяна"}
{"url": "http://clubz.bg/81785-glavniqt_prokuror_mi_predloji_da_se_kandidatiram_za_predsedatel_na_vks", "text": "Това бяха някои от акцентите в гостуването днес на бившия член на Конституционния съд Румен Ненков в бТВ. Александър Ненков: Жена ми напуска \"Булгартрансгаз\", падна в боя Ненков, чиито син е депутат от ГЕРБ, а жена му е председател на КЗК , призна, че вкъщи не си говорели по политически теми. Затова пък разкри нещо любопитно от периода през 2015 г., когато първият опит за избор на председател на ВКС се провали Ненков призна обаче, че си харесвал работата и тогава препоръчал трима юристи, един от които бил Лозан Панов. Той имал голямо доверие в него, Ненков отново се обърна в посока съпругата на Панов, която говорела за него \"като за институция Лозан Панов, а не за институция председател на Върховния съд\". Затова пък нормална практика било навсякъде по света политическата система да участва в договорки за ръководните постове в съдебната. Той не знаел как са продължили сондажите за кандидатурата на Лозан Панов, но... На зебележката на водещата, че публично признава това, че политиците избират и членовете на съдебната система, Ненков допълни „.. което всички го знаем\". Въпреки това в кариерата му никой политик не му е звънял да опитва да му оказва влияние. Що се касае до скандала „Апартаментгейт”,  , заяви още в разговора Румен Ненков.      ", "date": "2019.04.13", "title": "\"Главният прокурор ми предложи да се кандидатирам за председател на ВКС\""}
{"url": "http://clubz.bg/81757-igra_na_tronove_eto_koi_shte_oceleqt_i_koi_shte_zaginat", "text": "Германски програмисти от Техническия университет в Мюнхен са разработили приложение, което изследва персонажите от \"Игра на тронове\" и по-конкретно -   в предстоящия последен сезон.  „Игра на тронове“ начело в номинациите за „Еми“ Ръководителят на проекта Ги Якдав обясни, че процентът на оценяване се извършва по формула, която се прилага при проучванията на ефектите от медицински лечения, предава Асошиейтед прес. Според него анализът . На   на програмистите е публикувана мрачната статистика.  герои с най-ниска вероятност да загинат са: Професор кръсти новооткрити бръмбари на... драконите на Денерис  персонажи, за които приложението предрича най-злощастни последици, са: Копелето на Баратеон се надява да види края на „Игра на тронове“ Премиерата на последния сезон ще бъде излъчена в България на 15 април. Професор кръсти новооткрити бръмбари на... драконите на Денерис Копелето на Баратеон се надява да види края на „Игра на тронове“", "date": "2019.04.13", "title": "\"Игра на тронове\" - ето кои ще оцелеят и кои ще загинат"}
{"url": "http://clubz.bg/81782-ministyryt_na_sporta_cska_ima_pravo_da_stroi_v_borisovata_gradina", "text": "Министърът на младежта и спорта Красен Кралев заяви пред журналисти, че няма проблем ЦСКА-София да строи на мястото на стадион \"Българска армия\",  а не извън нея. В последните дни се появиха публикации, че проектът за нов подробен устройствен план (ПУП) на Борисовата градина осуетява такива намерения. Проблем е новият паркинг, тъй като по изискванията на УЕФА за получаване на определен брой звезди . ЦСКА-София показа два проекта на бъдещия си стадион (ИЛЮСТРАЦИИ) Кралев опроверга догадките, че \"Българска армия\" ще е част от кандидатурата на четири балкански страни за Мондиал 2030 и Евро 2028. Той отказа да оповести кои терени се оглеждат в София за нов национален стадион. Водят се разговори и в правителството, и с кмета Йорданка Фандъкова. Единствено сигурно е, че ще бъде в София. Тук процедурата е сложна и трябва да се извърви дълъг път с много формалности, добави Кралев.  Боби Михайлов за Мондиал 2030: Най-зле сме със стадионите Междувременно той каза, че може изобщо да не се стигне до кандидатура за Мондиал 2030. Това е нещо ново. До края на годината трябва да се вземе решение дали България, Гърция, Сърбия и Румъния ще искат юбилейното Световно или само Евро 2028. Засега двете заявки вървят в пакет. При всички положения иде реч за международен договор между четири държави, но за първи път, откакто започна шумотевицата преди месеци, Кралев заяви, че според него домакинство на Европейско е по-реалистично, отколкото на Световно. Със сигурност ще излезе по-евтино. Президентът на УЕФА охлади надеждите ни за Мондиал 2030 Изискванията за стадиони например не са толкова високи - както като брой, така и за капацитет.   на арена за мачове от груповата фаза на Мондиал. Докато за континентално първенство капацитетът е 30 хиляди. Боби Михайлов за Мондиал 2030: Най-зле сме със стадионите Президентът на УЕФА охлади надеждите ни за Мондиал 2030", "date": "2019.04.13", "title": "Министърът на спорта: ЦСКА има право да строи в Борисовата градина"}
