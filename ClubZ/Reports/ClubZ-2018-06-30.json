{"url": "http://clubz.bg/69879-sistemata_naistina_ni_ubiva_42_sa_jertvite", "text": "България е на 5-о място в ЕС по смъртни случаи, които е можело да бъдат предотвратени при наличието на оптимално здравеопазване - и не биха се случили, ако е имало ефективна здравна система и качествени медицински услуги и технологии. Това показват данни от анализ на Евростат за случаите на т. нар. \"предотвратима смърт\" в ЕС през 2016 г., цитиран от БТА. Две трети от бюджета на НЗОК отива за болници и лекарства У нас този дял е 42%, а преди нас са Словакия - 44 на сто, Латвия и Литва - по 47%, и Румъния, която е начело на тази печална класация - с 49%. След България са Хърватия и Унгария с по 41%. ЦРУ: България трета в света по смъртност Средният показател в ЕС за \"предотвратима смърт\" е 33 на сто, а най-много неадекватни смъртни случаи, които биха могли да бъдат предотвратени, са регистрирани в северната ни съседка Румъния - близо 49% или почти половината от регистрираните смъртни случаи там. Според анализа най-много българи са починали от болести на кръвообращението - 1131 случая на 100 хиляди души население, което е близо 4 пъти повече от средностатистическите данни за ЕС - около 350 случая на 100 хиляди души в ЕС, починали от болести на кръвообращението. По данни на НСИ в България за м.г. са починали около 110 хиляди души, като близо 72 хиляди - или 65%, са настъпили вследствие болести на кръвообращението, което поставя този вид смъртност на водеща позиция у нас. Ракът е вторият мор сред българите - около 17 000, което е около 240 смъртни случая на 100 хиляди и е съпоставимо с европейските критерии - 262 смъртни случая на 100 хиляди души в ЕС. Умереното гладуване намалява риска от сърдечно-съдови болести Най-малко са били смъртните случаи у нас вследствие на транспортни инциденти или самоубийства - по 9 случая на 100 хиляди души, при показатели за ЕС съответно 7 и 11 случая на 100 хиляди души население в ЕС. Общият брой на неадекватни смъртни случаи в ЕС е бил около 1.7 млн.души през 2016 г., или една смърт от три в ЕС е могла да бъде избегната при наличието на медицинските знания и технологии. Най-честата причина за смъртност в ЕС са отново болестите на сърцето - според данните на анализа приблизително 180 хиляди смъртни случая от тази категория, потенциално са могли да бъдат предотвратени. На втора позиция по най-честа смъртност са сърдечните удари - около 90 хиляди или 6 процента от общата смъртност в ЕС, също би могла да бъде предотвратена. Други видове болести, които биха могли да не завършват с фатален край са колоректалният рак - 66 хиляди предотвратими случая и рак на гърдата - около 50 хиляди предотвратими случая. Според данните на Евростат най-качествено здравеопазване и съответно най- нисък дял на неадекватни смъртни случаи, е регистриран във Франция - 25 на сто, Белгия и Дания - 26 на сто, Холандия - 28 на сто, Полша - 30 на сто. Според анализа на Евростат индикаторите за смъртните случаи в страните-членки на ЕС, които са могли да бъдат избегнати, трябва да се използва в глобален контекст при оценките на здравните системи в страните на ЕС.  ЦРУ: България трета в света по смъртност Умереното гладуване намалява риска от сърдечно-съдови болести", "date": "2018.06.30", "title": "Системата наистина ни убива. 42% са жертвите"}
{"url": "http://clubz.bg/69859-evropejski_registrator_zabranqva_kirilicata_za_eu_ne_syvsem", "text": "Европейският регистър за домейна .eu ще изтрие всички домейни на кирилица, съобщи британският технологичен сайт The Register, позовавайки се на официално съобщение. И докато решението да се премахнат .eu домейните, регистрирани във Великобритания заради Брекзит, да е на Европейската комисия, това идва от самия регистратор - EURid, твърдят британските журналисти. И подчертават, че това е действие без еквивалент досега, макар че засяга едва 1500 имена на сайтове. Всъщност мярката на регистратора EURid засяга само двуезичните домейни - кирилица.eu, и за това се знае от 2 години и половина. Просто тогава регистърът обявява, че след 3 години този тип домейни ще бъдат изтрити - а сега услужливо подсеща собствениците им. От 28-те членки на ЕС, само в България се ползва кирилица и именно заради нас тя стана третата официална азбука на Съюза. През 2010 г. регулаторният орган ICANN одобри и домейните на кирилица, а от 2016 г. имаме и домейн .ею. Тръгва евродомейнът на кирилица .ею Още преди това обаче много хора регистрираха домейни на две азбуки, което е опция, създаваща проблем - измамници могат да използват две азбуки, за да докарат на вид име на сайт на известна марка. Например google.com може да изглежда по един и същи начин, но да е регистриран с кирилски \"о\"-та и така да заблуждава системите за дублиране. Поради тази причина когато се приема домейна .eю, се взема решение всички смесени домейни да се изтрият след 3 години гратисен период, който приключва през 2019 г. Както EURid обясниха пред Клуб Z, тогава са направили клонинги на всички тези домейни - от кирилица.eu на кирилица.ею - които е получил всеки от собствениците.  Според The Register обаче нормата в интернет е да се запазват съществуващите адреси, дори при промяна на политиката. Те отбелязват и че в момента са позволени домейни с гръцката азбука, въпреки че букви като омикрон, епсилон и други също са идентични с тези на латиница. Допускат се и специални знаци, като немските гласни с две точки, румънското ș и други. От британското издание отбелязват, че това е знак за \"увеличаващите се ксенофобски настроения\" в Европа. Истината е друга, заявиха от EURid - просто гърците нямат домейн на собствената си азбука. Кандидатурата им е започнала заедно с тази за кирилицата, но чисто технически задачата се е оказала по-трудна и така сега имаме .ею домейн, но южните ни съседи нямат .eυ (втората буква е ипсилон и вероятно става ясно защо има технически проблеми). Когато гръцката азбука също стане език за домейни, за тях ще се въведат същите мерки, обясниха от регистратора. Междувременно всеки човек, компания или организация може да си запази домейна .ею. А за българите е достъпен отскоро и .бг.", "date": "2018.06.30", "title": "Европейски регистратор забранява кирилицата за .eu? Не съвсем"}
{"url": "http://clubz.bg/69880-tozi_pyt_borisov_sreshtu_merkel_tvyrdo_otkazvame_migranti", "text": "Премиерът Бойко Борисов изрази несъгласие с позицията на германския канцлер Ангела Меркел за бързо връщане на мигранти, опитващи се да влязат в Германия, в местата, където са първоначално регистрирани. Каква е сделката на Европа за мигрантите Според световните агенции, Меркел е постигнала споразумение с 14 държави за връщане на мигранти, които в бъдеще достигнат границите на страната, ако първата им регистрация е в Гърция и Испания. Държавите са Унгария, Полша, Чехия, Белгия, Дания, Естония, Франция, Финландия, Литва, Латвия, Люксембург, Холандия, Португалия и Швеция. \"Нашето споразумение е много добър сигнал за европейците, които губеха доверие в Европейския съюз\", заяви чешкият премиер Андрей Бабиш след среща с френския президент Еманюел Макрон и премиера на Словакия Петер Пелегрини в Елисейския дворец. Според Макрон ЕС е демонстрирал единство по миграционния въпрос. \"Да, когато вълната дойде, всички бяхме неподготвени, но в България по най-бързия начин две правителства подред започнаха да изграждат съоръженията, изградиха ги, над 230-240 км. Инвестирахме в полиция, жандармерия, сменихме закона, пратихме армията. Получихме и финансова помощ от Европейската комисия“, припомни премиерът. Борисов за мигрантите: Може да им хареса в България. Не е Германия, но се развиваме добре По думите му усилията на България плюс работещото споразумение между ЕС и Турция са гарантирали външните граници на ЕС, което Борисов определи като солидарност. Според премиера три мерки трябва да действат едновременно и да влязат едновременно. \"Първата - осигуряване категорично на външните граници на ЕС чрез финансова помощ, хора, техника за Гърция, Италия, Испания и България. Едновременно с това да се преговаря с държави, без да им се назовават имената, извън Европа, където да се направят такива \"горещи точки\", за да може хората, които си мислят, че могат да намерят работа и препитание в Европа, да отидат там\". Ципрас готов на сделка с Меркел за връщане на мигранти Борисов отново повтори тезата си, че мигрантите трябва да се разделят на такива, които бягат от войни, и икономически. Това не е едно и също, смята той. Той припомни, че е предложил за един или за шест месеца да бъде спрян достъпът до ЕС, \"да си решим спокойно всички тези проблеми\". \"Ако някой има нужда от тези мигранти и ги заяви, ние сме ги регистрирали, да ги вземе. Ако не, защо ние, без да бъде решен въпросът с външните центрове, трябва да бъдем наказани?\", запита той. Не сме съгласни с връщане на мигрантите по първоначална регистрация \"Аз съм за солидарност, но пак казвам, когато решим всичко това заедно сядаме и казваме какво да правим с тези, които са в Европа. Аз не мога да си позволя да поема риска, защото този риск е толкова дългосрочен след това, толкова до непоправими последици може да има за нашата страна и за хората в България, че аз не мога да си го позволя. Видях доста реакции – не им се хареса на една част от колегите, други ме аплодираха, но мисля, че това устройва би трябвало да устройва всички“, каза още Борисов и поясни, че затова 6 месеца се е работило върху промяната в Дъблинското споразумение. Зеехофер решен - ще връща мигранти от Германия там, където са регистрирани  \"Към тази дата единственото, за което се говори активно е преразпределението. Да, реши се да се плати на Турция. Но до вчера и днес още не сме платили. Само на добра воля към България изпълняват ангажимента“, коментира още Бойко Борисов. Съдбовен уикенд за Меркел: пет възможни сценария Борисов за мигрантите: Може да им хареса в България. Не е Германия, но се развиваме добре Ципрас готов на сделка с Меркел за връщане на мигранти Не сме съгласни с връщане на мигрантите по първоначална регистрация Зеехофер решен - ще връща мигранти от Германия там, където са регистрирани  Съдбовен уикенд за Меркел: пет възможни сценария", "date": "2018.06.30", "title": "Този път Борисов срещу Меркел. Твърдо отказваме мигранти "}
{"url": "http://clubz.bg/69884-mbape_osydi_mesi_da_ne_specheli_nishto_s_arjentina", "text": "Лео Меси завинаги ще остане в сянката на Диего Марадона, след като и четвъртият му опит да стане световен шампион се оказа неуспешен, пишат световните медии. Присъдата му подписаха Франция и най-вече Килиан Мбапе. Подобно и на трите си предишни мондиала, и сега Меси не вкара гол във фазата на елиминациите. Остава му само Световното първенство в Катар. Дали обаче тогава той ще е все още в националния отбор? Тогава аржентинският футболист ще бъде на 35 години. Франция сложи край на аржентинските мъки (СНИМКИ) Каталунският в. „Ел Мундо депортиво” съсипва от критики Хорхе Сампаоли, треньорът на досегашните световни вицешампиони. И допълва, че един мач на Световно първенство се обръща изключително трудно. Но този път това не важеше за Франция, макар Аржентина да го направи за кратко. Но „Ла албиселесте” не се възползва от подаръка на Фортуна, който получи за кратко. Последният триумф на „Ла албиселесте” е победата на „Копа Америка” в Еквадор пре 1993 г. Програма на елиминациите на Световното И оттогава следват само провали - точно 17 поред. Те са на световни първенства, „Копа Америка” и Купата на конфедерациите. Нищо, че на няколко пъти на тези турнири „гаучосите” стигат до финал. Второто място се счита за катастрофа за страна с такива футболисти и традиции. А серията от провали започна с положителната допинг проба на Марадона и последвалото отпадане от Румъния на осминафиналите през 1994 г. в САЩ, отбелязва „Ла Насион”. Вестникът обаче не споменава за загубата от България с 0:2, която всъщност е в първия мач след дисквалифицирането на Дон Диего. Изданието също громи Сампаоли. И като негов последен грях отчита превръщането на Меси във \"фалшива деветка” срещу Франция. Което без партньори като Шави и Иниеста от „Барселона” е губещо начинание априори. Нито една от тактиките на Сампаоли не проработи. И е време да се помисли бързо за нов треньор, коментира „Кларин”. Наставникът обаче направо заяви на пресконференцията след мача в Казан, че не обмисля оставка, колкото и да е болезнено елиминирането. Аржентинските национали искат смяна на треньора Засега само ветеранът Хавиер Масчерано е обявил, че напуска националния отбор на Аржентина.  И докато Лео Меси вероятно ще остане без купа с националния отбор, 19-годишният Килиан Мбапе е новият национален герой на Франция. Мбапе е едва вторият тийнейджър, който вкарва повече от един гол в мач на Световно първенство. Първи и единствен досега това прави Пеле преди цели 60 години. На Мондиала в Швеция през 1958 г. той отбелязва три гола на полуфинала срещу Франция и два на финала срещу Швеция. Бразилците печелят и двамата мача с по 5:2. Програма на елиминациите на Световното Аржентинските национали искат смяна на треньора", "date": "2018.06.30", "title": "Мбапе осъди Меси да не спечели нищо с Аржентина"}
{"url": "http://clubz.bg/69883-vashington_ne_podkrepq_severen_potok_2_i_vtorata_tryba_na_turski_potok", "text": "Държавният департамент на САЩ за пореден път се обяви против плановете за изграждането на газопровода \"Северен поток-2\" и на втората линия на газопровода \"Турски поток\", съобщи ТАСС. \"Булгартрансгаз\" се готви за свързване с \"Турски поток\" Втората тръба на \"Турски поток\" е спряна до сухоземната част на Турция. Българските власти се надяват тя да се отклони за България, но преди това да стане, са необходими гаранции от Европейската комисия, каквито до момента няма. Дания може да блокира \"Северен поток-2\" Тази седмица шефът на руската компания \"Газпром\", която строи \"Турски поток\" - Алексей Милер, заяви, че България, Сърбия и Унгария са заинтересувани от продължаване на газопровода. Според Милер газ по тръбата може да потече през 2020 г. \"Балкански клон\" ще стига от \"Турски поток\" до България На проведената тази седмица във Вашингтон Световната газова конференция официални представители на САЩ заявиха, че решително са против руски газопроводи като \"Северен поток -2\" и втората линия на \"Турски поток\".  \"Северен поток -2\" предвижда удвояване капацитета до 55 млрд. куб. м годишно на сегашните две тръби по дъното на Балтийско море за доставки на руски природен газ в Германия, като се заобикаля Украйна. \"Турски поток\" е газопровод от Русия до европейското крайбрежие за Турция, като втората му тръба – също с капацитет 15.75 млрд. куб. м газ годишно, е предназначена за доставка руски газ за страните от Южна Европа и Балканите. И този проект заобикаля Украйна. Газ има. Пари нЕма. Няма и тромпети за Борисов САЩ възнамеряват да подкрепят такива енергийни проекти, които укрепват енергийната сигурност на нашите съюзници и партньори по света, отбелязва Държавният департамент, като дава за пример проекта \"Южен газов коридор\", по който ще се доставя каспийски газ от Азербайджан за Европа, а също така потенциалното разработване на румънски газови находища в Черно море. От юни азерският газ потича към Европа Дания може да блокира \"Северен поток-2\" \"Балкански клон\" ще стига от \"Турски поток\" до България Газ има. Пари нЕма. Няма и тромпети за Борисов От юни азерският газ потича към Европа", "date": "2018.06.30", "title": "Вашингтон не подкрепя \"Северен поток\" 2 и втората тръба на \"Турски поток\""}
{"url": "http://clubz.bg/69872-trymp_obmislq_izteglqne_na_vojnici_ot_germaniq", "text": "Президентът на САЩ Доналд Тръмп е наредил оценка на ефекта от евентуално мащабно изтегляне на базирани в Германия американски войници. Това съобщава  , като се позовава на свои източници от Пентагона. Подобна оценка може да има за цел единствено да окаже натиск върху германския канцлер Ангела Меркел на срещата на НАТО през юли, припомня изданието. Между двете страни има напрежение относно дела от БВП, отделян за отбрана. САЩ настояват всички страни от алианса да дават 2% от своя БВП за военни цели, но Германия е една от страните, които не го прави. Не е изключено обаче американският държавен глава наистина да планира подобен трансфер. Американските войници в Германия са около 35 000. Берлин финансира около 33% от дейността им. Освен това голяма част от войниците на САЩ използват базата като отправна точка за операции извън Европа, отбелязва \"Вашингтон пост\". Тръмп взима НАТО на мушка Желанието си да изтегли войници от европейската страна Тръмп заяви по-рано тази година на среща с военни командири. Според източниците на \"Вашингтон пост\", засега става дума за проучване на възможности, ограничено до оценките на експерти от Пентагона. Говорител на Пентагона заяви, че подобни оценки са рутинни и засега не се планира изтегляне на войници. Проучваните сценарии за преместване на войниците са връщането им в САЩ или преместването им в Полша, разкриват източниците на \"Вашингтон пост\". Полша изпълнява изискването за отделяне на 2% от БВП за отбрана и през последните месеци допълнително засилва партньорството си със САЩ в ключови области. Варшава предложи да инвестира над 2 милиарда долара в постоянна американска база на своя територия. Същото правят и балтийските страни. Срещата на лидерите на страните членки на НАТО на 11-12 юли се очаква да бъде напрегната. Тръмп многократно заяви, че повечето партньори от НАТО не се справят с целите, поставени от алианса. До 2024 г. всички страни от НАТО трябва да изразходват поне 2% от своя БВП за отбрана. САЩ отделят 3.58% за военни цели. (По данни на НАТО за 2016 г. България харчи 1.3% от БВП за отбрана. Б.р.) Миналата седмица съветникът на Тръмп по национална сигурност Джон Болтън се срещна с германския министър на отбраната Урсула фон дер Лайен. Тя заяви, че до 2024 г. харчовете на страната за отбрана ще достигнат 1.5% от БВП. Белият дом е разочарован.", "date": "2018.06.30", "title": "Тръмп обмисля изтегляне на войници от Германия"}
{"url": "http://clubz.bg/69882-zaradi_ktb_bryuksel_ni_iska_v_bankoviq_syyuz", "text": "Отговорът от европейските институции кога България ще влезе в чакалнята за еврото и Европейския банков съюз няма да дойде по-рано от края на тази или началото на следващата година. Това прогнозира Красен Станчев, основател на Института за пазарна икономика и преподавател в Софийския университет \"Свети Климент Охридски\", в интервю за Радио \"Фокус”. Брюксел: Корупцията и зависимата БНБ ви пречат за еврозоната  Той смята, че ако България влезе в \"чакалнята\", престоят й там ще бъде между 7 години, колкото е на Естония, и 11 години, колкото е най-дългият. Премиерът представя в петък кандидатурата ни за чакалнята на еврозоната Преди ден премиерът Бойко Борисов представи на заседание на Съвета на министрите от 19-те страни в еврозоната - Еврогрупата, кандидатурата на България за присъединяване към т.нар. \"чакалнята\" или Механизма на обменните курсове (ЕRM II). По думите на Борисов България иска да влезе в Банковия съюз и чакалнята в един ден и настоява за твърда дата. Официално документите за кандидатстване в ERM II и Банковия съюз ще бъдат внесени на 12 юли от министъра на финансите Владислав Горанов.  \"Подготвили сме си домашното и за Шенген, и за чакалнята на еврозоната\" През април т.г. Европейската централна банка и Европейската комисия поставиха ново условие, за да допуснат България в ERM II - присъединяване към Банковия съюз. Но още през юли 2014 г. парламентарно представените тогава политически сили се споразумяха на среща при президента Росен Плевнелиев България да кандидатства за влизане в европейския банков съюз заради случилото се с Корпоративна търговска банка (КТБ), затворила през юни с.г. Въпреки това до ден днешен документи не бяха подадени.  До края на юни България подава документи за €-чакалнята   В интервюто Красен Станчев потвърждава, че влизането в Банковия съюз е условие за влизане в чакалнята на еврозоната. Аз не смятам, че БНБ в лицето на Калин Христов (подуправител, шеф на управление \"Емисионно\", което е де факто валутният борд в България - б.р.) беше неправа тогава, когато възрази срещу това условие (членство в Банковия съюз - б.р.), казва Красен Станчев. Но така или иначе условието стои и то е поради тази причина, че не знаят как да се справят с подобни случаи като КТБ и няма никакви гаранции, че те няма да се повторят, добавя той. Борисов поиска еврозоната да пусне България в чакалнята Според него една от причините за съпротивата на БНБ и правителството срещу подобно членство е, че няма гаранции, че Европейският банков надзор не може да бъде субективен. И второто, което е по-важно, тогава, когато страната влезе в този Банков съюз и съответно действа надзор, но не е член на т.нар. чакалня или на еврозоната, то тогава възниква проблем с изпълнението на предписанията на Европейския банков надзор, смята Красен Станчев. Делото \"КТБ\": изразително четене, шеги и други закачки Той отбелязва, че българските банки ще имат определени ползи от Банковия съюз - ще \"спестяват определени ресурси по изпълнението на различни прегледи, комитети, отчети и т.н.\" А потребителите ще спечелят \"известна увереност в онова, което се случва в българската банкова система\".   Въпреки това Красен Станчев препоръчва на потребителите сами да се ориентират в това кои банки са добри, как работят, което не се е случило с КТБ и доста хора повярвали на не особено разумната лихвена политика по депозитите на КТБ. Проектът АЕЦ \"Белене\" може да повлияе на процеса по присъединяване на България към еврото, става ясно от интервюто на Станчев.  Парламентът извади АЕЦ \"Белене\" от гьола \"Онова, което може да се случи при започване на такъв проект, е взимане на голям държавен заем, който влошава общия кредитен рейтинг на страната. Това не е изключение само за България...Трябва да се чака, за да се види какво ще бъде поведението на публичните финанси, какво ще бъде движението на кредитния рейтинг - нагоре или надолу и т.н. Т.е. няма да ускори процеса в никакъв случай\", казва икономистът.   Премиерът представя в петък кандидатурата ни за чакалнята на еврозоната \"Подготвили сме си домашното и за Шенген, и за чакалнята на еврозоната\" До края на юни България подава документи за €-чакалнята   Борисов поиска еврозоната да пусне България в чакалнята Делото \"КТБ\": изразително четене, шеги и други закачки Парламентът извади АЕЦ \"Белене\" от гьола", "date": "2018.06.30", "title": "Заради КТБ Брюксел ни иска в Банковия съюз "}
{"url": "http://clubz.bg/69881-franciq_sloji_kraj_na_arjentinskite_myki_snimki", "text": "Франция е първият четвъртфиналист на Световното след 4:3 срещу Аржентина на осминафинала в Казан. Началото на елиминациите е прекрасно - двубоят предложи два обрата, красиви голове и вълнуващ край, макар че победителят изглеждаше ясен в средата на второто полувреме. Серхио Агуеро намали резултата в добавеното време - 3:4, и в последните секунди можеше да се стигне до драма. Програма на елиминациите на Световното Първо се разиграха разправии и побутвания в средата на терена, а в заключителната си атака Аржентина можеше да направи 4:4. Голям мач направи 19-годишният Килиан Мбапе, който изработи дузпа след рейд почти от своето наказателно поле и вкара третия и четвъртия гол за \"петлите\". Франция ще играе на 6 юли срещу Уругвай или Португалия. Считаният за голям фаворит тим на Аржентина си тръгва, след като записа слабо Световно. \"Сините\" започнаха много по-добре. В началото Антоан Гризман удари напречната греда от пряк свободен удар. В 12-ата минута Мбапе принуди \"гаучосите\" да го гонят през целия терен, а накрая Маркос Рохо го събори в пеналта. Дузпа, реализирана с лекота от Гризман. Франция продължи да има контрол и да атакува по-опасно. Постепенно Аржентина пое инициативата. В 41-ата минута Анхел ди Мария изравни с ефектен гол от далечен удар, при който бе оставен необеспокояван и порази Юго Лорис. 1:1 след първата част. Второто полувреме започна по-добре за Аржентина. И обратът не закъсня, макар и от рикошет при удар на Лео Меси. Голът е на сметката на Габриел Меркадо - 2:1 в 48-ата. Много бързо обаче резултатът стана 2:2. Бенжамен Павар задмина попадението на Ди Мария по красота. Той засече топката технично по диагонал и с въртеливо движение кълбото влезе в мрежата - 2:2. В следващите минути Аржентина рухна - психологията на сблъсъка получи нов обрат. В 64-ата Мбапе от чиста ситуация върна аванса на световните шампиони от 1998 г. След още четири минути при брилянтна контра (но и с активната помощ на аржентинците) тийнейджърът огорчи латиноамериканците за 4:2. Меси и компания опитаха поне да направят края интересен, но това стана тогава, когато почти не остана време за нещо повече от един гол. Лео имаше една възможност, а след това асистира отлично на резервата Агуеро. Секунди по-късно Пол Погба бе фаулиран много грубо в центъра, а нарушението бе последвано от спречкване, при което съдията вдигна само жълти картони.  ", "date": "2018.06.30", "title": "Франция сложи край на аржентинските мъки (СНИМКИ)"}
{"url": "http://clubz.bg/69875-danychni_stimuli_ako_dadesh_praznoto_si_jilishte_na_nujdaesht_se", "text": "Необитаемите жилища в България са 1 220 416 или над 31% от всички жилища и Министерството на регионалното развитие и благоустройството (МРРБ) обмисля данъчни стимули за предоставяне на празни домове за социални цели. Това става ясно от Националната жилищна стратегия,   за обществено обсъждане. Причината да се обмисля подобен стимул е, че все повече хора нямат шанс да се сдобият със собствен жилищен имот или имат нужда от подкрепа, за да вземат под наем. Затова една от основните задачи при управление на жилищния фонд в България е да се намери начин броят на необитаемите жилища да бъде намален и да се повиши тяхната използваемост, е една от целите на стратегията. Според документа жилищното строителство непрекъснато расте. В периода до 2020 г. ще бъде надминат строителният бум от 2007-2009 г. с изграждане на около 20 000 жилища на година. Тези прогнози са направени на база очаквания икономически растеж в страната и нарастващия инвестиционен интерес, който се изразява в търсене на терени и големия брой издадени строителни разрешения. Броят на жилищата надхвърля броя на домакинствата, а жилищното потребление е сравнимо с това в ЕС (550 жилища/1000 обитатели). Но проблемът е, че финансовата достъпност до жилище се влошава. Отношението цена/доход нараства. През 2015 г., по данни на НСИ, цената на жилищата надхвърля над 6.6 пъти доходите. За сравнение през 2013 г. това съотношение е 6.3 или се увеличава делът на хората, нуждаещи се от подкрепа за придобиване или наемане на жилище. Друг идентифициран в стратегията проблем е, че общественият жилищен фонд е сведен до символичен дял от 2.4% и трудно се управлява поради разпръснатостта му сред частни жилища в етажна собственост, а общините разполагат с ограничени ресурси за поддържането му. Целта на общественото обсъждане на стратегията е именно да се съберат идеи и да се изработи най-добрия механизъм, който да е в полза на всички заинтересовани страни, посочват от МРРБ. В Стратегията се посочва още, че над 91 процента от фонда е с надеждна конструкция - масивна стоманобетонна, панелна или масивна. Повече от три четвърти от апартаментите в страната обаче са в сгради, които са на възраст над 30 години. Липсата на поддръжка на тези сгради води до бързото влошаване на състоянието им, затова съществува остра потребност от масово обновяване на съществуващия жилищен фонд и повишаване на неговата използваемост, се посочва в стратегията. Друг извод в нея е, че делът на собствениците на жилища, които се затрудняват да издържат собствеността си в сегашните пазарни условия, се увеличава. Но поради факта, че много хора са затруднени да отделят средства за поддържане на жилищата си, се предлага възможността те да ползват нисколихвени кредити или други финансови инструменти, които да се комбинират с безвъзмездна помощ. Размерът на помощта ще зависи и от мерките, които се финансират. Предлага се подкрепата за подобряване на конструктивна устойчивост и енергийната ефективност да се реализира единствено в случай, че обновяването не ангажира повече от 50 процента от стойността при ново строителство. В масовия случай, обновяване чрез изпълнение на всички предписания на техническия паспорт би покрило по-малко от 30% от стойността на ново строителство.", "date": "2018.06.30", "title": "Данъчни стимули, ако дадеш празното си жилище на нуждаещ се"}
{"url": "http://clubz.bg/69864-izsledovatel_na_stalinskite_represii_stana_veche_i_pedofil", "text": "Руският историк и правозащитник Юрий Дмитриев вече не е само луд и производител на детска порнография. Той се оказа и педофил. Засега само заподозрян. Но нищо чудно скоро да бъде обявен и за истински такъв. Човекът, изследващ и разкриващ зловещите сталински репресии в руската автономна република Карелия, отново бе арестуван тази седмица. Това стана, след като регионалният Върховен съд отмени оправдателната му присъда по обвинения в производство и съхранение на детска порнография. Става дума за голи снимки на осиновената му дъщеря Наташа, която днес е на 13 години. Пак ще съдят историк, документирал сталинските репресии Сега Дмитриев е заподозрян в педофилия – сексуално насилие срещу Наташа. Съдът нареди ареста му, защото имало опасност той  , сподели специално за Клуб Z адвокатът му Виктор Ануфриев. Новото дело срещу историка започва през август. Интересното е, че доскоро бабата изобщо не се е интересувала от Наташа, допълни Ануфриев. Самата Наташа е изключително привързана към човека, който я е осиновил, твърди Ануфриев. Тя също е убедена, че баща й плаща солена цена за дейността си. Той неведнъж е бил заплашван, но никога не се е отказал да изследва сталинизма. Юрий Дмитриев е председател на карелския клон на Общество „Мемориал“. Прз 2015 г. то бе обвинено от руските власти в \"подкопаване конституционния ред на Руската федерация\" и създаване на \"негативно обществено мнение\" за действията на страната в Украйна. Министерството на правосъдието в Москва го обяви за \"чуждестранен агент\". Девет години лагер за историк, документирал Големия терор на Сталин Юрий Дмитриев е част от екипа на \"Мемориал\", открил масов гроб в карелския град Сандармох през 1997 г. Над 9000 души - част от тогавашната интелигенция, са екзекутирани и погребани там. Други пък са изпратени в лагери на ГУЛАГ или са принудени да участват в изграждането на един от големите проекти на Сталин - канала между Бяло и Балтийско морета, известен като Белбалтканал. На този строеж умират хиляди хора. Историкът е арестуван на 13 декември 2016 г., малко след като карелският \"Мемориал\" публикува имената на повече от 40 000 милиционери, участвали в сталинските репресии. Наташа е осиновена от Юрий Дмитриев през 2008 г., когато е на 3 г. Оттогава социални работници непрекъснато го проверяват. След като възпитатели в яслата съобщават за белези по кожата на момичето, Дмитриев започва да прави снимки, за да има доказателства, че здравословното му състояние е добро. \"Белезите\" се оказват остатък от лейкопласт. Ровиш в миналото на ГУЛАГ? А дали не си луд? Социалните служби отнеха момиченцето от Дмитриев и го дадоха на родната му баба. Първоначално прокуратурата искаше 9 години лагер за Дитриев. Съдът нареди и психиатрични тестове. Но те показаха, че историкът няма психически проблеми. Явно Юрий Дмитриев няма да бъде оставен на мира, смятат неговите съратници. Сега остава да се види акво ще стане на новото дело. Надеждите са и Западът да упражни натиск върху властите в Москва. С палежи и скалъпени процеси пъдят общество \"Мемориал\" от Северен Кавказ Юрий Дмитриев не е единственият преследван активист на „Мемориал“. От началото на година в ареста се намира Оюб Титиев – председателят на клона на Обществото в чеченската столица Грозни. Той бе задържан по обвинение в притежание и съхраняване на наркотици. Преди няколко дни местният съд потвърди законността на неговия арест. Пак през януари бе подпален офисът на „Мемориал“ в Назран, столицата на Ингушетия. Централата на Обществото в Дагестан бе неколкократно заплашена с палеж. Тя засега оцелява, но пък бе подпалена кола на лона в Махачкала, с която местен адвокат пътуваше за Грозни, за да помогне на Оюб Титиев. Тази седмица Европейската служба за външна дейност (ЕСВД) разпространи изявление, в което открито се усъмни в обвиненията срещу Дмитриев и Титиев. Службата припомни на властите в Русия, че в международните им задължения влиза опазването на правозащитниците. Девет години лагер за историк, документирал Големия терор на Сталин Ровиш в миналото на ГУЛАГ? А дали не си луд? С палежи и скалъпени процеси пъдят общество \"Мемориал\" от Северен Кавказ", "date": "2018.06.30", "title": "Изследовател на сталинските репресии стана вече и педофил"}
{"url": "http://clubz.bg/69874-fenove_obgradiha_doma_na_salah_v_kajro", "text": "Мохамед Салах за пореден път показа, че е земен и дружелюбен - какъвто го описват медиите в родината му, в Италия и Англия, както и приятели. Във фейсбук се появи адресът на къщата в Кайро на звездата на \"Ливърпул\" и Египет - и за часове стотици запалянковци се стекоха там. Когато броят на феновете стана наистина внушителен, а никой не искаше да си тръгва, преди да зърне идола си, голмайсторът излезе. Салах даде автограф на всеки, който поиска - върху снимки, списания, вестници, фланелки... Снима се с някои от гостите си, размени по няколко думи и благодари преди да се прибере, пишат световните агенции. А множеството бавно почна да се разотива. Футболистът беше умоляван да не се отказва от националния отбор - появиха се такива информации. Според в. \"Индипендънт\" и други престижни медии Салах е разочарован, че постоянно е използван за политически цели. Оттегляне на Салах от отбора на Египет - болезнено, но правилно На Световното повече се коментираха срещите на Мо с чеченския лидер Рамзан Кадиров, а не представянето на \"фараоните\", което и без това беше доста слабо. Тимът си тръгна от Мондиала след три загуби, а Салах вкара единствените два гола - срешу Русия и Саудитска Арабия. Рамзан Кадиров даде вечеря и почести на Салах и Египет Египетският крал, както е наричан вече по цял свят, имаше изключителен сезон с \"Ливърпул\", в който подобри рекорди и често беше невъзможно да бъде спрян. Краят обаче не беше добър. Салах беше контузиен от Серхио Рамос на финала на Шампионската лига. Травмата в рамото се отрази на формата му на Мондиала. Той пропуса първата среща с Уругвай, а след това личеше, че дълго не е тренирал. Салах е роден в градчето Нагриг край река Нил. Той често го посещава и прави жестове на съгражданите си - раздава храна, топки и екипи на децата, включва се в най-различни инициативи. Рамзан Кадиров даде вечеря и почести на Салах и Египет", "date": "2018.06.30", "title": "Фенове обградиха дома на Салах в Кайро"}
{"url": "http://clubz.bg/69758-gardiyn_es_i_nato_da_se_gotvqt_za_naj_losh_scenarij_pri_trymp", "text": "Преди това, което изглежда като буреносна среща на върха на НАТО през следващата седмица – и с лидерите на ЕС събиращите се в Брюксел, за да обсъдят развиващата се трансатлантическа търговска война, най-висшестоящите представители на Блока изразиха дълбокото си безпокойство за бъдещето. Президентът на Европейския съвет Доналд Туск заяви, че ЕС вече трябва да се подготви за най-лошото заради политиките на Тръмп. Имайки предвид предстоящата търговска война, решението на САЩ да се оттеглят от споразумението с Иран и Парижкото споразумение за климата, както и постоянните атаки върху европейски съюзници заради по-малките им разходи за отбрана, има притеснения в Брюксел за дългосрочната стабилност на отношенията. Тръмп взима НАТО на мушка Наистина всява страх фактът, че промяната на САЩ в поведението може да надмине президентския мандат на Доналд Тръмп. Също така има и притеснения сред британски представители в Уестминстър върху външната политика на Тръмп, в частност неговата предстояща среща с руския президент Владимир Путин. В писмата с покани към лидерите на държавите от ЕС преди срещата на върха Туск написа, че „трансатлантическите отношения са под огромен натиск заради политиките на президента Тръмп“. Висшестоящ член от ЕС е добавил: САЩ наложиха наказателни мита върху вноса на европейска стомана и алуминий на основание националната си сигурност. ЕС отговориха с налагането на „ребалансиращи мерки“, които удариха около 2.8 милиарда евро (3.25 милиарда долара) от американскопроизведени продукти. \"Ди Велт\": Сделка между Тръмп и Путин ще е кошмар за Европа Тръмп, в отговор предупреди през последните дни, че изследване за предполагаемите изкривени търговски отношения с автомобили, в които германските производители се смята, че имат предимство, скоро ще бъде публикувано. По-рано американският президент заяви, че би искал ефективно да забрани продажбите на мерцедес, ауди и други германски автомобили. Доналд Туск от своята страна в писмото си до лидерите заяви, че „за съжаление разделенията преминават отвъд търговията“. Той заяви: По-рано през този месец Тръмп отправи безпрецедентна атака към правителството на Ангела Меркел, пишейки в социалната мрежа туитър, че „народът на Германия се обръща срещу лидерството си, след като миграцията разтърсва вече крехката берлинска коалиция“. Докато Брюксел търси намиране на консенсус сред членовете си за това как да се справи с миграцията от Африка и другаде, Туск пише в писмото: Президентът на Европейската комисия Жан-Клод Юнкер е поканен формално във Вашингтон, за да обсъди търговските отношения, въпреки че говорител в Брюксел заяви, че все още не е уточнена дата. Тръмп нарече Юнкер „брутален“ по време на скорошната среща на Г-7, където президентът на САЩ изглеждаше решен да се изолира от западните си съюзници. \"Ди Велт\": Сделка между Тръмп и Путин ще е кошмар за Европа", "date": "2018.06.30", "title": "\"Гардиън\": ЕС и НАТО да се готвят за най-лош сценарий при Тръмп"}
{"url": "http://clubz.bg/69876-kak_spored_fifa_raboti_var_na_svetovnoto_pochti_perfektno", "text": "ФИФА отчита като голям успех въвеждането на видеоасистента (или VAR, каквато е абревиатурата) при вземането на решения по време на Световното в Русия, обяви шефът на съдийската комисия Пиерлуиджи Колина на пресконференция. Брифингът бе даден от шефове на ФИФА с цел да се отчете как работи VAR след първата фаза, също така за посещаемостта на мачовете и т.н. Ще убие ли видеото футболната игра? Колина, бивш италиански рефер, смятан за един от най-добрите в историята, изнесе интересни данни. С помощта на VAR са разгледани точно 335 ситуации в 48-те мача дотук. Това прави средно по 7 на двубой.  В 14 случая е имало гледане на видеозапис от главния съдия край терена. Три пъти решения са взети от четиримата асистенти в стаичката с многото монитори в Москва. Което доказва впечатлението, че доста се слушаше думата на \"телевизионния център\". В тези ситуации арбитрите са предпочели този начин, а не спиране на играта за по-дълго време и помощ от VAR до страничната линия. Според Колина съдиите са взели правилни решения в 95% от спорните моменти - без видео. А когато видеото е влизало в употреба, процентът скача на 99.3. Подобни стойности бяха отчитани и в първенствата на Италия и Германия. Дадени са шест дузпи след разглеждане на VAR от съдията. Една от тях е отсъдена, тъй като технологията е показала, че нарушението е извършено в наказателното поле, а не извън. Два наказателни удара са отменени  тъй като е преценено, че няма основания за присъждането им. Два червени картона са спестени и са вдигнати жълти. Два гола са зачетени, след като преди това неправилно са вдигнати засади. Веднъж реферът е показал жълт картон на грешен състезател, но VAR го е поправил. Програма на елиминациите на Световното Той пусна на журналистите видео с четири ситуации с VAR - за да видят как са комуникирали главният рефер и колегите му в стаичката. И веднага последва въпрос дали в бъдеще това може да се показва на видеостените по стадионите и по телевизията. Нали няма нищо скрито-покрито? На пресконференцията присъстваше и генералният секретар на ФИФА Звонимир Бобан, едно от големите имена на хърватския футбол в близкото минало. Останаха 16 - кой кого, защо и как беше елиминиран? ФИФА продължава да е загрижена заради празните места на някои стадиони при условие, че билетите на въпросните мачове са били продадени. 98 процента от билетите в първата фаза са пласирани, заяви директорът на първенството от страна на ФИФА Колин Смит. Според него едно от обясненията е, че тези места са дадени с VIP пакети на различни компании и партньори на ФИФА. Някои от хората са предпочели да гледат мачовете от луксозните ложи, а не на трибуните. Други просто не са пътували до Русия. Програма на елиминациите на Световното Останаха 16 - кой кого, защо и как беше елиминиран?", "date": "2018.06.30", "title": "Как според ФИФА работи VAR на Световното? Почти перфектно"}
{"url": "http://clubz.bg/69868-kak_da_izglejda_edna_socialisticheska_jena_bez_tesni_drehi_piyrsing_i_kysi_poli", "text": "За севернокорейските жени вече е установен стандарт на социалистическия вид и поведение, съобщи изданието UPI. Източник в провинция Янгандо е съобщил, че в навечерието на срещата между севернокорейския лидер Ким Чен Ун и президента на САЩ Доналд Тръмп, севернокорейските власти са обсъждали укрепване на социалистическата идеология във външния вид и поведението на жената. Треска за имоти на границата между Северна и Южна Корея В списъка на антисоциалистическите вещи попадат късите поли, цветните и мрежести/фигурални чорапогащници, а също така и дрехи с надписи на английски език. Ако забранените стоки бъдат открити, органите на реда и сигурността налагат глоби на нарушителите. Северна Корея призова за обединение на всички корейци Ким Чен Ун е решил също така да се бори с негативното влияние на кей попа. Танците в стил кей поп са обявени за \"еротични\" и непристойни, въпреки че музикалният  жанр, родил се в Южна Корея, е една от големите музикални индустрии днес и сред най-популярните жанрове в света.   Въпреки това попада в забраните, наред с пиърсинга, боядисаните коси и тесните дрехи, които подчертават женските извивки. Обеците не са забранени, но пък жените не могат да връзват косите на опашка, което също се смята за капиталистическа тенденция. Забраната обхваща, разбира се, и дънките. Още през пролетта започна битка срещу \"отровите на капитализма\", организирана от Севернокорейския младежки съюз, оглавяван от севернокорейски тийнейджъри. Доброволците са на възраст над 15 години, съобщи The Telegraph. Антисоциалистически е да гледаш филми и телевизионни шоута от Южна Корея. От началото на 2018 г. в отношенията между Сеул и Пхенян настъпи известно размразяване. През февруари представители на КНСР взеха участие в Олимпиадата, която се състоя в Южна Корея. През март Пхенян беше посетен от делегация от Юга, а на срещите се обсъждаха въпроси, свързани с подобряването на двустранните отношения и осигуряване на мира и стабилността на Корейския полуостров, разделен изкуствено на две държави. На 27 април лидерите на Северна и Южна Корея се срещнаха в демитализираната зона. Северна Корея призова за обединение на всички корейци", "date": "2018.06.30", "title": "Как да изглежда една социалистическа жена? Без тесни дрехи, пиърсинг и къси поли"}
{"url": "http://clubz.bg/69794-za_opasnostta_ot_byrzaneto", "text": "На 22 юни лидерите на ЕС се събраха на неформална среща в Брюксел, за да потърсят толкова нужното решение на европейската миграционна криза. Те не успяха да постигнат никакъв съществен напредък, като успяха само да се  съгласят да продължат да търсят единство по въпроса, когато е възможно, и да продължат дискусията на Европейския съвет на 28-29 юни. Срещата за пореден път подчерта различията в националните залози и липсата на иновативни идеи в отговор на кризата. Още от началото на срещата беше ясно, че целта на германския канцлер Ангела Меркел е да убеди страните от периферията да приемат повече мигранти, за да избегне политическата буря в страната си. Притисната от министъра на вътрешните работи Хорст Зеехофер, Меркел търси начин да спре вторичните придвижвания на бежанци и други мигранти в Европа, които не изискват съгласие на всички 28 страни членки на ЕС. Италия блокира всички решения на срещата в Брюксел Италия и Гърция всъщност искат точно обратното – затварянето на граници и спирането на вторичното придвижване, както и започването на процес на връщане на търсещи убежище, би ги превърнало окончателно в европейски бежански лагери. Затова тяхната цел е да се раздели хуманитарното спасяване на търсещи убежище в Средиземно море от отговорността за приютяването им. Интересът на френския президент Макрон също противоречи на този на Меркел. Амбицията на Макрон е да докаже, че под негово лидерство ЕС може да намери общоевропейско решение на проблема.  Въпреки риториката им, правителствата от Вишеградската група – Австрия, Унгария, Полша и Словакия - всъщност имат много малък искрен интерес от бързото решаване на мигрантската криза, тъй като тя им носи сериозни вътрешнополитически дивиденти, без реално да ги засяга в същата степен като Италия, Гърция, Испания и Германия. Ако този въпрос бъде решен ефективно и непротиворечиво, политици като унгарския лидер Виктор Орбан ще трябва бързо да намерят друг инструмент за активиране на избирателите и друга плоскост на противопоставяне на Брюксел. Тримата големи на Европа са Меркел, Макрон и ...Орбан На срещата в Брюскел България – една от страните, в които бежанците се регистрират за пръв път, опита да припомни на останалите страни членки ключовата си роля по осъществяване на сделката между ЕС и Турция. София се надява приносът й за споразумението да я спаси от принудата да приеме още търсещи убежище или цял бежански център.  Изглежда, различията между европейските лидери все още са повече отколкото пресечните им точки. Миграционната криза създаде собствена политическа реалност в страни като Австрия, Унгария, Италия и дори Германия. Използвайки миграционната криза, популсти спечелиха избирателна подкрепа, с което изместиха политическия мейнстрийм надясно. В този смисъл не е изненада, че лидерите на ЕС успяха да постигнат съгласие само по мерки, които предотвратяват хората, търсещи закрила да стигнат Европа – като развитието на европейските механизми за граничен контрол чрез Фронтекс и създаването на приемни центрове в страни извън ЕС. Ако можем да приемем, че първата мярка е оправдана и разумна, втората е далеч по-проблематична.  Албания няма да спасява Меркел. Отказва да приема бежанци Идеята за изнесени на територията на трети страни бежански центрове не е нова. Влизането й отново в дневния ред на Европа показва липсата на политически приемлива алтернатива. Макар че идеята се харесва на избиратели от различни части на Европа, осъществяването й може да създаде проблеми на ЕС. До момента не е ясно кои са държавите, които наистина биха се съгласили да приемат подобни центрове. Въпреки това, има риск ЕС да подкопае политиката си към най-близките си съседи, ако отправи такава молба към Албания например. Това би отворило отново темата за честността на европейската перспектива за страните от Западните Балкани. ЕС би рискувал сериозно да навреди на репутацията си в региона, ако започне преговори за присъединяване с Албания в замяна на изнесен приемен център в страната. Още повече, отварянето на такъв център би намалило шансовете на Албания да се присъедини към ЕС в близкото бъдеще, тъй като Европейската комисия и страните членки биха имали интерес да продължат използването на страната като буфер срещу миграцията. Макрон: Санкции за страни от ЕС, които не приемат бежанци Остава неясно какви процедури ще прилагат изнесените бежански центрове, като се има предвид, че те ще попадат извън обхвата на правото на ЕС. Този проблем ще се отрази и върху съдебния контрол на решенията, свързани с предоставянето на убежище. Следователно с подобен ход ЕС би рискувал да подкопае процедурите във всичките си бежански центрове.  Освен това би било трудно да се осигури безопасността на тези центрове. Какви ресурси биха били склонни да отделят страните членки за това? Биха ли изпратили собствените си сили за сигурност в центрове в, например, Либия, Тунис или Албания? Заради охраната на лагерите – които потенциално ще приютяват хиляди хора – може да се наложи ЕС да приеме неясни и неприложими правила за използване на сила. За някои европейски държави тази ситуация може да върне спомени от клането в Сребреница, което европейските сили не успяха да спрат отчасти заради липсата на ясен мандат или правила за използване на сила. Ципрас готов на сделка с Меркел за връщане на мигранти ЕС не може да си позволи да допусне изнесените бежански центрове да се превърнат в места, където системно се нарушават човешките права – не само от хуманитарни причини, ами и заради Европа, която иска да поддържа глобалните стандарти за човешките права. Въпреки че ЕС е готов да си сътрудничи с хуманитарни организации като Върховния комисариат на ООН за бежанците и Международната организация по миграция, няма да има пълен контрол върху ситуацията на място. Както се вижда от подобни места извън ЕС, в бежанските центрове често има жестоки нарушения на международното хуманитарно право. Като се имат предвид всички тези въпроси, лидерите на ЕС трябва да се съсредоточат върху разработването на нови решения. Първо, ЕС трябва да създаде истинска мигрантска агенция, която да създава и най-вече да прилага ефективни процедури по предоставяне на убежище. Второ, трябва да състави подробен план за подобряването на условията за живот в страните, от които идват повечето бежанци. ЕС обаче трябва да избягва наливането на пари в държави, които е малко вероятно да започнат реформи. Пакетите, предлагани от ЕС, вече трябва да включват освен финансова част и политическа, която да гарантира, че парите не се наливат без резултат.  Заради широкото недоволство от мигрантската криза сред европейските избиратели много от хуманните и ефективни миграционни политики вече не са политически приложими. Все пак лидерите на ЕС трябва да действат внимателно, въпреки натиска за бързи решения, за да не приемат политики, които в дългосрочен план да създадат повече проблеми отколкото решават. Тримата големи на Европа са Меркел, Макрон и ...Орбан Албания няма да спасява Меркел. Отказва да приема бежанци Макрон: Санкции за страни от ЕС, които не приемат бежанци Ципрас готов на сделка с Меркел за връщане на мигранти", "date": "2018.06.30", "title": "За опасността от бързането"}
{"url": "http://clubz.bg/69877-stolichnite_socialisti_na_protest_sreshtu_novite_ceni_na_tok_i_parno", "text": "Столичните социалисти се включват в граждански протест на 1 юли срещу увеличените цени на тока, парното и водата. Шефът на КЕВР не поддава на натиска на БСП, Борисов го защити От утре те ще са вече с нови, по-високи цени, които ще обяви Комисията за енергийно и водно регулиране (КЕВР). На 29 юни КЕВР вече взе решение природният газ да е с 10.81% по-скъп. Топлинен удар с цените от КЕВР Изпълнителното бюро на Софийската градска организация на БСП призовава членовете и симпатизантите си да се включат в гражданския протест, който е насрочен от 10 часа пред сградата на КЕВР на бул. \"Княз Александър Дондуков\" №8. Регулаторът ще заседава за новото увеличение. КЕВР не може да спре сделката за ЧЕЗ   Топлинен удар с цените от КЕВР КЕВР не може да спре сделката за ЧЕЗ", "date": "2018.06.30", "title": "Столичните социалисти на протест срещу новите цени на ток и парно"}
{"url": "http://clubz.bg/69841-evropa_dnes_e_na_piknik", "text": "Лидери от ЕС и хиляди граждани, изкачващи планината в Алпите, и австрийският канцлер Себастиан Курц сред тях - това е визията, с която Австрия иска да отпразнува началото на европейското си председателство днес. Тя ще смени друга картина отпреди броени дни: сили за сигурност и хеликоптери, струпани на южен граничен пункт, за да демонстрират решимостта на Австрия срещу нелегалните мигранти - всичко това пред тълпа от журналисти. И двете събития може да изглеждат малко пресилени - особено в страна, известна с това, че има отношения с ЕС, в които се редуват периодично затопляне и охлаждане - но те са част от програмата на Виена за превръщането на ЕС в по-ориентиран към хората и сигурен блок по време на половингодишното й председателство, а и след това. Събитието в събота ще бъде на връх Планай в сърцето на Австрия - в курорта Шладминг, където Австрия ще открие своето трето ротационно европредседателство. (В миналото Шладминг е бил малко градче на миньори, днес е туристическа дестинация и място, където се провеждат различни ски състезания.) Австрия затваря джамии и гони имами Близо до 1906-метровия връх, Бойко Борисов, премиер на България, която досега заемаше ротационното председателство, е планирано да предаде символично юздите на Курц. Очаква се да присъства и председателят на Европейския съвет Доналд Туск. На обикновените граждани ще бъдат раздадени одеяла и кошници с местни специалитети за огромен обществен пикник. Стотици музиканти ще помагат за празничното настроение. \"Няма съмнение, че ЕС трябва по-добре да отговаря на нуждите на гражданите си\", каза той. Консервативният лидер Курц и неговите крайнодесни младши коалиционни партньори лобират за реформи в ЕС, които биха отнели правомощия за политически решения от Брюксел. 31-годишният канцлер, който е запален алпинист, спечели националните избори миналата година, като заложи на обещания за промени и решително лидерство. В един от предизборните си клипове Курц беше показан как изкачва планина в мрака преди зазоряване и стига върха точно когато слънцето се издига над хоризонта. На словенската граница за репортерите беше издигната специална наблюдателна платформа, за получат възможно най-добър поглед към 700-те офицери и войници, които показаха как биха отблъснали една нова вълна от мигранти. Полицейски кадети заместваха мигрантите, а високоговорители озвучаваха учението със запис на шумно множество от хора. Каква е сделката на Европа за мигрантите Курц се гордее с ролята си за затварянето на Балканския миграционен маршрут в началото на 2016 г., когато беше външен министър, в координация с други страни в региона. В рамките на ЕС Курц е сред онези национални лидери, които настояват да се затворят външните граници на блока за мигранти с нередовни документи и за създаване на центрове за обработване на молбите за убежище извън съюза. Освен това, казва той, ЕС трябва да отделя повече средства за помощ за развитие, така че хората в по-бедните страни да не чувстват повече необходимост да мигрират към Европа. Лозунгът на австрийското председателство на ЕС е \"Европа, която защитава\". Според стратега Хофер посланието, което правителството иска да изпрати, е: Въпреки че ротационното председателство на ЕС е предназначено по-скоро да осъществява координация между 28-те страни от блока, а не да ги ръководи политически, Курц се постара да си изгради имиджа на лидер за въвеждането на твърди миграционни политики. През последните дни той се срещна с колеги от Чехия, Унгария, Полша и Словакия, които са против подялбата поравно на бежанци в ЕС. Той заяви също, че Берлин, Виена и Рим ще създадат \"ос на желаещите\" да намалят нелегалната миграция. Курц даде ясно да се разбере, че очаква да бъдат взети решения по този въпрос на неформалната среща на върха на ЕС през септември в Залцбург. Мястото предлага перфектен декор от гледна точка на символите. Над центъра на града доминира хълм със замък, който никога не е бил превземан от чужда армия през 940-годишната му история. Каква е сделката на Европа за мигрантите", "date": "2018.06.30", "title": "Европа днес е на пикник"}
{"url": "http://clubz.bg/69878-raport_daden_raport_priet_borisov_predade_na_kurc_snimki", "text": "На фона на Алпите - и пред няколко дънера, вместо трибунки, премиерът Бойко Борисов предаде днес 6-месечното ротационно председателство на ЕС на австрийския канцлер Себастиан Курц, който заяви, че Австрия иска да изгражда мостове. Наесен канцлерът обеща форум на високо равнище ЕС-Африка по темата за миграцията. Европа днес е на пикник Борисов, от своя страна, посочи нуждата от единство и похвали Виена за избраното лого. Основен приоритет на Австрия е сигурността в Европа, което включва ограничаване на нелегалната миграция и укрепване на охраната на външните граници и за целта е предвидена извънредна среща на върха в края на септември. Австрия ще работи за изграждане на по-ефективен ЕС, в който да се засили интеграцията във външната политика и в отбраната.  Наесен може да се очаква и среща на върха ЕС-Африка, съобщи снощи канцлерът на Австрия. Големият наплив от нелегални мигранти през Средиземно море е именно оттам - поради хуманитарни кризи, суша, глад, нестабилност на континента. Над 420 000 мигранти само от Субсахарска Африка живеят в Европа. \"Африка е била експлоатирана десетилетия, сега да положим глобални грижи\" Даването на ясен хоризонт за започване на предприсъединителни преговори с Албания и Република Македония постави основите за перспективата на целия регион, каза Бойко Борисов и подчерта, че срещата на върха за Западните Балкани в София през май е изиграла много важна роля в този процес.  Западните Балкани са самарът, България е магарето Като продължение на българския приоритет, Австрия също ще работи за интеграцията на страните от Западните Балкани. Австрия не е могла да избере по-добро мото за председателството си от \"Европа, която защитава\", заяви и председателят на Европейския съвет Доналд Туск на церемонията в Шладминг. \"Всички работим много за силен ЕС, асоцииран със стабилност и сигурност. Трябва да сме единни. Тук съм и разчитам на теб, Себастиан. Добрият съсед е по-добре, отколкото отдалечен приятел. Благодаря на Бойко, който постигна прогрес по отношение на европейската перспектива за Западните Балкани“, каза още Туск. \"Африка е била експлоатирана десетилетия, сега да положим глобални грижи\" Западните Балкани са самарът, България е магарето", "date": "2018.06.30", "title": "Рапорт даден - рапорт приет. Борисов предаде на Курц (СНИМКИ)"}
{"url": "http://clubz.bg/69871-golqmata_voda_nanese_shteti_v_roman_i_etropole_bedstvat", "text": "Пороите - резултат на обилните дъждове от последните дни, са нанесли много щети, в Роман и Етрополе река Малък Искър наводни градини и домове. 62-годишен мъж е починал в Роман от токов удар при опит да отводни мазето си с електрическа помпа. Не очаквам усложняване на обстановката в страната, всички реки вече са в коритата си, заяви днес главен комисар Николай Николов, директор на Главна дирекция \"Пожарна безопасност и защита на населението\", цитиран от агенция Фокус. Днес за половин България е обявен жълт код, но не за дъжд, а за силни ветрове. ЕК предлага на България €2,2 млн. заради наводненията край Бургас След бедствието има много материални щети, свлачища и срутища, но най-важното е, че няма пострадали хора, заяви кметът на община Чепеларе Славка Чакърова. Снощи беше отменено бедственото положение в общината. Чакърова обясни, че нивото на река Чая е спаднало и към момента няма получени сигнали заради дъждовете. Пътят към село Забърдо е бил затворен заради обрушване на скала, а днес ще се затваря пътят от Сините ханчета до село Забърдо заради срутище. По думите й няма да се създават никакви притеснения за селото, тъй като ще има контролирано пропускане на автомобили - линейки и доставчици на хранителни продукти. Бедствено положение в Смолян, активизират се свлачища Според главен комисар Николов \"необходимата организация\" е направена и река Малък Искър вече е в коритото си. Той заяви, че в Етрополе и в Роман, където река Малък Искър заля улици и приземни етажи на къщи поради липсата на дига, са започнали отводнителните операции. На места токът още не е пуснат. Бедственото положение в Етрополе заради наводненията от преливащата река стана причина да се отменят двата най-големи и чакани празника - \"Зетрополе\" 2018 на етрополските зетьове, който се провежда на четна година, и Празника на града, който е на Петровден. Пътят Смолян-Мадан остава затворен до късна есен Кметът Димитър Димитров отмени всички мероприятия и председателства заседание на Общинския щаб за изпълнение на плана за защита при бедствия и обяви бедствено положение. Пътят до село Джурово е непроходим, съобщи Канал 3. Продължават усилията за осигуряване на достъп. В града и селата има наводнени къщи, дворове и улици. Четири багера и една фадрома разчистваха участъци, а пожарната ударно отводнява обекти. В град Роман са взети мерки за осигуряване на безопасността на домовете на жители, евакуирани от засегнати от проливните дъждове имоти. Екипите на полицията са засилени, има изградени временни КПП-та, подвижни двойки дежурят, за да охраняват имуществото. Порои наводниха имоти и затвориха пътища в Гърция (СНИМКИ) В Роман на проверка на организацията бяха и министърът на вътрешните работи Валентин Радев и главният секретар на МВР главен комисар Младен Маринов. В момента служителите на пожарната отводняват имотите. След това ще започне оглед на щетите. Бедствено положение в Смолян, активизират се свлачища Пътят Смолян-Мадан остава затворен до късна есен Порои наводниха имоти и затвориха пътища в Гърция (СНИМКИ)", "date": "2018.06.30", "title": "Голямата вода нанесе щети, в Роман и Етрополе бедстват"}
{"url": "http://clubz.bg/69870-po_vreme_na_evropredsedatelstvoto_sme_gradili_mostove_kym_turciq_i_rusiq", "text": "Министърът на българското председателство на Съвета на ЕС Лиляна Павлова отчете изградените \"мостове\" с Русия и Турция през този период, което е било от полза за бизнеса и страната. Лиляна Павлова: Няма да искаме падане на санкциите срещу Русия Изграждането на мостове към Русия, а не изгарянето им по време на председателството има само ползи за българския бизнес, каза Павлова в сутрешния блок на Нова телевизия днес. Снощи тя бе в седмичното предаване \"Панорама\" на БНТ по същата тема, а вероятно bTV и БНР я очакват в следващите дни. Лиляна Павлова: Да станем Силициевата долина на Европа Според Павлова \"по време на председателството България не отиде на изток или на запад в повече или по-малко - позиционирахме се там, където сме, а ние сме държава на кръстопът“, каза министърът. Павлова подчерта, че страната ни трябва да държи за евроатлантическата позиция, но това не означава да прекъсва връзките с партньорите си. Според нея отпускането на средствата за Турция е било въпрос на заключителната фаза и по думите й това е другият успех на българското председателство. Става въпрос за решението ЕС да преведе и другата половина от обещаните на Анкара близо 3 милиарда евро заради това, че спира мигрантите към ЕС. След срещата във Варна: ЕС ще преведе и останалите €1.2 млрд. за бежанците На въпрос дали можем да сме спокойни, че никой няма да иска да върне в България 60 000 мигранти, Павлова поясни, че се говори само за доброволно преместване, а не за задължителни квоти. Насила никой не може да бъде накаран да приема мигранти, допълни министърът. Премиерът Бойко Борисов е днес в Австрия, където в планината Планай ще предаде ротационното председателство на Австрия. Европа днес е на пикник Лиляна Павлова: Да станем Силициевата долина на Европа След срещата във Варна: ЕС ще преведе и останалите €1.2 млрд. за бежанците Европа днес е на пикник", "date": "2018.06.30", "title": "По време на европредседателството сме градили мостове към Турция и Русия"}
{"url": "http://clubz.bg/69869-evropa_sreshtu_yujna_amerika_v_pyrvite_osminafinali", "text": "Днес са първите елиминационни мачове на Световното в Русия. Вчера беше почивен ден, но на 30 юни започва втората фаза, в която грешките са равносилни на потегляне с автобуса към летището, а оттам - за дома. Програма на елиминациите на Световното Първият осминафинал е от 17:00 часа и противопоставя Франция и Аржентина на стадиона в Казан. Началото е подобаващо - и двата отбора са смятани за фаворити. А фаворизирани в този двубой са \"петлите\", които спечелиха групата си без блясък, но и без сривове. Докато Аржентина се промъкна до втората фаза, раздирана от проблеми между играчите и треньора. И от бледо представяне на терена. Могат ли Меси и компания да отворят нова страница и да изхвърлят солидния тим на Франция? Селекционерът на \"сините\" Дидие Дешан ще постави рекорд за треньор на Франция с мач №80 на поста. Досегашното върхово постижение се държи от Раймон Доменек - 79. \"Гаучосите\" имат две победи над \"петлите\" на Мондиали - 1:0 на първите финали през 1930 г. и 2:1 през 1978 г., когато за първи път взеха титлата на домакинското си първенство. Няма контузени асове и в двете селекции. Който тича много на Световното - отпада (статистика) От 21 часа е двубоят Уругвай - Португалия на стадиона в Сочи. Победителите от двете срещи ще спорят на четвъртфинал на 6 юли в Нижни Новгород. Урусите и иберийците досега не са излизали едни срещу други на Световно. \"Небесносините\" са от отборите, които впечатлиха в първата фаза и завършиха с пълен актив от 9 точки. Доста балансиран тим, който е решен да постигне нещо голямо в Русия. Подобно на други силни състави, Португалия се представя противоречиво. След силния първи двубой с Испания \"петте щита\" са неубедителни. Така обаче беше и преди две години на европейското във Франция, където тимът стана шампион. И двата мача ще бъдат предавани пряко по БНТ и БНТ HD. Който тича много на Световното - отпада (статистика)", "date": "2018.06.30", "title": "Европа срещу Южна Америка в първите осминафинали"}
{"url": "http://clubz.bg/69849-zashto_naj_vliqtelniqt_gotvach_v_sveta_ne_iska_da_se_vryshta_v_kuhnqta", "text": "Феран Адрия - \"най-влиятелният шеф-готвач в света\" - е човек с мисия. Но това не включва да има и да ръководи ресторант. Ресторантът elBulli на каталунеца беше обявяван за най-добър на планетата рекордните пет пъти. Яж като Пикасо Седем години след като той затвори внезапно легендарното заведение в Коста Брава, като по това време имаше 3000 души в листата на чакащите за маса, на мода дойде по-земна и обикновена храна. Но бащата на молекулярната кухня, който представи на света идеята за мандаринов въздух, яде пушек, карамелизира пера, произведе безброй емулсии и пяни, казва пред АФП, че през този период не е бездействал. По това време е бил леко объркан. Но, както обяснява, в документален филм от 15 части, в който се проследява неговия път от мияч на чинии до кулинарна суперзвезда, elBulli: Story of a Dream, чието излъчване започна по Amazon Prime в понеделник, той си е върнал тонуса.   Но не иска да готви отново ден и нощ. \"Почти всички велики шефове по света - с малки изключения - вече всъщност не готвят. Те опитват, командват и създават\", допълва той. Адрия все пак е помогнал на брат си Алберт да отвори шест заведения в Барселона, като едно от тях - \"Енигма\", той описва като бебешкия вариант на \"elBulli\". В последната класация на най-добрите ресторанти в света той е вече на 95-о място. Сега Адрия преподава в Харвард, дава съвети и ръководи фондация, която има 12 млн. евро капитал от испанските гиганти Telefonicа и CaixaBank и италианската кафе компания Lavazza. Той е по-загрижен за отглеждането на следващото поколение от мастер шефове. Адрия има голяма роля в създавеното на тримата таланти, които го заместиха на върха в кулинарията - каталунецът Жоан Рока  (El Celler de Can Roca в Жирона), италианецът Масимо Ботура (Osteria Francescana в Модена) и  датчанинът Рене Реджепи от Noma fame. Адрия, който е на 56 г., работи по създаването на гастрономически иновативен център на мястото на стария му ресторант. Вместо да говори за молекулярна кухня той предпочита да определя стила си като \"техноемоционален\". \"Казват, че вече съм демоде, че никой вече не прави \"еспумас\" (леките като въздух мусове). Но хиляди ресторанти по света използват сифони\", казва готвачът алхимик, когото \"Гардиън\" преди време нарече \"генератор на висша кулинария с най-голямото въображение на планетата\". По думите му неговата цел в доскорошния му ресторант била да изследва границите на гастрономическото изживяване. За 17 години създава 1846 рецепти. Сега се надява, че в новата документална поредица ще се разсеят някои от митовете за използваните в неговия ресторант химикали. \"Солта е много по-вредна от всеки стабилизатор\", твърди той. Една от новите му страсти е проект, който той нарича \"Булипедия\", огромна гастрономическа енциклопедия, за чието съставяне е изучавал 400 години на френската кухня. \"Тя е един от големите ми източници на вдъхновение, заедно с китайската, мексиканската, перуанската и японската кухня\", добавя той.    ", "date": "2018.06.30", "title": "Защо най-влиятелният готвач в света не иска да се връща в кухнята"}
{"url": "http://clubz.bg/69873-obeshtavat_da_ni_pusnat_slynceto_ot_utre", "text": "Вятърът, който започва да духа днес, ще донесе по-топъл въздух и от утре вероятно - ще изгрее слънце. Тази прогноза направи по bTV днес климатологът проф. Георги Рачев.  Юли идва с по-малко дъжд и температури до 39° \"Синоптичната обстановка от последните дни е типична за зимата. Цели 6 дни \"Нефели\" се задържа на Балканския полуостров. В съседна Сърбия също има валежи. Изля се страшно много дъжд. В тези няколко дни – от вторник до събота, е изпълнена нормата за месеца. Това са над 100-150 л/ кв.м, и то само за няколко дни\", обясни проф. Рачев. Юли месец ще бъде много по-топъл и с много повече слънце, няма да има нищо общо с юни, максималните температури през месеца ще са до 31 градуса, е прогнозата на климатолога.", "date": "2018.06.30", "title": "Обещават да ни пуснат слънцето от утре"}
{"url": "http://clubz.bg/69867-sydboven_uikend_za_merkel_pet_vyzmojni_scenariq", "text": "Ангела Меркел се връща от срещата на върха за миграцията като сияеща победителка. Християнсоциалният съюз (ХСС) на Хорст Зеехофер оценява тези успехи като резултат от оказания \"баварски натиск\". ХДС и ХСС отново са съюзници. Меркел е спасена и дори излиза от тази криза по-силна.  (0 = изключено; 10 = повече от сигурно) Туск обяви новината: Европейските лидери имат сделка за миграцията Резултатите от срещата на върха се интерпретират различно. Предприемат се първи стъпки към приемането на обща за ЕС политика за правото на убежище, но всякакви по-нататъшни действия се протакат с помощта на декларативни обещания. ХДС моли за още малко време, а Зеехофер, Зьодер и компания на свой ред уверяват, че вземат всички предпазни мерки за връщането на бежанци. Ангела Меркел е с отслабени позиции, но все пак остава канцлерка. (0 = изключено; 10 = повече от сигурно) Зеехофер - полезният идиот на САЩ и Русия Критиците на Меркел определят постигнатите резултати от срещата на върха като недостатъчни, а ХСС обвява, че те няма да доведат да никаква промяна на положението по границата. И понеже не са договорени още никаки двустранни споразумения, германската полиция започва да връща обратно мигранти. Ангела Меркел дава пълна свобода на действие на вътрешния министър Хорст Зеехофер, а неговият ХСС представя това в предизборната си кампания в Бавария като победа над курса на Меркел в бежанската политика. Германската канцлерка излиза от ситуацията силно отслабена.  (0 = изключено; 10 = повече от сигурно) Зеехофер решен - ще връща мигранти от Германия там, където са регистрирани  Ангела Меркел обявява срещата на върха за голям успех. Но нейните критици от ХСС смятат, че канцлерката се е провалила. Хорст Зеехофер разпорежда връщането на хора от границата. Меркел припомня, че Германия носи и европейски отговорности, държи на своя курс и уволнява Зеехофер. След това ХСС напуска коалицията. Фракцията ХДС/ХСС в Бундестага се разпуска, а Ангела Меркел продължава да управлява с правителство на малцинството заедно със социалдемократите. Или пък кани Зелените да заемат мястото на ХСС. (0 = изключено; 10 = повече от сигурно) Журналист от ARD: Г-жо Меркел, напуснете канцлерството! ХДС и ХСС оценяват различно резултатите, постигнати на европейско равнище. Германският вътрешен министър Хорст Зеехофер решава да действа на своя глава на границата и бива уволнен от германската канцлерка. Коалицията се разпада, както и парламентарната фракция на консерваторите. Ангела Меркел поема отговорността за провала на правителството, иска вот на доверие от парламента и проправя пътя за нови избори. На конгреса на нейната партия ХДС обаче Меркел не се кандидатира за председателското място. То се оспорва между Анегрет Крамп-Каренбауер, Армин Лашет и Йенс Шпан. (0 = изключено; 10 = повече от сигурно) Зеехофер - полезният идиот на САЩ и Русия Зеехофер решен - ще връща мигранти от Германия там, където са регистрирани  Журналист от ARD: Г-жо Меркел, напуснете канцлерството!", "date": "2018.06.30", "title": "Съдбовен уикенд за Меркел: пет възможни сценария"}
{"url": "http://clubz.bg/69795-avtokrati_kato_putin_i_erdogan_ne_stavat_za_ikonomicheski_bosove", "text": "В света близо 4.2 милиарда души живеят при демокрация - и около 3.3 милиарда при автократични режими. Това означава, че повече от половината човечество се възползва от неоспоримите предимства на демократичния ред: правна сигурност, свобода, либералност и стабилност. Но напоследък системата демокрация, за която Уинстън Чърчил казваше, че все пак е най-добрата от всички лоши държавни форми, е под натиск. В цял свят популисти и автократи са в настъпление. . И въпреки това западните индустриални държави се надяват, че все някога народната република ще стане демократична – когато са налице пазарно стопанство и отворени граници. Днес знаем, че е било само мисловно желание – Общокитайското събрание на народните представители подсигури на президента Си Цзинпин пожезнено регентство. . Бързо приключи хаотичният експеримент след разпада на Съветския съюз. Владимир Путин, яздещият мечки силен човек в Кремъл, повдигна националното самочувствие на нацията и още 6 години ще е в президентското кресло. Хилъри: Путин е водач на ксенофобско движение, което разбива ЕС Все пак изборният му успех не е особено впечатляващ, тъй като при неговата “направлявана демокрация” не са възможни действително свободни избори по западен образец. . След преизбирането му сега той може да прави това, към което отдавна се стремеше –  като партиен, държавен и правителствен ръководител да управлява с неограничена власт. Дори изобрният резултат да не беше внушителен поради легитимни и нелигитимни средства, които Ердоган можа да използва по време на предизорната битка в условията на извънредно положение, не може да се пренебрегне факта, че мнозина турци продължават да подкрепят “любимия ръководител”. 5 извода от победата на Ердоган Не е изненада, че унгарецът Виктор Орбан беше сред първите, поздравили Ердоган. И той не зачита критични медии и непреклонни съдии. Но  , люлката на демокрацията. В Полша  , като разделението на властите или свободата на медиите. Действително буди тревога и че дори президентът на доказана от 250 години демокрация гледа на себе си като на предводител на широко народно движение, обявяващо се срещу традиционните елити, институции, и либералния ред.  Косата на Тръмп - един от най-големите му козове Учудващо е, че на политическия паркет популистите непрестанно бележат успехи,  , вместо ръководният състав да разчита на доверие, мотивация и индивидуален ангажимент. Има много примери от миналото. Така бившият председател на Управителния съвет на “Фолксваген” АД Матиас Мюлер нагледно показа какво се случва, когато шефове създават климат на страх и се заобикалят само с хора, които са на тяхното мнение и покорно приемат безсмислени, дори нелегални решения. Тази форма на вманиачаване не води само рано или късно към собственото ти падение, а вкарва цялото предприятие в опасни турбуленции. През XXI век тотален контрол, диктаторско поведение и автократизъм са отдавна остарели модели и са на боклука на историята. Като ръководител трябва да си наясно, че максимата на бъдещето е децентрализация на властта и баланс. Често се чуват оплаквания, че икономиката имала предимство пред политиката. Когато става въпос за успешно ръководене, то това предимство е желателно. 5 извода от победата на Ердоган Косата на Тръмп - един от най-големите му козове", "date": "2018.06.30", "title": "Автократи като Путин и Ердоган не стават за икономически босове"}
{"url": "http://clubz.bg/69865-igra_na_tronove_8_naj_kyrvaviqt_dosega", "text": "До излизането на осмия сезон на сериала \"Игра на тронове\" по екраните остава година, но актрисата Софи Търнър заяви, че той ще е най-кървавият досега, съобщи в. \"Дейли мейл\". Въпреки клетвата за пълно мълчание за ставащото в последния сезон на сериала, информация изтича. Най-вече от 22-годишната Софи Търнър, която все намеква, че развитието на сюжета ще е вълнуващо, но никога не дава по-големи подробности. По-рано тя разкри, че целият актьорски състав е ръкопляскал и плакал, когато се е събрал на масата за общото изчитане на сценария. Софи Търнър заяви, че в последния сезон на сериала, в който всичко е поставено на карта, героинята й Санса Старк най-накрая става воин. Софи Търнър каза, че е доволна от края на историята за героинята си. ", "date": "2018.06.30", "title": "\"Игра на тронове\" 8 - най-кървавият досега"}
{"url": "http://clubz.bg/69866-snoudyn_ruskoto_pravitelstvo_e_korumpirano", "text": "Избягалият от САЩ бивш служител на Националната агенция за сигурност на САЩ Едуард Сноудън, който живее в Русия описа недвусмислено руското правителство като „Корумпирано“, пише британският вестник The Guardian, като цитира \"Зюддойче цайтунг\".  Неговите коментари означават, че предложената среща на върха между САЩ и Русия в Хелзинки на 16 юли е потенциално опасна за него, ако Доналд Тръмп поиска от Владимир Путин да го предаде. Сноудън е издирван в САЩ по три обвинения по Закона за шпионажа, носещи по минимум 10 години в затвора. Путин може да балансира пропагандната стойност на това, че Сноудън живее в Русия с това да даде на Тръмп лесен подарък, пише \"Фокус\".  В интервю за германския всекидневник Süddeutsche Zeitung Сноудън, който живее в Русия от 2013 г., заяви: Русия е единственото сигурно убежище в света за Сноудън. Китай не му позволи достъп до континенталната част на страната, когато беше в Хонконг през 2013 г. Нито Германия, където има силна обществена подкрепа за Сноудън, нито друга европейска държава, изглежда, желае да се скара с САЩ, като му предложи убежище. Ако той отиде в Латинска Америка или навсякъде другаде по света, САЩ биха могли да наложат икономически натиск или да изпратят екип на ЦРУ, за да го отвлекат. Сноудън допуска Путин да го предаде на Тръмп Сноудън заявява: \"Какво означава за света, ако при всичко, което казахме за Русия, тя е единственото убежище за хора като мен?“, се запита Сноудън Запитан за издателя на Уикилийкс Джулиан Асанж, с когото често се сравнява, Сноудън посочва: \"Аз съм реформатор, той е революционер. Аз не искам да разруша системата, ако вярвам, че тя все още може да бъде спасена.\" Въпреки че Асанж помогна да се организира бягството на Сноудън от Хонконг, двамата имат много различни възгледи, включително колко класифицирана информация трябва да бъде публикувана, като Сноудън предпочита по-селективен подход. ", "date": "2018.06.30", "title": "Сноудън: Руското правителство е корумпирано"}
