{"url": "http://clubz.bg/69689-daniq_i_franciq_razhodiha_ekipite_za_mirolyubiv_hiks", "text": "Франция и Дания са осминафиналистите от гр. С на Световното. Двубоят между фаворитите в групата завърши очаквано с миролюбиво 0:0 на стадион \"Лужники\". А много често на арената се чуваха освирквания - особено след почивката, заради поведението на съперниците. В другия двубой Перу записа първата си победа в Русия - 2:0 над Австралия в Сочи. Така \"петлите\" оглавиха четворката със 7 т., \"червения динамит\" има 5, перуанците са с 3, а \"кенгурата\" останаха с 1. Отборите от тази група ще срещнат в първата фаза на елиминациите в събота и неделя състави от D, в която са Хърватия, Нигерия, Аржентина и Исландия. Заключителните срещи тук са от 21 часа и ще бъдат много по-интересни, тъй като освен класиралите се хървати, останалите още не знаят съдбата си. Почти сигурно датчаните ще спорят с Хърватия, всичко останало са сметки. На 1/8-финалите: Уругвай - Португалия и Русия - Испания (СНИМКИ) Дания и Франция записаха първото нулево равенство на Мондиала. Селекцията на Перу пък, която не беше играла на финали от 1982 г., си тръгва от Русия с победа след ефективна игра срещу Австралия. На най-голямата арена на финалите - в столицата, селекционерът на \"сините\" Дидие Дешан даде почивка на шестима основни футболисти и ги замени с такива, които играят по-рядко. Те имаха инициативата, но само толкова.  Датчаните заложиха на обичайния си стил - изчакваха противника на контри, наредени солидно пред вратата. Чисти голови ситуации почти нямаше - само няколко опасни удара и статични положения. На стадиона в Сочи \"инките\" не позволиха на австралийците дори да мечтаят за класиране напред (при благоприятен за тях развой с победа на Франция в другата среща). Играчите от Зеления континент поеха юздите на двубоя от началните минути. Но атаките им не водеха до почти нищо. В 18-ата Паоло Гереро подаде на Андре Карийо, който много красиво откри резултата. До края на полувремето \"кенгурата\" можеха да изравнят в две ситуации, но пропиляха шансовете си. В 50-ата минута капитанът Гереро, който участва на Световното след помилване от ФИФА заради употреба на наркотици (останалите отбори в групата го подкрепиха), удвои с помощта и на рикошет и съвсем обрече своите опоненти. Световното по футбол - цялата програма на БНТ Австралия организира няколко опасни атаки - без резултат. В игра за тима като смяна влезе ветеранът Тим Кейхил, който записа минути на четвърто Световно, но не успя да се разпише и така да се нареди до няколко величия, последното от които е Кристиано Роналдо. Световното по футбол - цялата програма на БНТ", "date": "2018.06.26", "title": "Дания и Франция разходиха екипите за миролюбив хикс"}
{"url": "http://clubz.bg/69691-zashto_nova_televiziq_e_vrag_na_bojko_borisov", "text": "С това обяснение въпросът за цензурираното предаване би трябвало да се брои за изчерпан. Но това няма да се случи. И не защото фейсбуккоментатори с удоволствие ще продължат да се упражняват в остроумие, нито защото опозицията изведнъж ще се сети, че е \"за\" свободата на словото. И дори не защото сме на сто и не знам кое си място в класациите за тази свобода...  Нова: Сваленото предаване на Милен Цветков не отговаря на стандартите Всяка медия има право на своя редакционна политика. Да, съобразена със закона, етичните и морални норми и добрите професионални практики. И това се определя от хората, които правят тази медия. Ръководството на телевизията не се е смутило от обявената тема в предаването на Милен Цветков   . Трудно е да кажат, че не са я знаели предварително - звучи демократично, но я има на фейсбук страницата на предаването. Така формулирана, тя звучи странно - твърдим, че новината е фалшива, но ние се интересуваме защо премиерът се е възмутил от нея. Само напишете в Гугъл \"Милен Цветков бесен от...\" и ще прочетете стотици информации. Мога да се обзаложа, че повечето не са верни. И че Милен Цветков все някога е бил бесен заради някоя от тях. Ако една сериозна телевизия сложи в едно изречение \"Бойко Борисов-собственик-гръцки остров\", трябва да има много сериозни основания затова, например нотариален акт или поне договор за покупко-продажба. Но не, ръководството на въпросната телевизия приема за нормално да се питаме защо Борисов е възмутен от фалшивата новина... (Може би имат предвид, че той бе твърде благосклонен през годините към фалшивите \"новинари\". И все още е.). На вниманието на премиера: интересна карикатура пропускате днес Но кой знае какво е било казано в това предаване, за да бъде свалено, си мисли всеки нормален зрител. Дори тези, които не гледат \"Часът на Милен Цветков\"... \"Може би все пак е показан нотариален акт, а?\"   Ако съм на мястото на премиера, ще помоля телевизията да излъчи предаването. Каквото и да има в него, не може да е по-лошо от фантазиите и предположенията. Нито пък от онези \"от сигурен източник се знае, че...\", които ще бъдат разпространявани съвсем съзнателно. (Да не споменавам, че предаването е на запис и е можело просто да бъде съкратено това, което \"не отговаря на стандартите\"...) Всички помнят един уволнен карикатурист и изтритите му карикатури. А последната от тях беше търсена от хиляди след уволнението му. Колко пъти човек може да настъпи една и съща мотика? А телевизия? Може би престараването не е порок. Или пък в Нова имат някаква специална причина да правят черен пиар на премиера? Знам, че мнозина ще кажат \"Защо ни занимавате с глупости?! Буря в чаша вода\". Но да не забравяме - бурята в чаша вода си е съвсем истинска буря за обитателите на чашата. На вниманието на премиера: интересна карикатура пропускате днес", "date": "2018.06.26", "title": "Защо Нова телевизия е враг на Бойко Борисов?"}
{"url": "http://clubz.bg/69686-grycki_matematik_reshi_edna_ot_naj_slojnite_zadachi_v_istoriqta", "text": "Математикът от гръцки произход Атанасиос Фокас обяви решението на една от най-сложните задачи в историята - хипотезата на Линдельоф, съобщи  . Пробивът на учения от униферситета Кеймбридж отваря много възможности в полето на квантовата математика, теорията на числата и кодирането, което пък ще доведе до подобряване на киберсигурността. Можете ли да решите тази задача по математика за 15-годишни ученици в Сингапур?  Хипотезата на финландския учен Ернст Леонард Линдельоф е формулирана през 1908 г. Тя е ключ към доказването на т.нар. Свети Граал на математиката - Хипотезата на Риман, свързана с алгебричната теория на числата. Ето защо пробивът на Фокас е ключов за цялата наука. Хипотезата на Риман е свързана с простите числа - тези, които се делят само на 1 и на себе си - които са идеални за RSA-криптирането, което защитава например онлайн покупките. Тоест те са ключът към това никой да не разбере какво сте си поръчали от Amazon вчера. Римановата ζ-функция е от особена важност в теорията на числата поради връзката й с разпределението на простите числа. Тя има приложения също във физиката, в теорията на вероятностите и статистиката. Но всичко това е без доказателство на Хипотезата на Риман. А ако тя се окаже погрешна, това би имало непредвидими последици за науката. Хипотезата е смятана за толкова важна, че Математическият инситут Клей предлага награда от 1 милион долара на първия човек, който успее да я докаже. Фокас е смятан за един от най-влиятелните съвременни математици. За достигането до решението на задачата важна роля имат и няколко млади математици от Швеция, Австрия и Великобритания.", "date": "2018.06.26", "title": "Гръцки математик реши една от най-сложните задачи в историята"}
{"url": "http://clubz.bg/69683-rusnacite_udiveni_kolko_piqt_latinoamerikanci_i_anglichani", "text": "Много заведения в Москва едва смогват да зареждат бира заради Световното, пише австрийското издание \"Ди Пресе\" в репортаж от руската столица. Много често на сервитьори и бармани се налага да казват Явно собствениците на барове и ресторанти сериозно са подценили футболните запалянковци и са се оказали неподготвени, констатира медията. След първия мач на Англия - в Русия всичко е спокойно (СНИМКИ) Положението може да спаси австрийската пивоварна Egger. Тези дни Русия стана 27-ата страна, която внася пивото на компанията. Вчера към Русия е потеглила влакова композиция с 20 вагона с напитката, завършва \"Ди Пресе\".", "date": "2018.06.26", "title": "Руснаците удивени колко пият латиноамериканци и англичани"}
{"url": "http://clubz.bg/69662-zashto_borisov_trqbva_da_vnimava_s_dumite_moqt_priqtel_tajpi", "text": "Думите са на основния съперник на Ердоган - Мухарем Индже, кандидат на кемалистката Републиканска народна партия. От вчера Турция вече е страна, която се управлява директно от президента. Страна с принизена роля на парламента, с еднолично и на практика безконтролно право на назначения, тъй като в едни ръце са съсредоточени огромни правомощия от изпълнителната, законодателната и съдебната власт. Какво означава това за България? На пръв поглед изборите в Турция не променят нищо. Начело на двете държави продължават да са Борисов и Ердоган, които често демонстрират отличните си отношения. И двете държави са партньори в НАТО, а България, заедно с другите страни от ЕС, продължава да зависи от добрата воля на Ердоган да задържа мигрантите на своя територия. Не се е променило и това: потъпкването на демокрацията в Турция бе в ход и преди влизането в сила на новата конституция. Има обаче и две огромни разлики. Първо, трансформацията на Турция от парламентарна демокрация в едноличен авторитарен режим окончателно приключи. До вчера съседната държава можеше да бъде критикувана за прекрачване на някои свободи и за прекалено дългото извънредно положение, но малко или повече и поне на хартия тя си беше демокрация. Точно това, впрочем, даде възможност на втората разлика да се прояви - ако до вчера изглеждаше, че Ердоган е едноличен представител на турския народ, защото или е маргинализирал, или е пратил в затвора малкото останала опозиция, то днес картината е различна. Видя се, че има и друга Турция - и България е длъжна да говори и с нея. Ако искаме добри отношения с Анкара днес, демонстрацията на близост с Ердоган е добре дошла. Ако искаме обаче добри отношения в дългосрочен план, демонстративното фаворизиране на Ердоган става проблемно. Борисов и неговият приятел Тайпи Резултатите, а и самата предизборна кампания показаха, че опозицията в Турция е жива. И твърдо решена да защитава демокрацията. Днес тя е дори по-силна в сравнение с последните години. И то на фона на почти двегодишно извънредно положение, с хиляди магистрати в затвора, закрити медии и арестувани журналисти. Накратко: желанието за демокрация е още живо, а десетки милиони турски граждани очевидно не са съгласни с това, в което Ердоган превръща държавата им. Тази обществена група ще има свое представителство в парламента и едва ли ще се откаже да защитава позициите, заради които спечели доверие - развита, светска и европейска Турция. След изборите Ердоган вероятно ще спре да споменава толкова често сърцето си, в което, както знаем, влиза и Кърджали. Но едва ли ще забрави тази своя любима фраза. Затова е добре България да отговаря по-енергично на подобни провокации - такива са очакванията не само на българското общество, но и на проевропейската част от турското. Вероятно е също така Ердоган да спре да преследва толкова интензивно т.нар. гюленисти, които Анкара обвинява в организиране на неуспешния опит за преврат от лятото на 2016 година. А България ще стори добре, ако спре да предава в чувал всеки посочен от Ердоган. Както направи с Бююк, въпреки отказа на съда. Както направи с още седем души, опитали се да избягат през нашата граница. И както обеща да направи само преди месец, когато вътрешният министър на Турция представи списък с 14 организации и фирми на българска територия. Нарушаването на човешките права се забелязва не само от малобройна загрижена общност в България, но и от подобна общност в Турция, която със сигурност е по-многочислена. Има и още една причина, поради която българският премиер би трябвало да ограничи употребата на фразата “моят приятел Тайпи”. Значителна част от българските изселници в Турция са светски настроени и подкрепиха опозицията. Мнозина от тях живеят в западните райони на страната, където изборите спечели опозиционният кандидат. Тези хора са здравата връзка между двете държави и за тях Ердоган определено не е приятел. (Намесата на ДПС на страната на Мухарем Индже е само детайл, но също е част от картината.) Още в първия си официален коментар от името на ЕС комисарите Могерини и Хан предупредиха за дългосрочните отражения на новата система на управление върху демокрацията в Турция. Така че: не е време за разваляне на отношенията, но със сигурност е време за по-дългосрочно мислене. Турция става все по-малко демократична и все по-разделена. А който продължава да нарича Ердоган “моя приятел”, взима страна в това разделение. .", "date": "2018.06.26", "title": "Защо Борисов трябва да внимава с думите \"моят приятел Тайпи\""}
{"url": "http://clubz.bg/69685-ako_prodyljavate_taka_shte_schupite_evropa_na_dve_shte_razvalite_hubavoto_neshto", "text": "Министър-председателят Бойко Борисов обвини Стара Европа в егоизъм, който ще  , ако продължава да действа по досегашния си начин. Премиерът държа реч днес на форум за сближаване на заплатите, организиран от синдикатите. На него стана ясно, че България, освен че продължава да е последна в ЕС по ниво на средната и минималната работни заплати, въпреки ръста им в последните години, но и съотношението на заплащането спрямо средноевропейското е 1:3, а в някои сектори - дори 1:4 в полза на Западна Европа.  Само в IT-сектора сме европейци по заплати Като примери за егоизма на западните държави премиерът определи промяната на условията пред България за влизане в еврозоната, наказателните процедури към Полша и Унгария, поставяне на нови условия пред Македония за започването на преговори за членство в ЕС.  В словото си Борисов изброи успехите, които по традиция назовава - стабилен ръст на БВП, работна ръка - хем евтина, хем квалифицирана, над 22 000 деца, върнати в училище и \"огромните усилия\" в сферата на образованието - двойно увеличени учителски заплати, 15 млн. лева повече за БАН, 10 млн. лева за СУ \"Св. Климент Охридски\".  Борисов: Виждате България как се развива... търсят се шофьори, сервитьори Борисов: Виждате България как се развива... търсят се шофьори, сервитьори", "date": "2018.06.26", "title": "\"Ако продължавате така, ще счупите Европа на две, ще развалите хубавото нещо\""}
{"url": "http://clubz.bg/69681-vlak_strela_kato_helou_kiti", "text": "Манията на японците по рисуваната героиня Хелоу Кити е неизтощима и даже се разраства. Японска жп компания пуска свръхскоростен влак, изрисуван в розова и бяло, с мотиви на прочутия анимационен персонаж. Дизайнът и отвън, и отвътре е изцяло издържан в тази доста инфантилна стилистика. Влакът ще започне да извършва преходи между западнояпонските градове Осака и Фукуока от събота, в продължение на три месеца. Проектът е на  компанията \"West Japan Railway\", която се надява така да засили интереса на туристите. В съответствие с тази цел първият вагон на влака няма седалки, но пътуващите ще могат да си купят местни продукти и храни, произведени в Западна Япония.  В друг вагон ще има голяма кукла Хелоу Кити, в униформа на кондуктор. Феновете ще могат да се снимат с нея. Хелоу Кити е персонаж, измислен от Йоко Шимидзу през 1974 г. Изображението може да бъде открито къде ли не - на тоалетна хартия, моторни масла. Сега брандът се оценява на милиарди долари. ", "date": "2018.06.26", "title": "Влак стрела като Хелоу Кити"}
{"url": "http://clubz.bg/69684-nova_svalenoto_predavane_na_milen_cvetkov_ne_otgovarq_na_standartite", "text": "Нова телевизия обясни защо в понеделник вечерта не е излъчен записаният малко по-рано пореден епизод от предаването \"Часът на Милен Цветков\". На запитване на Клуб Z от телевизията отговориха, че планираният епизод \"не отговаря на стандартите на телевизията за обективност, истинност и баланс на гледните точки във всички предавания\". В понеделник вечер в \"Часът на Милен Цветков\" беше излъчено повторение на старо предаване. Това предизвика зрителски коментари и въпроси дали става дума за цензура. Защо предаването на Милен Цветков бе свалено снощи? Сред предварително анонсираните теми на фейсбук страницата на предаването с начален час полунощ беше обявена и: \"Какво накара премиера Борисов да се възмути от фалшивата новина, че е станал собственик на гръцки остров?\" В неделя от Брюксел Бойко Борисов специално отдели време, за да опровергае появили се информации, че според гръцки медии си е купил гръцки остров. Подобни твърдения се появиха в жълти медии. В гръцки издания обаче такава информация липсва. Слави Трифонов: Ще ви кажа защо Нова свали епизода на Милен Цветков Предаването е било заснето и готово за излъчване. По темата за \"острова\" на Борисов са гостували гръцки бизнесмен и адвокат, научи Клуб Z от източници от телевизията. Водещият Милен Цветков каза, че не иска да коментира. Ето цялата позиция на Нова телевизия: Слави Трифонов: Ще ви кажа защо Нова свали епизода на Милен Цветков", "date": "2018.06.26", "title": "Нова: Сваленото предаване на Милен Цветков не отговаря на стандартите"}
{"url": "http://clubz.bg/69692-franciq_dade_start_na_voenna_koaliciq_na_jelaeshtite", "text": "привлече осем партньора от ЕС в европейска група за военна намеса извън границите на Съюза, предадоха световните медии. Това стана на срещата на министрите на отбраната на страните от ЕС в Люксембург. Групата, известна като  , трябва да бъде в състояние в кратки срокове да изпълнява военна операция, евакуация в страна с военен конфликт или помощ при бедствие. Целта е да се създаде \"коалиция от желаещи\", която да реагира на кризи в близост до границите на Европа без участието на НАТО или САЩ. Основен участник в ЕИН е  . Париж се опитва да задържи Лондон ангажиран в европейската отбрана и след \"Брекзит\". Европа поема отбраната си в свои ръце Другите участнички в ИЕН са  и  . Представители на деветте страни подписаха в Люксембург писмо за намерения на церемония, оглавявана от френската министърка на отбраната Флоранс Парли. В ИЕН било предвидено да участва и Италия, която обаче отпаднала след избирането на новото правителство, съставено от представители на антисистемни партии от левицата и десницата. Идеята за \"коалицията на желаещите\" бе повдигната от френския президент Еманюел Макрон в реч в Сорбоната през септември 2017 г. Тя бе посрещната в началото със скептицизъм, тъй като в края на годината ЕС постигна знаково споразумение в сферата на отбраната, чиято  цел е едновременно да бъдат създавани военни сили и да бъдат разработвани оръжия. 25 европейски страни подписаха отбранителен пакт Въпреки някои опасения, че новата военна група може да се дублира с европейски отбранителни инициативи, генералният секретар на НАТО Йенс Столтенберг приветства решението. Той заяви, че това ще помогне за модернизиране на европейските въоръжени сили и ще ги накара да се мобилизират по-бързо. Европейските правителства са положени на критики от американския президент Доналд Тръмп, че са намалили военните разходи след края на Студената война. Същевременно те са изправени пред предивикателството да отстраняват дългосрочни проблеми със самолети и хеликоптери, принудително приземени поради липса на части. Френската инициатива е и своего рода отговор на призива на Тръмп Европа да направи повече за сигурността, каза Флоранс Парли. Същевременно министрите на отбраната от ЕС се споразумяха за правилата на т. нар. Постоянно структурирано сътрудничество, известно като PESCO. То ще бъде подкрепено с нов отбранителен фонд за милиарди евро от 2021 г. нататък. Великобритания обаче няма да участва в това начинание, тъй като напуска ЕС в края на март 2019 г. Въпреки това Лондон се надява да участва в някои отбранителни проекти като страна, макар да бъде вече извън Съюза. Франция вече вижда себе си в центъра на развитието на отбранителните структури след \"Брекзит\", като ше ъде дадена по-голяма роля на Испания. Ролята на Великобритания в ИЕН, изглежда, е помогнала за преодоляването на проттиворечията между Германия и Франция. В исторически план Берлин е против военни мисии с използването на сила. Париж пък настоява за по-бърза реакция на кризи като тази в Мали през 2012 г. където се намеси, за да попречи на ислямистите да дойдат на власт. Германия искаше \"коалицията на желаещите\" да бъде в рамките на PESCO, където участват всички страни от ЕС без Великобритания, Малта и Дания. А Франция не искаше тези рамки поради различното фокусиране на PESCO. Германският външен министър Хайко Маас, изглежда, споделяше нетърпението на Франция заради бавното вземане на решения в ЕС. Той изтъкна, че Берлин иска външната политика на ЕС да бъде решавана чрез вот на мнозинството в бъдеще, а не с единодушие, което позволява на определена страна да блокира едно решение. Въпреки предстоящия \"Брекзит\" Лондон иска да подпише пакт за сигурност с ЕС до 2019 г. Обединеното кралство желае да запаи достъпа си до базите данни на Съюза, споразумения за оръжия и да споделя разузнавателни данни. Много страни членки са съгласни с тази идея. Същевременно на Испания бе правото да поеме от Великобритания командването на военноморската мисия на ЕС срещу сомалийските пирати край Африканския рог. Това ще стане на 30 март 2019 г., в деня след \"Брекзит\". 25 европейски страни подписаха отбранителен пакт", "date": "2018.06.26", "title": "Франция даде старт на военна \"коалиция на желаещите\""}
{"url": "http://clubz.bg/69679-djudas_prijst_puskat_teniski_za_borbata_s_parkinson", "text": "\"Джудас Прийст\" обявиха основаването на фондация на името на Глен Типтън. \"Джудас Прийст\": нов албум, турне и малко тъга По-рано тази година соло китаристът на титаните обяви за борбата си с болестта на Паркинсон, продължаваща вече 10 години. Типтън анонсира през февруари и сбогуването си със сцената, поне що се касае до големите концертни изяви, а на мястото му за световното турне застана продуцентът и китарист Анди Снийп. Сега групата започва продажба на специални фланелки, като средствата от продажби ще отидат 100% за нови научни изследвания на Паркинсона, пише loudersound.com. Самият Типтън казва в специално изявление: Типтън напомня не само на метъл почитателите, а и на всички, които искат да помогнат, че всички приходи от специалните тениски ще отидат за каузата. И заявява, че има надежда: Специалните фланелки вече са част от продажбите по време на турнето   tour, което, както е известно, ще мине и през Пловдив на фестивала Hills of Rock. Judas Priest в Пловдив на фестивала Hills of Rock  Има ги и в   на метъл титаните. Judas Priest в Пловдив на фестивала Hills of Rock ", "date": "2018.06.26", "title": "\"Джудас Прийст\" пускат тениски за борбата с Паркинсон"}
{"url": "http://clubz.bg/69665-vot_na_nedoverie_chas_i_polovina_debati_bez_uchastieto_na_gerb_snimki", "text": "Дебатите днес по внесения от БСП вот на недоверие по темата за сигурността продължиха само час и половина. В тях участваха предимно представители на опозицията - БСП и ДПС. Единствените представители на ГЕРБ, които се включиха бяха финансовият министър Владислав Горанов и депутатът Менда Стоянова. Те обаче не направиха изказвания, а репликираха лидера на БСП Корнелия Нинова. Единствените представители на управляващото мнозинство, които взеха думата, бяха от \"Обединени патриоти\". Ето ги мотивите за втория вот на недоверие на БСП (ДОКУМЕНТ) След като минаха няколко изказвания шефът на парламента Цвета Караянчева попита няколко пъти дали има желащи да вземат думата. След като не получи заявки тя обяви, че прекратява дебата под аплодисментите на депутатите на БСП. Те очевидно очакваха представител на управляващите да направи изказване, което обаче така и не се случи. Започваме дебата по вота на недоверие на тема \"Сигурност\", когато току-що арестант се е отклонил от втория етаж на Районното управление на полицiята в Пловдив. Това каза лидерът на БСП Корнелия Нинова в началото на дебата, докато представяше мотивите. Тя допълни, че се надява арестантът да бъде хванат \"до края на дебата, докато не е пуснал брада\". Нинова заяви, че престъпната некадърност на ръководството на МВР \"демотивира полицаи и надзиратели\". А полицаите са \"дори без хартия в принтерите\". Според нея те напускат, защото са демотивирани от правителството. Тя също посочи, че гордостта на ГЕРБ са пътищата. България обаче била на 93-то място по качество на на пътищата, като преди нас са Танзания, Алжир, Мали, Армения. Нинова изтъкна, че според ОЛАФ в българските митници се извършват измами. По време на изказването зад нея вървеше мултимедия. В един момент на екрана се появи премиера Борисов, докато дава изявляние пред журналисти. Шефът на парламента Цвета Караянчева призова Нинова говорът на премиера да бъде спрян. Според нея правителството не може да гарантира справедливост и е време народът да я въздаде с гласа си на предсрочни избори. Менда Стоянова (ГЕРБ) репликира Нинова с думите, че измамите, разкрити от ОЛАФ, са започнали от други европейски държави. Нинова пък припомни думите на главния прокурор Сотир Цацаров, че системата в митниците позволява манипулация, от която няма следи. Министърът на финансите Владислав Горанов заяви, че \"системата БАЦИС няма нищо общо със ситемата БИМИС, за която ОЛАФ говори\". Според него Нинова така й не е разбрала това. Лидерът на БСП отговори, че по този начин Горанов е признал, че и двете системи са пробити. Не можем да стоим безучастни, когато държавността ерозира. Това заяви лдиерът на ДПС Мустафа Карадайъ. За пореден път той заяви, че демокрацията е в опасност. Както винаги Карадайъ успя да вкара в словото си бълагрския етнически модел и неговия създател Ахмед Доган. Според него разделението и противопоставянето трябва да спре. Затова ДПС щяло да подкрепи вота на недоверие. Станислав Станилов заяви, че \"Обединените патриоти\" са изпратени от над 350 хил. души и не може да им се отказва да участват във властта. Юлиян Ангелов пък изтъкна, че националната сигурност е гарантирана, защото ДПС не е във властта. Изказването на Павел Шопов (\"Обединени патриоти\") както обикновено бе изпъстрено с нападки към ДПС. Караянчева се опита на няколко пъти да до накара да говори по темата, но не го спря. Заради това Халил Летифов (ДПС) призова Караянчева да бъде по-рязка. Караянчева обясни, че не се моли на никого, а просто се опитва да въведе ред. Повечето министри присъстваха в залата. Премиерът Бойко Борисов обаче не дойде. Гласуването на вота на недоверие ще бъде в петък. Но пък вицепремиерът Красимир Каракачанов коментира после.", "date": "2018.06.26", "title": "Вот на недоверие - час и половина дебати без участието на ГЕРБ (СНИМКИ)"}
{"url": "http://clubz.bg/69678-koj_i_zashto_spored_lukashenko_bi_aneksiral_belarus", "text": "Посланието на беларуския президент Александър Лукашенко, че страната му може да бъде анексирана или там да избухне война, е адресирано не към Русия, а към Запада. Такъв е коментарът на редица анализатори. На 24 юни Лукашенко посети родния си Шкловски район, където някога е бил директор на совхоз. На среща с чиновници той произнесе доста тревожна реч. В ния лидерът посочи какво заплашва Беларус в случай на незадоволителни икономически резултати. Лукашенко: Путин е по-голям диктатор от мен Ето какво каза Бащицата, както наричат президента на Беларус: Лукашенко не уточни кой е страната, която заплашва Беларус. Но изтъкна, че причина за неизпълнение на поставените икономически задачи, включително в селското стопанство, може да бъде само една - смърт. Знаменателното е, че той произнесе тази реч дни след посещението в Беларус на четиримата най-висши представители на Русия. В Минск бяха президентът Владимир Путин, премиерът Дмитрий Медведев, председателят на Съвета на федерацията Валентина Матвиенко и шефът на Думата Вячеслав Володин. Те участваха в заседание на Висшия Държавен съвет на съюзната държава. Това е наддържавно обединение, в което влизат Русия и Беларус. Лукашенко: Нобелисти поливат с мръсотия Беларус Едва ли Русия може да погълне Беларус, коментира политологът Георгий Трофилмуч пред Радио \"Свобода\". Той припомня, че някои бивши съветски републики преминали под влиянието на ЕС, макар все повече да закъсвали и в икономически, и в политически план. Лукашенко се позиционира на запад с това изказване, смята журналистът Вадим Дубнов, който също говори в ефира на Радио \"Свобода\". И всички негови предупреждения трябва да стигнат до Запада, с който Бащицата заиграва. Влошаващите се напоследък отношения межзду Москва и Минст са резултат от украинската криза, започнала през 2014 г-, пише руското издание на сп \"Форбс\". Беларус се опитва да води собствена \"многовекторна\" външна политика, която влиза в противоречие с принципите на Съюзната държава. И това доведе до криза в доверието и сериозни разминавания по важни въпроси. През юли 2017 г. четирима от общо шестимата беларуски представители в Парламентарната асамблея на Организацията за сигурност и сътрудничество в Европа (ОССЕ) подкрепиха украинските си колеги в осъждането на руската агресия. Тази пролет беларуският външен министър за първи път от 25 години посети Великобритания. И това стана в момент, в който Лондон изпъди руски дипломати заради случай с агента Сергей Скрипал. Лукашенко: Нобелисти поливат с мръсотия Беларус", "date": "2018.06.26", "title": "Кой и защо според Лукашенко би анексирал Беларус?"}
{"url": "http://clubz.bg/69675-slavi_trifonov_shte_vi_kaja_zashto_nova_svali_epizoda_na_milen_cvetkov", "text": "Слави Трифонов също коментира във фейсбук сваленото понеделнишко предаване на \"Часът на Милен Цветков\" по Нова тв. Вместо предварително анансираните теми зрителите видяха повторение на предаването от петък. Нова: Сваленото предаване на Милен Цветков не отговаря на стандартите \"Всъщност, ще ви кажа защо Нова свалиха епизода на Милен Цветков – заради „несъответствие със стандартите за телевизионно съдържание“, завършва краткия си пост Трифонов. Като добавя и хаштага #111-о място  Ето какво публикува водещият: Защо предаването на Милен Цветков бе свалено снощи? \"Шоуто на Слави\" беше спряно на 27 март 2017 г., като от бТВ в официална позиция съобщиха, че са отменили излъчването на епизод от предаването, в който водещият е направил опит да употреби ефира за целите на лична политическа кампания.  Защо предаването на Милен Цветков бе свалено снощи?", "date": "2018.06.26", "title": "Слави Трифонов: Ще ви кажа защо Нова свали епизода на Милен Цветков"}
{"url": "http://clubz.bg/69672-arestant_izbqga_ot_rajonno_v_plovdiv", "text": "Арестант е избягал тази сутрин от Трето районно управление в Пловдив. Той е бил и, съобщава Дарик, позовавайки се на полицията в града. В момента се провежда акция по издирването му. Няма пострадали полицаи. Кой е арестуваният и как е успял да избяга, от полицията на този етап не съобщават. Беглецът от затвора в Ловеч е задържан От април насам имаше няколко случая на бягства на затворници. Трима мъже, излежаващи наказанията си в леки общежития от открит тип към затворите в Пазарджик, Пловдив и Ловеч избягаха и впоследствие бяха заловени. Цацаров: Издирването на избягалия затворник от Ловеч е без резултат Последният случай е от миналата седмица, когато полицията издирваше избягалия рецидивист  . Той си тръгнал от обект, където работел като чистач, и бе в неизвестност в продължение на две денонощия. Полицията го залови в района на Летница в събота. МВР шефът: Били сме на крачка да хванем Пелов, но - малшанс През април двама рецидивисти убийци избягаха от софийския затвор. Два месеца по-късно единият от тях – Владимир Пелов, бе убит при престрелка с друг криминално проявен в центъра на Ботевград. Другият беглец - Радослав Колев, още се укрива, издирването му продължава. Цацаров: Издирването на избягалия затворник от Ловеч е без резултат МВР шефът: Били сме на крачка да хванем Пелов, но - малшанс", "date": "2018.06.26", "title": "Арестант избяга от районно в Пловдив"}
{"url": "http://clubz.bg/69668-jurnalist_ot_ard_g_jo_merkel_napusnete_kanclerstvoto", "text": "Призивът за оставка на Ангела Меркел е на Малте Пипер, кореспондент в Брюксел на обществената телевизия А Ер Де. Острият коментар на журналиста по повод минисрещата на върха в неделя в Брюксел не беше излъчен от телевизията, но публикуван снощи на уебсайта “Тагесшау” – вечерната новинарска емисия на А Ер Де. Според Пипер вече никой в ЕС не вярвал на Меркел. Тя носела и отговорност да няма реален резултат от минисрещата на върха в Брюксел. Стана още по-лошо Авторът на коментара припомня, че през 2011 и 2012 г. канцлерката възнамерявала да прехвърли тежеста на мигрантския поток върху Италия и Гърция, а едва през 2015 г. преоткрила “европейската солидарност”, и то когато бежанци пристигнали на баварската граница. Сега Меркел искала да принуди европейците да действат солидарно. Същевременно с икономическата си и финансова политика възбудила гняв сред много държави от Съюза. С политиката си Меркел приемала дори да се стигне до разцепление в ЕС. Тя притискала източноевропейците в ъгъла, налагала мнението си и искала да ги принуди към солидарност при приема на бежанци. Според него вследствие политиката на Меркел все повече държави завивали надясно, дори в крайнодясното. Крайнодесните печелят гласове за сметка на Меркел Във ФРГ \"Алтернатива за Германия\" печелела победа след победа. В крайна сметка канцлерката оставяла зад себе си “опожарена земя”. Драстичният коментар на Малте Пипер в една сериозна медия, макар и неизлъчен в ефир, е нещо ново, небивало досега. По повод лавината от запитвания това ли е позицията на А Ер Де главният редактор на обществената телевизия Кай Гнифке отговори: Крайнодесните печелят гласове за сметка на Меркел", "date": "2018.06.26", "title": "Журналист от ARD: Г-жо Меркел, напуснете канцлерството!"}
{"url": "http://clubz.bg/69669-za_da_izbegne_podkrepa_za_kabineta_mareshki_kupuva_pujki_i_zapylva_dupki", "text": "За да избегне публичната подкрепа за правителството, каквато декларира на първия вот на недоверие, на втория почти цялата парламентарна група на \"Воля\" реши да... запълва улични дупки. Вот на недоверие - час и половина дебати без участието на ГЕРБ (СНИМКИ) Официално от партията на Веселин Марешки обявиха, че ще бойкотират дебатите, които се водят в залата, с мотива, че няма да слушат \"изтърканите пререкания между управляващите и социалистическата партия\". Затова решили \"да използват деня, за да направят нещо добро за хората\". И така, докато в Народното събрание се дебатира относно провала или непровала на правителството в сферата на сигурността, Марешки и депутати запълват дупки на варненската улица \"Милосърдие\". Но не само това - други депутати са се позиционирали в село Якимово, Монтанско, \"при 75-годишния Цветан Миланов - мъжа, който е може би най-ограбваният човек в България\". А какво правят там: На първия вот на недоверие през януари, внесен от БСП на тема \"корупция\", Марешки бе дал заявка, че няма да го подкрепи и хората му ще се въздържат в зала  защото се случва при старта на българското председателство на ЕС;   защото неговата партия борела корупцията всеки ден. И в действителност не го подкрепи.  Заявка за същия сценарий и при сегашния вот Марешки даде преди няколко дни. Не виждал сериозни доводи да подкрепи втория вот на недоверие на левицата.", "date": "2018.06.26", "title": "За да избегне подкрепа за кабинета, Марешки купува пуйки и запълва дупки"}
{"url": "http://clubz.bg/69671-pytnata_agenciq_s_nov_shef", "text": "Министърът на регионалното развитие Николай Нанков назначи от днес нов шеф на пътната агенция. Това е Светослав Глосов, който досега бе член на управителния съвет на АПИ, той е и бивш председател на Камарата на строителите в България. Пътната агенция сезира ДАНС заради фалшиви новини за тол системата Досегашният шеф - инж. Дончо Атанасов, остава член на управителния съвет на агенцията. Той ще продължи да е ангажиран с новото строителство на участъци от републиканската пътна мрежа, както и с поддръжката, ремонтите и рехабилитацията на вече съществуващите трасета. Рокадата в правителния съвет на АПИ идва след молба на Атанасов, съобщават от Министерството на регионалното развитие и благоустройството. Прокуратурата и ДАНС - в пътната агенция по сигнал на ОЛАФ От 5 май 2017 г. правителството е дало старт на пътни проекти за около 1.4 милиарда лева и е сключило договори за строително-монтажни работи за почти 500 милиона лева. Прокуратурата и ДАНС - в пътната агенция по сигнал на ОЛАФ", "date": "2018.06.26", "title": "Пътната агенция с нов шеф"}
{"url": "http://clubz.bg/69670-kogato_sme_zaedno_muzikata_ni_izlychva_oshte_po_golqma_sila", "text": "На 1 юли, когато Австрия вече ще е поела Председателството на Съвета на ЕС, София ще изпрати символично послание да бъде продължен един от основните приоритети на Българското председателство – европейската интеграция на Западните Балкани.  Това ще се случи с концерт под надслов „Музиката на Западните Балкани”. Събитието се организира от Министерство на културата и Министерство на Българското председателство на Съвета на ЕС със съдействието на НДК и ще се проведе в парка зад НДК от 19:00 ч. Достъпът до него е безплатен, а музиката ще бъде в изпълнение на формацията Western Balkans Band BG, създадена от емблематичния музикант Теодосий Спасов. Известен е с това, че разработва свой собствен уникален стил на свирене, в който свири джаз на кавал и смесва фолклорна музика с елементи на джаз и класика включително и в свои авторски пиеси. По този повод Теодосий Спасов отговори на няколко въпроса за Клуб Z:   Получих предложение от фестивала SoFest да сформирам група от музиканти, живеещи в държави от Западните Балкани и да участвам в програмата на първото издание на фестивала през май месец тази година. Обогатявам се, като се докосвам до автентичния подход на музициране на музикантите около мен, носещи музикалната култура на страната си. Емоционално имам усещането, че свиря с близки и разбиращи ме сродни души. Ще изпълним наша авторска музика с нюанси от традицията на Западните Балкани, аранжирана с похватите на съвременната европейска музика и на американския джаз. Програмата включва творби от Васил Хаджиманов от Сърбия, Йелена Йовович от Черна гора, Влатко Стефановски и Сашо Гигов-Гиш от Македония и няколко мои. Искам да Ви призная, че когато сме заедно, музиката ни излъчва още по-голяма сила и красота. Когато бях девет годишен, баща ми ме спечели за музиката и цял живот ще съм му благодарен. Мислил съм си през годините дали има все пак нещо, което не би могло да бъде изсвирено на кавал. Вероятно... но аз постоянно работя и се усъвършенствам. И все пак от всички места, на които съм бил по света, мога да кажа, че нашите балкански земи са мястото, което обича най-много кавала. Нямам такава, много са.", "date": "2018.06.26", "title": "Когато сме заедно, музиката ни излъчва още по-голяма сила"}
{"url": "http://clubz.bg/69667-george_ivanov_ne_ratificira_dogovora_s_gyrciq_shtql_da_poluchi_5_g_zatvor", "text": "Македонският президент Георге Иванов е взел решение да не подписва Закона за ратификация на договора с Гърция, съобщи БТА, като цитира агенция МИА.  В решението, което кабинетът на държавния глава изпрати днес на медиите, са посочени причините, поради които Иванов няма да подпише указа. Според Иванов документът е \"противоконституционен\" и легитимирането му чрез подпис на закона за ратификация, приет от парламента, е \"престъпна дейност\", което ще постави Македония в подчинена позиция спрямо друга държава. За това той може да бъде наказан с най-малко 5 години затвор. Това гласи член 308 от Наказателния кодекс. Скандал в Македония: президентът изгонил Заев заради \"капитулацията с името\" Македонският президент посочва, че няма мандат да подпише указа за обнародване на закона за ратификация на това споразумение. Изтъква се също, че споразумението поставя Република Македония в положение на подчиненост и зависимост от друга държава, т.е. Гърция. На 20 юни македонските депутати с 69 гласа  \"за\" и без \"против\" и \"въздържали се \" ратифицираха договора с Гърция, който бе подписан на 17 юни в Преспа от външните министри Никола Димитров и Никос Кодзиас. Според  конституцията и правилника на парламента в случай на вето от президента  законът отново ще бъде пратен в парламента и отново ще трябва да бъде гласуван с абсолютно мнозинство от общия брой депутати,  т.е. да получи  зелена светлина от най-малкото  61 представители.  След това той пак се  изпраща на президента, който според  конституцията е длъжен да го подпише.", "date": "2018.06.26", "title": "Георге Иванов не ратифицира договора с Гърция - щял да получи 5 г. затвор"}
{"url": "http://clubz.bg/69680-makron_neobichajno_dylgo_pri_papata", "text": "Френският президент Еманюел Макрон днес бе на първата си аудиенция при папа Франциск. Разговорите, преминали в топла атмосфера, продължиха необичайно дълго - близо час, и бяха фокусирани върху мигрантите в момент на разногласия сред европейците по проблема, предаде Франс прес. Светият отец и Макрон разговаряха в богатата папска библиотека във Ватикана - обичайното място, където Франциск посреща държавни и правителствени ръководители. На излизане двамата се усмихваха широко и няколко пъти се прегърнаха. След срещата на четири очи към президента се присъедини съпругата му Брижит и делегация от десетина души, включваща и министъра на вътрешните работи Жерар Колон. Макрон подари на папата издание от 1949 г. на италиански език на романа \"Дневникът на един селски свещеник\" на френския писател Жорж Бернанос - ревностен католик, когото Франциск много цени. Папата връчи на Макрон бронзов медал \"Свети Мартин\" и му подари най-важните текстове от понтификата си. На сбогуване френският президент, който е известен с това, че държи на физическия контакт, постави дружески ръка на рамото на папата и двамата си размениха целувки по бузата.  Личната среща на Макрон с главата на Римокатолическата църква папата продължи 57 минути - повече, отколкото срещите на папата с бившия американски президент Барак Обама (50 мин.) и настоящия - Доналд Тръмп (30 мин.),отбелязва Франс прес. Тя обаче не надмина абсолютния рекорд на друг френски президент - Франсоа Митеран, разговарял в продължение на час и четвърт с папа Йоан-Павел Втори. А предшественикът на Макрон Франсоа Оланд разговаря с Франциск 35 минути.", "date": "2018.06.26", "title": "Макрон необичайно дълго при папата"}
{"url": "http://clubz.bg/69673-ot_dnes_v_sila_e_zakonyt_kojto_shte_izvadi_velikobritaniq_ot_es", "text": "От днес в сила е законът за излизане на Великобритания от Европейския съюз, съобщи Франс прес. Той бе приет през миналата седмица след месеци спорове в британския парламент. Правителството на премиера Тереза Мей спечели гласуването с много малко мнозинство в Камарата на общините, след като внесе поправки в първоначалния вариант. Целта на закона е   и да вкара в сила финалното споразумение между ЕС и Великобритания, ако такова бъде постигнато. Първата версия позволяваше на депутатите  без възможност да се противопоставят на резултата от преговорите. Внесената промяна обаче дава на председателя на парламента правото да реши  , отбелязва Франс прес. ЕС и Лондон договориха условията за преходния период след \"Брекзит\" Преди да приемат променената от правителството версия за проектозакона за \"Брекзит\", депутатите отхвърлиха с 319 срещу 303 гласа конкурентно предложение. То бе представено от няколко несъгласни с Мей депутати еврофили. Тяхното предложение предвиждаше британският парламент да има право на вето върху резултатите от преговорите за \"Брекзит\" и де факто да контролира процеса на излизане на страната от ЕС. Правителството твърдеше, че това би отслабило преговорните му позиции. Но Дейвис добави, че председателят на Камарата на общините ще решава дали депутатите могат да внасят изменения във всеки предложен текст за \"Брекзит\", представен на камарата. По-късно и Камарата на лордовете подкрепи закона, а днес той бе подписан от кралицата и влезе в сила.", "date": "2018.06.26", "title": "От днес в сила е законът, който ще извади Великобритания от ЕС"}
{"url": "http://clubz.bg/69666-evrodeputati_podkrepiha_zapochvane_na_procedura_po_chlen_7_i_sreshtu_ungariq", "text": "Евродепутати гласуваха за начало на наказателна процедура срещу Унгария заради обвинения, че правителството на Виктор Орбан действа в разрез с фундаменталните ценности на Европейския съюз.   на Европейския парламент по гражданските свободи одобри вчера доклад, който препоръчва да се задейства процедура по член 7 от договора за ЕС заради опасения относно независимостта на съдебната система, медийните свободи и суровото третиране на мигранти в Унгария. Докладът бе подкрепен от 37 депутати и отхвърлен от 19. \"За\" са били 8 депутати от ЕНП, 9 от ЕНП са били \"против\", шестима от които са унгарски евродепутати, пише EU Observer и коментира, че разделението е ясен сигнал за вътрешната борба в ЕНП по въпроса каква трябва да е реакцията спрямо Орбан. : за правата на жените, за конституционните работи, за бюджетния контрол и тази за културата и образованието. Тази позиция трябва да бъде потвърдена и от пленарния състав на Европарламента, за да влезе в сила. ЕП ще гласува по предложението за санкции срещу Будапеща през септември. Ако две трети от европейските депутати подкрепят активирането на член 7, Съветът на ЕС ще бъде задължен да се заеме с въпроса и да определи дали става въпрос за „ясен риск от сериозно нарушение“ на фундаменталните принципи на ЕС. Унгария въвежда 25% данък за НПО-та, които помагат на имигрантите Процедурата може да доведе до това Унгария да загуби правото си на глас в ЕС. Това обаче е малко вероятно, тъй като   заради задействана срещу нея процедура от Европейската комисия, вероятно ще наложи вето. Комисията също заяви, че прави щателен преглед на законите, прокарани в Унгария през миналата седмица, които допускат затворнически присъди за хора, обвинени, че помагат на кандидати за убежище. Помощта и финансирането на нелегални имигранти става престъпление в Унгария Правителството на Орбан принуди фондация \"Отворено общество\" на милиардера от еврейско-унгарски произход Джордж Сорос да обяви, че напуска страната. Унгария наложи   и даде правото на вътрешния министър да затваря НПО, ако реши, че дадена организация застрашава националната сигурност. Лично Орбан критикува остро \"Отворено общество\", като обвини фондацията, че се меси в политиката на страната и води либералната опозиция. През януари партията на Орбан - \"Фидес\", внесе законопроекти под името \"Спрете Сорос!\", които сериозно затрудняват дейността на неправителствения сектор. Безпрецедентно. Полша може да остане без глас в ЕС Преди седмица пък унгарският парламент одобри законопроект, който  Помощта и финансирането на нелегални имигранти става престъпление в Унгария Безпрецедентно. Полша може да остане без глас в ЕС", "date": "2018.06.26", "title": "Евродепутати подкрепиха започване на процедура по член 7 и срещу Унгария"}
{"url": "http://clubz.bg/69682-samo_v_it_sektora_sme_evropejci_po_zaplati", "text": "Единствената сфера в България, в която заплатите се равняват със средноевропейските, е секторът на информационните технологии - дори заплащането между мъже и жени е равно. Това стана ясно на организирания от синдикатите днес Алианс за сближаване на заплатите в Европа, състоял се в София. Европейски заплати в България: как да стане? Разликите са големи в сферите на услугите и търговията. Президентът на КНСБ Пламен Димитров цитира данни, според които в Германия индустрията генерира 74 000 евро на работник годишно, а разходите за персонал за един човек са 55 хиляди евро, докато в България при 11 400 евро производителност на работник разходите за един човек са 5700 евро на година. Това е секторът със сериозни разминавания в заплащането, заяви Димитров. Бизнесът бави заплати за 28.4 милиона лева  Производителността в Източна Европа нараства с 80-85 процента, но заплащането в тези държави продължава да остава 25-30 на сто от германските заплати - със същото ниво на производителност, което означава, че съотношението е 1 към 3, дори 1 към 4 на заплатите, каза генералният секретар на Европейската конфедерация на профсъюзите (ЕКП) Лука Византини на откриването на форума. Византини изтъкна, че България е в дъното на таблицата по отношение на растежа на заплатите, а сближаването по отношение на заплащането на труда е \"голямо предизвикателство\". От ЕКП отчитат значително подобрение, особено по отношение на минималните заплати, но това не е достатъчно, за да се преодолеят различията. Последното десетилетие се е отразило драматично в намаляване на заплатите в целия Европейски съюз. Спадът в нетната стойност, без да се взема в предвид инфлацията, е средно с около 30 на сто, добави Лука Византини. \"И американски заплати да дадем...\" Не е вярно, че в България и другите държави от Източна Европа заплатите са по-ниски, защото производителността е по-ниска, подчерта Византини. Не е вярно, че заплатите са по-ниски, защото разходите за живот са по-малко, добави още той. Генералният секретар на ЕКП изчисли, че заплатите между Източна и Западна Европа са различни, но цените са близки и разходите за живот са сходни. \"Това са неравенства, които влияят върху системите за социално осигуряване\", каза Византини. По думите му тези неравенства влияят и върху устойчивото развитие в държавите в средносрочен и дългосрочен план.  Според Лука Византини трябва да има институции за колективно трудово договаряне, които да работят ефективно. Той смята, че средната прослойка на населението трябва да бъде подкрепена и именно на тези хора трябва да се повишат заплатите.  Лидерът на КНСБ посочи, че в края на председателството е важен ключовият въпрос, който терзае цяла Европа - разделението в заплащането, между Изтока и Запада, а в някаква степен и между Севера и Юга. Той заяви, че в България средната работна заплата е 542 евро, а в Дания - 5191 евро или близо 10 пъти по-висока в номинално изражение.  По думите на президента на КНСБ ако се изчистят данъчните различия и се отчитат ценовите, разликата от 10 пъти спада на около три, но продължава да е висока. Той припомни становището на синдиката, че у нас получаваме по-малко от това, което произвеждаме, но и отчете, че през последните години компенсацията на труда расте. Според него в България в момента имаме икономическата възможност заплащането да стигне до 60% от средноевропейското през паритетна покупателна способност до четири години. Това според него е психологическата граница, в която гражданин на Европа се чувства част от общността.  Лидерът на КТ \"Подкрепа\" Димитър Манолов беше по-малко оптимистичен и посочи, че според изследвания, със сегашното темпо на развитие Източна Европа ще настигне Западна след около 200 години. Според заместник социалния министър Зорница Русинова в България минималната и средната заплата са нараснали значително през последните години - с над 43% на минималната и средно 12% на средната работна заплата. И все така са най-ниските в Европа. Бизнесът бави заплати за 28.4 милиона лева  \"И американски заплати да дадем...\"", "date": "2018.06.26", "title": "Само в IT-сектора сме европейци по заплати"}
{"url": "http://clubz.bg/69676-gerb_reshi_da_se_otsrami_za_vota_na_nedoverie_s_35_minutna_rech_v_kuloarite", "text": "Дебатите по вота на недоверие за сигурността, внесен от БСП, продължиха само час и половина в пленарната зала. Веднага след това обаче те се пренесоха на трибунката в кулоарите на парламента, където ГЕРБ и БСП дадоха брифинги. Вот на недоверие - час и половина дебати без участието на ГЕРБ (СНИМКИ) За да компенсира липсата на защита на правителството, от парламентарната трибуна председателят на групата на ГЕРБ Цветан Цветанов, подкрепян с кратки включвания от вътрешния министър Валентин Радев, даде 35-минутен брифинг в кулоарите, без в това време да са включени и журналистически въпроси. Веднага след него застъпиха от левицата, които бяха доста по-кратки. И обявиха, че вотът е минал поради факта, че министрите на Бойко Борисов и дори дясната му ръка в партията Цветанов не са го защитили.  Това заяви зам.-шефът на ГЕРБ Цветанов. Изявлението му бе, меко казано, странно, тъй като представители на БСП взеха думата, за разлика от депутати от ГЕРБ. Според него не е имало аргументи и в изказванията, и в мотивите на БСП. Цветанов изтъкна, че мутрите и групировките са били създадени, когато БСП е била във властта, а ГЕРБ дори не е съществувала. Оказа се обаче, че вътрешният министър все пак имаше мотивация да говори на трибунката. Според него за последните 10 години нивото на престъпноста е спаднало. Той изтъкна, че цяла Европа хвали България за това, че пази добре своята граница, която е и външна на ЕС. Радев допълни, че ГЕРБ са построили 200 км ограда по границата, а БСП само 30 км. Цветанов пак взе думата, за да разкаже за престъпността от времето на \"групировките\" до сега, за да попита кой извади ГДБОП от МВР, изнесе и данни от предварително подготвената статистика за войната по пътищата, изброи случаите на някои имена от крими контингента и всичко това, без да си поеме и дъх. А междувременно лидерът на БСП Корнелия Нинова събираше всички срещнати из кулоара на левицата депутати, за да дадат брифинг след Цветанов и Радев. , попита Драгомир Стойнев, визирайки бушуващите у Цветанов страсти. Това каза лидерът на БСП Корнелия Нинова. Елена Йончева изтъкна, че  От левицата бяха категорични, че за тях в този контекст вотът на недоверие срещу правителството е успешен. И с това даде край на брифинга на левицата.", "date": "2018.06.26", "title": "ГЕРБ реши да се отсрами за вота на недоверие. С 35-минутна реч в кулоарите"}
{"url": "http://clubz.bg/69657-beshe_pustosh_razpadashti_se_kazani_sled_10_godini_tuk_ima_zali", "text": "Само за няколко години България излезе от всички черни списъци и стана най-добрата в борбата срещу измамите с кредитни карти. Това каза premieryt Бойко Борисов по време на откриването на Webit.Festivial. И пресметна, че \"за 10 години учениците горе-долу минават от първи до десети клас и това са най-важните години\". Той отбеляза, че по времето, когато е бил главен секретар на МВР, българите са били на второ място в света по източване на кредитни карти.", "date": "2018.06.26", "title": "\"Беше пустош... разпадащи се казани. След 10 години тук има зали\""}
{"url": "http://clubz.bg/69661-zashto_predavaneto_na_milen_cvetkov_be_svaleno_snoshti", "text": "В понеделник вечер в \"Часът на Милен Цветков\" беше излъчено повторение на старо предаване. Това предизвика зрителски коментари и въпроси дали става дума за цензура. Сред предварително анонсираните теми на фейсбук страницата на предаването с начален час полунощ беше обявена и: \"Какво накара премиера Борисов да се възмути от фалшивата новина, че е станал собственик на гръцки остров?\" Нова: Сваленото предаване на Милен Цветков не отговаря на стандартите В неделя от Брюксел Бойко Борисов специално отдели време, за да опровергае появили се информации, че според гръцки медии си е купил гръцки остров. Подобни твърдения се появиха в жълти медии. В гръцки издания обаче такава информация липсва. Слави Трифонов: Ще ви кажа защо Нова свали епизода на Милен Цветков Предаването е било заснето и готово за излъчване. По темата за \"острова\" на Борисов са гостували гръцки бизнесмен и адвокат, научи Клуб Z от източници от телевизията. Водещият Милен Цветков каза, че не иска да коментира. Той не е получил обяснение защо е свалено предаването, в момента екипът работи и подготвя следващото. Нова тв потвърди, че в понеделник в \"Часът на Милен Цветков\" е било излъчено повторение на предишно предаване. Очаква се официална позиция на телевизията. Ето и част от зрителските реакции във фейсбук: Журналистът Мирослав Иванов във фейсбук разказа, че е бил канен за гост точно по темата за гръцкия остров. \"Нямах възможност да отида и отказах. Днес разбирам, че анонсираното по телевизията предаване не се е състояло, а са завъртели запис на друго\", написа той. Ето и целия му пост:     Междувременно две от най-популярните репортерки на Нова тв - Калина Влайкова и Мария Милкова, напускат телевизията по лични причини, това няма връзка с предаването на Милен Цветков. Слави Трифонов: Ще ви кажа защо Нова свали епизода на Милен Цветков", "date": "2018.06.26", "title": "Защо предаването на Милен Цветков бе свалено снощи?"}
{"url": "http://clubz.bg/69656-zaradi_krasta_izgoniha_bejanci_ot_universitet_v_parij", "text": "Френската полиция изведе тази сутрин около 60 мигранти, настанили се от близо пет месеца в университетска сграда в Сен Дени, в северните околности на Париж, предадоха Франс прес и \"Франс 24\". След кратки сблъсъци полицията, която пристигна на място преди зазоряване, използва сълзотворен газ и бързо се справи с живата верига, направена от около 70 нелегални мигранти. След това мигрантите започнаха да излизат навън един по един. Първият автобус с мигранти напусна мястото около 7 ч., съобщи префектурата. Чужденците ще бъдат отведени в гимнастически салон в района на Париж, където положението на всеки от тях ще бъде разгледано индивидуално. Салвини: Ако Орбан е зъл, Макрон е 15 пъти по-зъл От 30 януари в крило на университета северно от Париж, където учат 22 000 студенти, се настаниха мигрантите, главно от Западна Африка, но също от Судан и Еритрея, с първоначалното съгласие на ръководството на висшето училище. Ректорът на университета Аник Алегр предаде на префектурата в Сен Дени списък с 133 имена на хора, чийто статут вероятно ще бъде узаконен след индивидуална проверка. Префектурата трябва да установи дали хората от списъка са сред 60-те мигранти, изведени принудително тази сутрин. Мигрантите настояват за колективно уреждане на статута им, което според властите е изключено. Решението за извеждане на мигрантите било ускорено от откриването на случаи на краста у университетски служители, каза добре осведомен източник. Административна сграда освен това е била обект на вандализъм в нощта на неделя срещу понеделник.", "date": "2018.06.26", "title": "Заради краста изгониха бежанци от университет в Париж"}
{"url": "http://clubz.bg/69664-siriq_planira_vnos_na_jito_ot_bylgariq_i_rumyniq", "text": "Сирия планира да внесе около 1.5 млн. тона руска пшеница през тази година, тъй като се очаква местната реколта да бъде около половин милион тона, каза министърът на вътрешната търговия Абдула ал Гарби пред Ройтерс. Вносът ще бъде предимно руски, но Сирия също иска да купи зърно от Румъния и България - съобщи Ал Гарби. Санкциите ги събраха: Крим спасява Асад със зърно Сирия оглави Конфедерацията на ООН по разоръжаването Путин: Не планираме изтегляне от Сирия Путин: Не планираме изтегляне от Сирия Сирия оглави Конфедерацията на ООН по разоръжаването Путин: Не планираме изтегляне от Сирия Путин: Не планираме изтегляне от Сирия", "date": "2018.06.26", "title": "Сирия планира внос на жито от България и Румъния"}
{"url": "http://clubz.bg/69663-majmunsko_l%E2%80%A6o_ili_shedovyr_video", "text": "Бионсе и съпругът ѝ Джей Зи в момента са заедно на турне из САЩ и Европа. Изненадващо, семейството пусна първият си общ албум „Everything is love“ и отново предизвика учудването на милионите им фенове докъде се простират възможностите на двойката – видеото към песента „Apeshit“ е заснето в самия Лувър. Повечето критици видяха в новия албум един естествен завършек на последните продукции на артистите, създадени вследствие на сътресенията в отношенията им: „Lemonade“ на Бионсе и „4:44“ на Джей Зи. Над 8 млн. души посетиха Лувъра през 2017 г. Повечето от тях се тълпяха около шедьоврите, които виждаме във видеоклипа на семейство Картър   към първия им общ албум „Everything is love“  . Съмнявам се наистина, че много от тях ще се държат пред монументалното платно на Жак-Луи Давид „Коронацията на Наполеон“   така, както Бионсе във видеото, но предполагам, че е възможно да има и такива опити. Винете за подобно поведение самия Наполеон. Когато тази картина му била представена  , доволният от резултата Наполеон казал: Семейство Картър провеждат една своя собствена „Нощ в музея“, за да запишат видеото към песента, чието название, така както е изложено в YouTube, има две звездички в заглавието. В една сцена те се появяват в бели одежди, подобно на мраморни изваяния на върха на стълбата със скулптурата на Нике от Самотраки, като древногръцката богиня бди над тях, докато верноподаниците им са се разпрострели наредени на стълбите. В друг епизод изпълнителите се появяват при големия сфинкс, който бил изнесен от руините на храма на древната столица на Египет Танис, където са управлявали могъщите фараони от XXI и XXII династия. Както и повечето посетители, от време на време те сядат, за да си починат – Джей Зи се разполага на някои от лувърските кресла, а съпругата му сяда до него. Съдейки по всичко, двамата си прекарват времето добре. Само че, докато гледаме видеото, започваме да осъзнаваме – в това тяхно посещение има нещо доста странно. Аз практически съм уверен, че всеки от милионите посетители на Лувъра се старае да се възползва от възможността да разгледа изложените там шедьоври. Но не и семейство Картър. Във всеки случай те не правят това чак до последната секунда на своето шестминутно видео, чак в самия му край те се гледат един друг и после бавно се обръщат с лица към Джокондата. Очевидно това не е случайно. Те са дошли в Лувъра, не за да гледат шедьоврите на европейското изкуство със затаен дъх, те са там, за да създадат свой собствен шедьовър. Музеят и неговото съдържание не са главното в това видео, а само част от обстановката. Звездната двойка заедно с режисьора Рики Сайз създава серия от винетки, чиято цел е да се вкара гласът на чернокож артист в съществуващия наратив на западния свят, където преди това е доминирал белият мъж. Не знам специално ли са избрали коронацията на Наполеон за своите танци, тъй като именно с указ на Наполеон през 1802 г. е възстановено робството в Хаити, но ми се струва, че този факт не е убегнал от вниманието им. Символизмът на техните елегантно построени образи на фона на „Портрет на Мадам Рекамие“   на същия Жак-Луи Давид е напълно еднозначен. Две чернокожи жени седят на пода в светлокафяви трика. Виждаме ги в профил, седят в гръб една към друга пред картината на Давид, на която той е изобразил една от най-знаменитите кокетки на Франция от XIX в. Жените са обединени в „ , чиито краища са завързани на главата на всяка от тях в тюрбан. Над тях мадам Рекамие лежи на старинна кушетка, облечена в проста рокля без ръкави, полуобърната към зрителя. По форма кушетката напомня дълга шейна с извити краища. Именно тези краища повтарят с позата си седящите под картината жени, а отенъкът на кожата им съответства точно на цвета на дървото от кушетката в картината. Обединяващият ги плат символизира роклята на мадам Рекамие. Посланието е просто: именно благодарение на черните роби от френските колонии, мадам Рекамие е можела да се наслаждава на живота. Щурмът на Лувъра, осъществен от Бионсе и мъжа ѝ, не е просто протест, тук става дума за това в чии ръце е властта. Срещаме се с тях в галерията, първоначално построена като част от апартамента на Наполеон III. Сега там се помещава сбирката с венецианска живопис от Ренесанса и картината, която идват да видят 80 процента от всички посетители в Лувъра – „Мона Лиза“ на Леонардо да Винчи. Именно там срещаме звездите. Бионсе в розово, Джей Зи в бледозелено. Мистър и мисис Картър не просто си присвояват статута на шедьовър, равен по значимост на шедьовър на Леонардо, те трансформират най-прочутата картина в света в триптих. Самата песен също задава тона: нейното неприлично название „Apeshit“   се повтаря в припева: Това не е извинение за прекаления материализъм, това е хвалба. Тук тя е цялата на показ, една преуспяла черна жена, демонстрираща своите големи желания пред самия Наполеон и всъщност неговия дом. Видеото е направено доста добре, макар и на места да не е добре обмислено. Съвсем не всеки кадър в него е добър, не всяка мисъл е доведена до зрителя. Но общият замисъл е за много мощ, сила. Времето на подобни институции си отива, били те Холивуд, Бродуей или Лувърът – ни казват Бионсе и Джей Зи – защото са институции, игнориращи черните артисти или отказващи им най-важното място на масата. \n\t", "date": "2018.06.26", "title": "Маймунско л…о или шедьовър? (ВИДЕО)"}
{"url": "http://clubz.bg/69653-van_se_vrqza_v_redakciqta_na_holandski_vestnik", "text": "Микробус се вряза в стъклената фасада на редакцията на водещия холадски всекидневник De Telegraaf тази сутрин, съобщиха световните агенции. Няма жертви и пострадали. Щетите по сградата са значителни, а след катастрофата ванът се е запалил. Полицията започна разследване. Според властите шофьорът вероятно умишлено е блъснал микробуса в редакцията на всекидневника. Водачът на вана е успял да избяга и в момента се издирва. Полицията залови шофьора, окървавил поп фестивал в Холандия De Telegraaf се занимава основно със спорт, криминалния свят, слухове и известни личности, припомня агенция \"Фокус\". От изданието добавиха, че микробусът не е успял да пробие вътре в приземното помещение, тъй като прозорците са подсилени. През миналата седмица отново в района на Амстердам мъж стреля с противотанково оръжие срещу сграда, в която също се помещават редакции на медии в Слотердийк. По случая е арестуван 41-годишен мъж.", "date": "2018.06.26", "title": "Ван се вряза в редакцията на холандски вестник"}
{"url": "http://clubz.bg/69648-kak_da_ne_obrazuvame_disciplinarki_taka_che_da_e_dovolna_shefkata_na_sas", "text": "Съдийската колегия на ВСС днес очаквано се зае с важен въпрос - реда на образуване и движение на дисциплинарни производства срещу магистратите. Ресорната ĸoмиcия „Диcциплинapнa дeйнocт и взaимoдeйcтвиe c ИBCC“ нacтoявa дa ce oбcъди има ли paзнoбoй мeждy  пpиeти oт BCC пpeз дeĸeмвpи 2014 г., и , paзpaбoтeн пo европpoeĸт пo оперативна програма \"Добро управление\" и yтвъpдeн oт двeтe ĸoлeгии нa cъвeтa пpeз ceптeмвpи 2017 г. от пpeдния BCC. И от трета страна - с променения междувременно Закон за съдебната власт. Аха да образуват дисциплинарка на Борислав Сарафов и срокът взел, че изтекъл Πpинципният пpoблeм e зa пътя, ĸoйтo тpябвa дa изминe eднo пpeдлoжeниe зa нaлaгaнe нa диcциплинapнo нaĸaзaниe нa мaгиcтpaт oт внacянeтo мy дo oбpaзyвaнeтo нa диcциплинapнo дeлo oт cъoтвeтнaтa ĸoлeгия нa BCC. Cтaвa дyмa зa тeжĸи нapyшeния, ĸoитo ce caнĸциoниpaт c  Днес Цветинка Пашкунова напомни, че според Стандарта препис на решение за образуване на дисциплинарно производство, взето още от самата комисия на ВСС, трябва да се връчи на магистрата заедно с доказателствата срещу него преди същинското образуване. Освен това трябва да му се предоставят срокове за обжалване и привеждане на доказателства. Това обаче ярко контрастира със Закона за съдебната власт. Според чл. 316 производството се образува (без да се оставят други възможности) в 7-дневен срок от постъпване на предложението. В същия 7-дневен срок съответната колегия на принципа на случайния подбор трябва да определи измежду членовете си тричленен дисциплинарен състав и председател. Чак след това се предвижда, че препис от решението се праща на дисципинарно привлеченото лице, дава му се възможност да прави възражения и да ангажира доказателства, каза и главният съдебен инспектор Теодора Точкова. Според нея следва да се променят правилата, но и да се приведат в съответствие със закона. Цветинка Пашкунова заяви, че стандартите не могат да имат преимущество пред закона и видимо не могат да бъдат пряко прилагани. Тя ги нарече \"препоръчителни\" поне докато се промени нормативната база. На това Драгомир Кояджиков взе думата да каже, че стандартите са приети от Пленума и са \"създадени по финансираната програма \"Добро управление\". От потока на съжденията му не стана ясно какво всъщност предлага - само и само да не се връщат пари по ОПДУ, да се нарушава Законът за съдебната власт, или пък да не тръгне нито една дисциплинарка? Спopeд пyблиĸaции зa paзнoбoя cи имa пpичинa – пpeдлoжeниeтo нa Лoзaн Πaнoв зa oбpaзyвaнe нa диcциплинapнo пpoизвoдcтвo cpeщy пpeдceдaтeля нa Coфийcĸия aпeлaтивeн cъд Дaниeлa Дoнчeвa. Лозан Панов предложи за наказание шефката на апелативния съд То е нaпpaвeнo нa 24 aпpил, дoceгa движeниe пo нeгo нямa, a диcциплинapнaтa ĸoмиcия нe взeмa peшeниe зa внacянeтo мy в cъдийcĸaтa ĸoлeгия. Фopмaлнo пpeпиcĸaтa  зa пpeдвapитeлнo изпpaщaнe нa мaтepиaлитe нa зaceгнaтия мaгиcтpaт, припомня \"Де факто\". Делото \"102 милиона\": Фалиралата КТБ става кредитор на фалиралия Бисер Лазов Инaчe cтaвa дyмa зa иcтopиятa c „дeлoтo зa 102 милиoнa лeвa“, по което съдия написа \"кърваво писмо\" срещ Дончева и го разлепи в съда. То бе подплатено с факти как му е иззет казусът, свързан с КТБ. Пpoĸypaтypaтa и Инcпeĸтopaтът обаче нe oтĸpиxa дaнни зa пpecтъплeния или ĸoнфлиĸт нa интepecи нa пpeдceдaтeля нa CAC Дaниeлa Дoнчeвa. Πpoдължилaтa инcпeĸтopcĸa пpoвepĸa oбaчe пpиĸлючи cъc зaĸлючeния зa нapyшaвaнe нa пpинципa нa cлyчaйнo paзпpeдeлeниe нa дeлaтa и тeзи зaĸлючeния ca в cилa oт 30 мapт. Πo-paнo cъc cъщитe извoди пpиĸлючи и пpoвepĸa нa BKC. A, cлeд ĸaтo cъc 7 cpeщy 2 глaca пpeз aпpил Инcпeĸтopaтът oтĸaзa дa напpaви пpeдлoжeниe зa oбpaзyвaнe нa диcциплинapнo пpoизвoдcтвo cpeщy Дoнчeвa, това нaпpaви пpeдceдaтeлят нa BKC, пoзoвaвaйĸи ce и нa двeтe пpoвepĸи. Πo зaĸoн тoй e cpeд cyбeĸтитe, ĸoитo в cлyчaя cъщo мoгaт дa иницииpaт диcциплинapнo paзcлeдвaнe. Πo зaĸoн дaвнocттa зa пpecлeдвaнe e 6 мeceцa и oчeвиднo нe мoжe дa e изтeĸлa. Съдия към шефката на САС: Със здраве да си харчите честно спечелените пари Така \"на терена\" остава само въпpocът c изиcĸвaниятa, зaлoжeни в   нa диcциплинapни пpoизвoдcтвa. Накрая на днешните дебати с 8:1 гласа   съдийската колегия реши да прати въпроса в Пленума на ВСС за обсъждане. Лозан Панов предложи за наказание шефката на апелативния съд Делото \"102 милиона\": Фалиралата КТБ става кредитор на фалиралия Бисер Лазов Съдия към шефката на САС: Със здраве да си харчите честно спечелените пари", "date": "2018.06.26", "title": "Как да (не) образуваме дисциплинарки, така че да е доволна шефката на САС"}
{"url": "http://clubz.bg/69660-rohani_iran_nqma_da_se_poddade_na_amerikanskiq_natisk", "text": "Иранците няма да се поддадат на американския натиск, а ще защитават независимостта си и ислямските ценности, обяви президентът на Иран Хасан Рохани. Той разкритикува за пореден път днес оттеглянето на Съединените щати от президента Доналд Тръмп от иранското ядрено споразумение, предаде Ройтерс.  Иранският президент обвини САЩ, че се опитват да свалят режима в Техеран още от Ислямската революция през 1979 г. Иран си запазва правото да обогатява уран за мирни цели, подчерта той. Ще се стигне ли до сблъсък Израел–Иран в Сирия? Междувременно тълпи от протестиращи в иранската столица   и принудиха продавачите да затворят сергиите си снощи, предаде Асошиейтед прес. Това се е случва месеци след като подобни демонстрации разтърсиха страната. Хората изглеждат видимо разгневени от изпадналата в криза икономика на Ислямската република, съобщава агенцията. Непланираната демонстрация се проведе ден след като   за мобилни телефони и електроника в Техеран. Полуофициалната иранска агенция ИСНА (ISNA) съобщи, че протестите са започнали след като иранският риал се срина до 90 000 за долар на черния пазар в страната въпреки опитите на правителството да контролира курса на валутата. Видеозаписи, публикувани в социалните мрежи, показват протестиращи в пазара да крещят на дребните търговци, които отказват да затворят магазините си. Икономическите трудности на Иран са в резултат от оттеглянето на редица международни компании от страната след решението на президента на САЩ Доналд Тръмп да извади страната си от споразумението за ядрената програма на Иран. В края на миналата година подобни икономически протести избухнаха Иран и се разпространиха в 75 по-големи и по-малки градове. Това бяха най-големите демонстрации в страната след спорните президентски избори през 2009 година. При протестите в края на декември и началото на януари загинаха най-малко 25 души, а близо 5000 бяха арестувани.", "date": "2018.06.26", "title": "Рохани: Иран няма да се поддаде на американския натиск"}
{"url": "http://clubz.bg/69655-var_naj_dobriqt_igrach_na_ispaniq_i_portugaliq", "text": " - с това заглавие испанският в. \"Марка\" коментира класирането на осминафинала на \"Ла Роха\". Испанците на два пъти догонваха в резултата на отпадналия вече тим на Мароко в последния си мач от група В на Мондиала. В крайна сметка иберийският отбор не само оцеля, но и зае първо място в групата. Това стана благодарение на издънката на Португалия, която в края допусна Иран за изравни от дузпа за 1:1. \"Петте щита\", както наричат настоящите европейски шампиони, останаха втори. А в отделни моменти вчера всеки един от двата тима от Пиренейския полуостров можеше да отпадне. На 1/8-финалите: Уругвай - Португалия и Русия - Испания (СНИМКИ) Испания се класира и благодарение на системата за видеоповторение VAR. Така бе зачетен изравнителният гол с пета на Яго Аспас за 2:2. Изданието припомня гола на Антонио Маседа, с който Испания победи с 1:0 ФРГ на европейското първенство във Франция през 1984 г., и спасяването на вратаря Икер Касияс през 2010 г., след което Испания победи Парагвай с 1:0 на четвъртфинала, за да стане после световен шампион. Същевременно изданието остро критикува Андрес Иниеста, който направил нещо твърде необичайно за класата си - да изгуби контрола върху топката при първия гол на Мароко. Отправят се нападки и срещу капитана Серхио Рамос, който \"останал хипнотизиран\" и нерешителността му довела до второто попадение на африканския тим. Освен че смени в движение треньора, \"Ла Роха\" сякаш представлява два отбора. Един е тимът, който играе по левия фланг с Жорди Алба, Иниеста и Иско. А отдясно Карвахал и Давид Силва все още не са показали необходимото вдъхновение. Наставникът Фернандо Йеро има десет твърди титуляри, само с единадесетия не му върви. В първия мач това бе Коке, после Лукас, а вчера - Тиаго. Националът с бразилски корени като че ли се оказа най-добрият избор. И припомня, че още в първия мач един от головете на Диего Коста (за 1:1) бе зачетен пак след консултация със системата. Но също така благодарение на VAR не беше зачетен гол на Иран срещу Испания. Но по-нататък няма да е лесно. Ако Испания победи на осминафинала Русия, възможен съперник на четвъртфиналите е Хърватия. А на европейското първенство през 2016 г. балканският тим победи иберийците с 2:1. Така че хърватите няма да са бонбон, заключава \"Ел Мундо депортиво\". Прав е Фернандо Йеро, който вчера след мача с Мароко призна, че   на този Мондиал. VAR е най-добрият играч не само на Испания, но и на Португалия и това се видя вчера. Много световни медии обърнаха внимание на слабата игра на Роналдо, чиято кулминация бяха пропуснатата дузпа и спестеният само по милост червен картон. Как Роналдо призова феновете на Иран да го оставят да спи (ВИДЕО) Самият португалски футболист се опита да разсее напрежение с постинг в профила си във фейсбук. Най-големия португалски спортен вестник - \"А Бола\", отбелязва, че Роналдо е първият, пропуснал дузпа за националния отбор на страната си на световни първенства в редовните 90 минути. Интересното е, че изданието посвещава доста място не на поведението на Роналдо, нито на факта, че в последните минути сънародниците на Фернандо Магелан можеха да отпаднат от Мондиала. А на спречкванията и словесните престрелки между футболистите и сънародника им Карлуш Кейрош, който е старши треньор на Иран. Първо той се опита да даде наставления на португалеца Жоао Моутиньо. Запитан след мача, футболистът отговори, че нито е чул, нито е видял някой, който да му казва нещо, тъй като е мислел само за мача. Кейрош се оплака, че португалците не са го поздравили след края на двубоя. Как Роналдо призова феновете на Иран да го оставят да спи (ВИДЕО)", "date": "2018.06.26", "title": "VAR - най-добрият играч на Испания и Португалия"}
{"url": "http://clubz.bg/69650-otteglqne_na_salah_ot_otbora_na_egipet_bolezneno_no_pravilno", "text": "Вестник \"Индипендънт\" прави днес връзка между футбола и политиката, коментирайки бъдещето на египетската футболна звезда Мохамед Салах след неудачното представяне на националния отбор на страната му на Световното първенство в Русия.  Британският ежедневник, цитиран от БТА, коментира слуховете за възможното оттегляне на звездата на \"Ливърпул\" от националния отбор едва на 26-годишна възраст, защото очевидно му е крайно неприятно името и образът му да се използват за политически цели не само в неговата родина, а и в международен мащаб.  Критики към Салах заради тур за овации с Кадиров Слуховете за зреещото намерение на Салах идват от лагера на египетския отбор в чеченската столица Грозни. Самият избор на египетската футболна федерация да избере за за база на отбора по време на световното първенство в Русия Чечения - арена на два сепаратистки военни конфликта и с репресивно правителство с много спорно досие по въпроса на човешките права, поставя много въпроси, отбелязва \"Индипендънт\". Ръководителят на руската република Рамзан Кадиров си извоюва реномето на регионален властник с ключова роля за укрепването на връзките на Русия с мюсюлманските страни от Близкия изток, като дори изпрати бойци от чеченските сили за сигурност в Сирия.  Салах, наричан от вестника \"Египетския крал\", от своя страна, вероятно е най-известната и със сигурност най-популярната мюсюлманска личност в света. Обожаван е в родината си и зад граница не само заради страхотните си футболни умения, но и заради своята скромност и приятелски маниери. Той вече се е превърнал в икона за огромното мнозинство, изповядващо умерен ислям в Европа, което незаслужено носи срама от поредицата ислямистки атаки на континента през 2017 г. Тази негова популярност обаче привлича около него и елементи, които очевидно са му крайно неприятни. Затова още толкова млад и още в началото на шеметния си полет към върховете на спортната слава, той е на прага да изостави своята страна, пише \"Индипендънт\". Рамзан Кадиров даде вечеря и почести на Салах и Египет Салах несъмнено е използван като пропаганден инструмент от Кадиров по време на престоя си в Грозни. Лично чеченският президент го заведе на стадиона и го разведе из града, обявявайки го за \"почетен гражданин\" на чеченската столица по време на официална вечеря. За същите цели обаче го използва и египетската футболна федерация. В началото на тази година Салах се оплака в Туитър, как имиджът му е употребяван от нея за реклама на египетската мобилна мрежа Дабъл ю И (WE), макар да е добре известно, че футболистът има договор с нейния конкурент Водафон (Vodafone). Федерацията бе принудена да отстъпи чак след като обикновените египетски фенове се надигнаха в защита на Салах, заради опасения, че той може да се откаже от участие в националния отбор на световното първенство.  \"Индипендънт\" също така припомня, че през 2014 г. Салах бе заплашен от египетските власти с военна служба, след като отиде да играе в английския \"Челси\". Беше предупреден също, че семейството му, което все още живееше в Египет, няма да може да напусне страната, ако той не се подчини. Накрая все пак въпросът се уреди, но след като Салах се снима с египетския президент Сиси и след като направи дарение за доброволния правителствен фонд \"Да живее Египет\", основан същата година. Футболът винаги е бил свързан с политиката. Сега Салах е критикуван за действията си в Чечения и ще търпи още по-силни критики, ако се оттегли от египетския национален отбор, разкъсвайки сърцата на милиони свои сънародници. Но ако наистина е бил под натиск да бъде използван за политически инструмент от хора и в името на убеждения, които той не подкрепя, каква друга възможност му остава?  Салах е широко известен като храбър, но скромен човек, който държи на принципите си. Едно негово оттегляне от националния отбор в знак на протест, с което да се противопостави на желанията на едно авторитарно правителство, би било много по-смела крачка, отколкото да излиза на футболното поле. Такова оттегляне би било болезнено за него, но ще бъде правилен ход от негова страна, пише в заключение \"Индипендънт. Рамзан Кадиров даде вечеря и почести на Салах и Египет", "date": "2018.06.26", "title": "Оттегляне на Салах от отбора на Египет - болезнено, но правилно"}
{"url": "http://clubz.bg/69654-malkiqt_biznes_v_gorivata_izliza_na_protest_sreshtu_lobistki_zakon", "text": "Протест срещу законопроекта за нефтените продукти ще събере днес търговци и превозвачи на горива пред парламента в ранния следобед. По същото време в парламента ще текат дебати по вота за недоверие, внесен от БСП, срещу политиката на управляващите в сферата на сигурността, определена като \"провал\".  Малкият бизнес в горивата излиза на протести Представители на малките и средните фирми в сектора на горивата ще се съберат в Казичене, откъдето ще влязат на автошествие. Те недоволстват от проекта за нефтените продукти, внесен от Емил Димитров-Ревизоро, в чиито мотиви е записано, че е нужен за по-добрата конкуренция на пазара и ограничения на сивия сектор. Предложенията за промени бяха приети от депутатите на първо четене в началото на юни. Те въвеждат регистрационен режим за фирмите и изисквания за банкови гаранции и солиден капитал на дружествата, които оперират на пазара. Емил Димитров-Ревизоро пак хвали закона за горивата Според юрист, с когото търговците са се консултирали, този закон е в разрез с всякакви дори и човешки норми: \"По този начин се нарушават правото на реципрочност, правото на равнопоставеност, правото на всички европейски граждани. Имаме уверение от нашия юрист, че този закон, ако се атакува в Люксембург, за не повече от един месец ще падне“. Кашилски посочи, че до момента само вицепремиерът Валери Симеонов ги е изслушал и е дал своята подкрепа. Държавата ще търси 1 млрд. лв. приходи с нови правила за търговци с горива Според него сивият сектор може да се пребори със засилване на контрола в данъчно-акцизните складове, вносителите и производителите. \"Както са солидарни и отговарят само за акциза, така солидарно да отговарят и за ДДС-то. По този начин като няма на пазара горива без ДДС и без акциз, няма да има загуби за държавната хазна\", коментира още Иван Кашилски. Малките търговци на горива ги купуват с платен акциз и ДДС от данъчните складове и ги продават с платен авансово акциз и ДДС, което не създава условия за контрабанда. Емил Димитров-Ревизоро пак хвали закона за горивата Държавата ще търси 1 млрд. лв. приходи с нови правила за търговци с горива", "date": "2018.06.26", "title": "Малкият бизнес в горивата излиза на протест срещу лобистки закон"}
{"url": "http://clubz.bg/69659-bulgartransgaz_se_gotvi_za_svyrzvane_s_turski_potok", "text": "Операторът на българската газопреносна мрежа - компанията \"Булгартрансгаз\", обяви търг за изграждане на газоснабдителна връзка с Турция на стойност 48.9 милиона лева ($29.22 млн.), тъй като София се приготвя да транспортира руски газ от \"Турски поток\" към Европа, съобщи агенция Ройтерс. \"Балкански клон\" ще стига от \"Турски поток\" до България Предложенията за новия близо 11-километров тръбопровод, който ще осигури връзка от турската граница към транзитната мрежа на България, ще бъдат приемани до 26 юли, става ясно от съобщението за обществена поръчка на сайта на \"Булгартрансгаз\". Целта е да се изгради тръба от турската входна газова точка Малкочлар до компресорна станция \"Странджа\".  Договорът обаче ще влезе в сила едва след окончателното инвестиционно решение за изграждането на сушата на тръбопровода \"Турски поток\" в Турция и окончателното писмено потвърждение, че ще бъде свързан с газовата мрежа на България, съобщиха от \"Булгартрансгаз\". Изграждането на втората тръба на газопровода на сушата е спряно и не е ясно кога ще бъде възобновено. Първата с капацитет от 15.75 млрд. куб. м годишно ще снабдява с природен газ Турция. За отклонението на руската тръба към България е необходимо и съгласуване с Европейската комисия, която през 2014 г. спря \"Южен поток\" като неотговарящ на изискванията на Третия енергиен пакет на ЕС.  Газ има. Пари нЕма. Няма и тромпети за Борисов \"Турски поток\" е част от плана на Кремъл да бъде заобиколена Украйна, която към момента е главното трасе, през което се транзитира руски газ за европейския пазар, и да се засилят руските позиции в Европа. Втората тръба - стопирана засега, е предвидено да доставя газ през Турция до Югоизточна и Централна Европа и България заяви, че ще бъде входната точка за нея. Русия все още трябва да реши дали тръбопроводът ще доставя газ за Европа през България или Гърция. Новата газова връзка ще разшири капацитета на сегашния транзитен тръбопровод до Турция и ще бъде от значение, в случай че руският газов гигант \"Газпром\", от чиито доставки България е зависима почти на сто процента, реши да промени входната точка за доставките на газ за България. Понастоящем \"Газпром\" доставя около 3 млрд. куб. метра газ годишно за вътрешните нужди на България - от Трансбалканския газопровод, който преминава през Украйна и Румъния. България също така е изградила 20-километрово трасе на транзитния си тръбопровод към Турция, като разширява капацитета си до 15.7 милиарда куб. м спрямо сегашните 14 млрд. куб. м и връзката е реверсивна. България в момента транспортира около 13 млрд. куб. метра руски газ за Турция и други около 3 милиарда за Гърция. Газ има. Пари нЕма. Няма и тромпети за Борисов", "date": "2018.06.26", "title": "\"Булгартрансгаз\" се готви за свързване с \"Турски поток\""}
{"url": "http://clubz.bg/69651-demokratichna_bylgariq_provalyt_v_sektor_sigurnost_e_na_gerb_bsp_i_dps", "text": "\"Лъскане на фасадна опозиционност\" и \"имитация на парламентарна демокрация\" - така от \"Демократична България\" нарекоха внесения от БСП вот на недоверие срещу кабинета \"Борисов 3\" за провал в сектора \"Сигурност\".  От обединението прогнозират, че след като самият вот отшуми, вътрешният министър Валентин Радев ще бъде сменен заради \"фрапираща некомпетентност\", но това по никакъв начин няма да промени водената политика в МВР и службите. Причината - според \"Демократична България\" още Сергей Станишев е направил така, че да отдаде сектор \"Сигурност\" на ДПС и \"олигархични кръгове\", Бойко Борисов е поел нещата в това състояние и сега той управлява МВР и службите \"ръчно\" в полза на тези кръгове и с \"негласния консенсус между ГЕРБ, БСП и ДПС\".  Дебатите по втория вот на недоверие срещу правителството на ГЕРБ и \"Обединени патриоти\" са днес. Той е внесен само от БСП, но се очаква подкрепа и от ДПС. От движението припомниха, че още преди 6 месеца в преговори между опозиционните сили са предложили темата да е именно провал в сектора \"Сигурност\", но социалистите тогава не се съгласиха.  БСП внася вот на недоверие на тема \"сигурност\" Ето и пълния текст на позицията на извънпарламентарната коалиция \"Демократична България\":", "date": "2018.06.26", "title": "\"Демократична България\": Провалът в сектор \"Сигурност\" е на ГЕРБ, БСП и ДПС"}
{"url": "http://clubz.bg/69649-mvr_kym_policaite_vadete_palki_i_gumeni_kurshumi_v_mahalite", "text": "Полицаите да използват палки, гумени куршуми и всички разрешени по закон помощни средства при ситуации като тази в Ботевград отпреди няколко дни, когато униформени и роми влязоха в сблъсък заради забележка за силна музика. За това призова заместник-министърът на МВР Стефан Балабанов пред бТВ. Балабанов коментира случая, както и оплакванията на ромите в махалата, които разказаха, че по тях е било стреляно със сачми, а полицаите са събирали тайно гилзи от произведени изстрели. Телевизията излъчи и кратко интервю с жена от махалата, която показа лице, надупчено от сачми. Тя твърди, че не е участвала в събитията - просто чула шума, показала се на прозореца и по нея било стреляно. Потърсила е помощ в спешния център \"Пирогов\", но понеже е бременна, лекарите не се съгласили да извадят всички \"куршуми\" от лицето й. Вследствие друг жител на ботевградския квартал отправи въпрос към Балабанов това ли е България, в която са се раждали и живеят. А Балабанов отговори от студиото: По думите на Балабанов \"нашите момчета не са направили\" (не са използвали помощни средства). МВР-шефът: В Ботевград има нещо - страх ги е от една по-голяма сила от нас На въпрос как тогава ще коментира обвиненията на бременната жена, че по нея е било стреляно от униформените със сачми, заместникът на Валентин радев отрече. След което няколко \"инициатори\" са повикали помощ от съседните апартаменти, групата е станала 30-40 души, започнали са да нападат полицаите - да хвърлят камъни, буркани, дървета, велосипеди, разказва полицейската версия Балабанов. И за да \"не станат по-големи бели\", униформените се оттеглили, повикали подкрепления и заловили шестимата \"инициатори\", които сега са в ареста.  И допълни: В случая полицаят трябва да прибере уредбата и има възможност да приложи помощни средства, след като те не се подчиняват, описа още Балабанов правомощията на униформените по конкретния казус. Ако употреби помощни средства, има риск полицаят да бъде наказан, ако срещу него се образува досъдебно производство. Пуснат е на свобода и си търси адвокат. \"Трябва да разберат, че нашите момчета ще използват цялата сила по закон - насила, както се казва. Защото друг начин няма. Желязното прилагане на закона срещу тези хора не само - срещу всички. Ние няма да оставим един или двама полицаи да се изправят срещу толкова много хора\", каза в заключение Балабанов.", "date": "2018.06.26", "title": "МВР към полицаите: вадете палки и гумени куршуми в махалите"}
{"url": "http://clubz.bg/69641-nakyde_otiva_ruskata_kultura", "text": "Известната руската писателка Людмила Улицка заяви, че Русия изостава от Европа. Изказването ѝ бе в интервю за тв канала „112 Украйна“, публикувано в YouTube. По думите ѝ руснаците не могат да станат европейци, защото изостават от тях поне със 150 години. Интервюто предизвика противоположни реакции в Русия. Предлагаме ви част от думите на писателката (издавана и у нас), както и още две мнения по този повод, публикувани от сайта Лента.ру. В отговор на въпроса „какъв ген пречи на руснаците да бъдат европейци“ писателката отвръща, че проблемът не е в генетиката, а в цивилизационния процес. Единственото, което може да се направи в такава ситуация, казва авторката, е да се повишава културното и образоветелно ниво: Случващото се в Русия тя нарече „архаически движения против целия цивилизационен процес“. Интервюто предизвика доста противоречиви коментари. Но телевизионният водещ подчерта несъгласието си с нейната теза за липса на цивилизационен процес. Според Познер в момента Русия е в процес на откъсване от „абсолютно нецивилизованото състояние“, в което пребивавала по време на съветското си минало. Различно мнение изказа кинорежисьорът Владимир Бортко, зам.-председател на Комисията по култура в Държавната дума. От една страна той не е съгласен, че Русия изостава от Европа. При това режисьорът смята, че културното ниво на руснаците действително пада.", "date": "2018.06.26", "title": "Накъде отива руската култура"}
{"url": "http://clubz.bg/69652-honkong_e_%E2%84%96_1_sofiq_e_%E2%84%96_175_po_skypotiq_za_chujdenci", "text": "Хонконг, който през миналата година бе детрониран от Луанда, си върна титлата на най-скъпия град в света за чужденци в класацията на американската консултантска компания \"Мърсър\" (Mercer), предаде Франс прес. През последните три години Хонконг и анголската столица непрекъснато си разменяха позициите в класацията на \"Мърсър\". Тази година обаче Луанда слезе чак на шесто място, оставяйки Токио и Цюрих да запълнят почетната стълбичка, изкачвайки се с по едно стъпало. И най-скъпият град за живеене е... Други два азиатска града - Сингапур и Сеул - влизат в първата петица. Изследването, направено през март, взема като референтни Ню Йорк (13-о място тази година) и щатския долар. Сравняват се над 200 мегаполиса според десетки параметри като цената на транспорта, храната, облеклото, почивката, домакинските уреди и разходите за жилище. Това изследване се следи с особено внимание от правителствата и компаниите, които вземат предвид тази класация, за да изчисляват възнагражденията на служителите си. \n\tВ тазгодишната класация на \"Мърсър\" София е на 175-а позиция, следвана от Букурещ - на 176-а. Европейските градове, тласнати нагоре от поскъпването на еврото спрямо долара, като цяло са се изкачили в класацията за 2018 година. Париж (34-то), Рим (46-о), Мадрид (64-то) и Виена (39-о) са сред столиците в Западна Европа, които отчитат значително издигане в класацията. В Германия Мюнхен (57-о) зае 41-во място, а Франкфурт и Берлин се изкачиха с 49 места, за да заемат съответно 68-о и 71-во място. Логично американските големи градове понасят ефекта от понижението на курса на долара и слизат надолу в класацията. Сан Франциско и Лос Анджелис са отстъпили със 7 и с 13 позиции, за да се класират съответно на 28-о и на 35-о място. Повечето близкоизточни градове също слизат в класацията заради понижението на наемите в района. Дубай (26-о) губи 7 позиции, а Абу Даби (40-о) отстъпва с 18 позиции спрямо миналата година. Сред най-евтините градове според \"Мърсър\" са Ташкент (Узбекистан), който е в дъното на класацията (на 209-о), след Тунис и столицата на Киргизстан Бишкек. ", "date": "2018.06.26", "title": "Хонконг е № 1, София е № 175 по скъпотия за чужденци"}
{"url": "http://clubz.bg/69643-dejvid_linch_trymp_moje_da_se_okaje_edin_ot_naj_velikite_prezidenti_na_sasht", "text": "Доналд Тръмп може да се окаже един от най-великите президенти в историята на САЩ, според Дейвид Линч, предаде Франс прес. В публикувано през уикенда интервю за британския в. \"Гардиън\" режисьорът на \"Туин пийкс\" и \"Синьо кадифе\" заяви, че не може да прецени добра или лоша е работата на милиардера републиканец, но добави, че е възможно идването на Тръмп на власт да отвори пътя за големи реформи. Робърт де Ниро: Fuck Trump! (ВИДЕО) И добави: Според него Тръмп може и да не върши добра работа, но създава възможност други хора извън системата да го направят. Тръмп отговори на Де Ниро: Много са го удряли в главата... Самият Линч не си спомня за кого е гласувал на последните президентски избори в САЩ, през ноември 2016 г., но е дал своя вот за Бърни Сандърс на първичните избори за определяне на кандидата на Демократическата партия. Вчера Тръмп сподели думите на Линч в акаунта си в Туитър. Той освен това спомена думите на режисьора и на предизборна среща в Южна Каролина снощи. Според статията \"е гласувал за Бърни Сандърс. Но сега казва, че Тръмп може да е бил добрият избор\", заяви президентът на САЩ, предизвиквайки смях и аплодисменти. Тръмп отговори на Де Ниро: Много са го удряли в главата...", "date": "2018.06.26", "title": "Дейвид Линч: Тръмп може да се окаже един от най-великите президенти на САЩ"}
{"url": "http://clubz.bg/69639-spas_panchev_bsp_neglijira_koalicionnite_partnori", "text": "Не се сработихме добре с новото ръководство на БСП, обяви лидерът на Земеделския съюз и доскоро депутат от левицата Спас Панчев в сутрешния блок на бТВ. Той напусна парламентарната група на БСП вчера. Според него Корнелия Нинова не се съобразявала с малките партньори в коалицията. БСП с партньор по-малко - Земеделският съюз напусна коалицията Той призна, че има лоши отношения с Нинова от години, когато е бил изпълнителен директор на \"Техноимпекс\", пост, от който премахнала и изместила именно настоящата лидерка. Панчев отбеляза, че БСП реално губят само него, тъй като другият депутат на Земеделския съюз - Димитър Георгиев - е замразил членството си в партията и остава в парламента след разговор с Нинова.  Той добави, че е критикуван в партията си и при това основателно, че не излиза пред медиите - а това било, защото ПГ на БСП решавала кои депутати ще говорят с журналистите. И допълни, че проблемът не е заради пари, но през последната година имали много разговори за това, че БСП ги \"орязват\". И призна, че земеделците получавали само 1% от партийната субсидия. Според Нинова Панчев некоректно искал да се яви самостоятелно, срещу БСП на местния вот, и едновременно с това да е заедно с тях на парламентарен вот. И заключи:", "date": "2018.06.26", "title": "Спас Панчев: БСП неглижира коалиционните партньори"}
{"url": "http://clubz.bg/69640-kosata_na_trymp_edin_ot_naj_golemite_mu_kozove", "text": "Президентът на САЩ Доналд Тръмп похвали косата си и направи иронична забележка към онези, които твърдяха в предизборната кампания за президентските избори, че носи перука, предаде Франс прес. Тръмп сам си съчинил медицинско свидетелство Тръмп е президент. Какво мислят карикатуристите? Той произнесе реч, в която отново повдигна теми от своята предизборна кампания през 2016 г. Лекарят на милиардера - Харол Бърнстейн, разказа неотдавна, че по време на кампанията Тръмп си съчинил сам медицинското свидетлство. Документът е бил насила подписан от доктора, а в него се изтъквало, че при прегледа на Тръмп не са открити никакви значими здравни проблеми. Бърнстейн разказа още, че през февруари 2017 година в кабинета му влезли съветник и телохранител на Тръмп, придружен от още двама мъже. Те взели всички записи на лекаря, засягащи здравето на Тръмп. Тогава били прекъснати всички връзки с лечителя. Това станало след като Харолд разгласил пред журналисти, че е изписвал на Тръмп лекарства за растеж на косата, за здрава кожа и за намаляване на холестерола. Тръмп е президент. Какво мислят карикатуристите?", "date": "2018.06.26", "title": "Косата на Тръмп - един от най-големите му козове"}
{"url": "http://clubz.bg/69644-mesari_iskat_policejska_zashtita_sreshtu_vegani", "text": "Месари от Франция са написали писмо до вътрешния министър на страната с искане да им бъде осигурена полицейска защита срещу подлагащите ги на тормоз вегани, предаде Франс прес.  Малко вегани в защита на много агънца (СНИМКИ) Веганите на нож срещу американската норка (СНИМКИ) В писмото се посочват няколко случая през последните месеци, при които вегани са извършили вандалски актове и са пръскали с фалшива кръв месарски магазини. Веганите на нож срещу американската норка (СНИМКИ)", "date": "2018.06.26", "title": "Месари искат полицейска защита срещу вегани"}
{"url": "http://clubz.bg/69647-ciklonyt_ide_dyjd_i_grymotevichni_buri_dnes", "text": "И България от днес попада под влияние на средиземноморския циклон, чийто център е над Гърция. Облачността ще е предимно значителна, съобщава Националният институт по метеорология и хидрология на БАН. От юг-югоизток ще започнат валежи, преди обяд в Източна България, а до края на деня и през нощта срещу сряда и в останалата част от страната yе се развият гръмотевични бури. София наводнена - няма достъп до метростанции и подлези, МОЛ-ове протекоха Значителни ще са количествата валежr в следобедните часове в Източна, а през нощта срещу сряда – и в Централна България. Ще има градушки. Ще духа до умерен вятър от изток-североизток. Максималните температури ще са между 22 и 27°, в София - около 22°. Атмосферното налягане е близко до средното за месеца и ще продължи да се понижава. Във връзка с обявения \"жълт код\" за времето в София с очаквани валежи и силни пориви на вятъра кметът на София Йорданка Фандъкова разпореди постоянно наблюдение на критичните места в столицата, както и следене на нивата на язовирите на територията на София, съобщиха от пресцентъра на Столичнаjd община.  Продължава контролираното изпускане на водни маси от язовирите \"Мърчаево\", \"Мрамор\" и \"Суходол\", извършва се почистване на шахти. Мобилизирани са всички екипи на Аварийно-спасителното звено, както и на Столичнияj инспекторат.  С цел недопускане на инциденти от общината напомнят на строителните фирми да направят оглед на оградите на своите обекти, а на гражданите да приберат всички недобре закрепени предмети от балконите и прозорците си.", "date": "2018.06.26", "title": "Циклонът иде: дъжд и гръмотевични бури днес"}
{"url": "http://clubz.bg/69631-zapadyt_ostavq_libiq_sama_da_se_razpadne", "text": "За девети път от 2011 г. съперничещи либийски фракции се впускат в бой за контрол над стратегическия \"петролен полумесец\" на страната - крайбрежна ивица, започваща на 160 километра южно от Бенгази и образуваща дъга 400 километра на запад към Сирт. В центъра на този полумесец са пертолните терминали в Сидра и Рас Лануф. Тези ръждясващи бижута в короната на либийската петролна инфраструктура бяха блокирани от вожда федералист Ибрахим Джадран от 2014 до 2016 г. и атакувани два пъти от \"Ислямска държава\". През 2016 г. те бяха превзети от Либийската национална армия (ЛНА) на маршал Халифа Хафтар. Те спряха работа, когато бяха щурмувани от джихадистките Бригади за отбрана на Бенгази (БОБ) през март 2017 г., и подновиха дейността си, когато бяха отново завзети от Хафтар след няколко седмици. Тези сривове в производството понижиха жизнения стандарт на либийците и възпряха почти всички световни петролни компании да работят за тях. На 14 юни Джадран отново превзе Сидра и Рас Лануф, като се съюзи със сбирщина от племена, джихадисти, бежанци от Бенгази и наемници от Чад. И въпреки многото фракции, които го подкрепят, Джадран едва ли ще удържи дълго тези ключови петролни обекти. Само Хафтар разполага с бойни самолети. Пълномащабното му контранастъпление започна на 19 юни. То вероятно ще доведе до превземането на целия полумесец, ако вече това не се е случило. Генерал изменник заплашва да разпали нов конфликт в Либия Докато тази статия се подготвяше за печат, говорителят на Хафтар и симпатизиращите му медии съобщиха, че той изцяло контролира Рас Лануф. Джадран позорно избягал от местопрестъплението. Коалицията му се разпръснала, а някои от чадските наемници били пленени. Причината е, че Джадран не успя да си гарантира подкрепата на основните милиции, които подкрепят най-легитимните съперници на Хафтар - тези от град Мисурата и картела, контролиращ Триполи. Въпреки скорошните обещания на Джадран да не пипа практически незаменимата инфраструктура по време на сегашната си офанзива цистерните очаквано бяха подпалени през миналата седмица, като изгоря суров петрол за десетки милиони долари и надвисна заплаха от екологична катастрофа. Това направи печалбите на Либия от петрола да изглеждат доста по-мижави. Настоящото насилие бе трагично предсказуемо. Голяма вина за разпалването на страстите след повече от година спокойствие имат приказките на западните правителства за провеждане на избори. Години наред проучванията показваха, че избори при липсата на стабилни институции по-вероятно ще предизвикат конфликт, отколкото да го разрешат. В крайна сметка институциите са необходими, за да определят какво получава един победител на избори и какви протекции предстои да изгубят групите. При липсата на такива институции изборите отново разпалват позатихнали конфликти, което обикновено води до безогледна битка за властта. Защо тогава западните лидери постоянно допускат една и съща грешка? Оптимистите ще приемат, че това се дължи на желанието на Запада да сее демокрация. В много случаи може да става дума точно за това. Но когато става дума за западната дипломация в Либия, отговорът е далеч по-циничен. \"Даеш\" иска петролни полета в Либия и Египет САЩ, Великобритания и Русия - съперничещите си велики сили, които отдавна се борят за влияние в целия Близък изток, обикновено не изпитват необходимостта да доминират в Либия. Франция, Италия и група от страни със средна тежест, замесени в Либия, имат свои геостратегически причини да надскачат себе си, като доминират т. нар. либийско досие. От 2017 г. за французите прокарването на пътя към изборите чрез срещи на високо равнище, изглежда, е техният гамбит за доминиране в страна извън традиционната им сфера на влияние. Франция бе домакин на първата голяма конференция за Либия през юли 2017 г. През май т.г. с подкрепата на Франция специалният пратеник на ООН, франкофонът Гасан Саламе, тихомълком изостави предишната си пътна карта за Либия, като се освободи от два етапа, за които ООТ преди бе обявила, че са необходими предварителни условия за провеждането на избори - поправки към Либийското политическо споразумение от 2015 г. и свикване на национална конференция. Това бе последвано от среща на големите либийски играчи в Париж. Насред тази суматоха от дипломатическа дейност Франция и ООН забравиха да установят правилата на играта или законовата рамка, която би направлявала тези избори. Никой в Либия или в световните столици не знае дали изборите ще бъдат парламентарни или президентски. Нито знае какво е направено с проектоконституцията, която чака референдум. Французите не се опитаха и да изяснят тези неизвестни, нито да се покажат като неоспоримите посредници. Те установиха тесни връзки с Хафтар при президента Франсоа Оланд чрез тогавашния му министър на отбраната Жан-Ив льо Дриан. Когато политическото парвеню Еманюел Макрон дойде на власт през май 2017 г., той издигна опитния Льо Дриан за външен министър. Според най-умните глави с този ход французите удвоиха залога си за Хафтар, което направи Франция на практика единствената западна страна, чиято политика в Либия е в пълно съзвучие с тази на Египет, ОАЕ и Русия.   \n\tПодобно на предишните и по-автократичните борци за доминация върху либийското досие Франция потърси влияние не толкова чрез подкрепа на Хафтар срещу враговете му, а като се опита да измести други международни играчи чрез изненадващи срещи. Няма съмнение, че организираната от Макрон среща през май 2018 г. в Париж легитимира още повече Хафтар и го поставя начело на признатите имена, тръгнали към изборна надпревара. Съвсем разбираемо това развълнува Лондон, Вашингтон и Рим, тъй като съюзниците на Франция не бяха уведомени за срещата преди публичното й обявяване. Италианците, които приеха Хафтар през септември 2017 г., бяха най-разгневени. Разбираемо либийските социални медии са пълни с твърдения, че сегашното насилие в петролния полумесец е пряк резултат от френско-италианското напрежение. И французи, и италианци са водещи акционери във въглеводородния сектор в в страната. Италианските избиратели обикновено разглеждат конфликта през призмата на миграцията. В резултат италианските политици се надпреварват да бъдат по-твърди по въпроса, като установяват връзки в сферата на сигурността с играчите в Западна Либия. От 2011 г. френските политици от всички цветове виждат Либия като възможност да демонстрират своята голистка bona fides, като бетонират Франция в качеството на водещ международен играч в Либия. Ужасното е, че сегашното насилие, изглежда, бе допуснато, докато либийски и международни противници на френската едностранчивост си затвориха очите, когато Джадран нанесе индиректен удар върху предполагаемия френски клиент Хафтар. Нападението на Джадран се подготвяше, докато Бригадите за отбрана на Бенгази се прегрупираха за атака срещу военновъздушната база \"Таманхинт\" в края на май. Франция вероятно гледаше повече да демонстрира неутралитет, да бъде посредник, а не де факто страна в конфликта. Всички големи световни играчи са на теория обединени от желанието да съхранят либийската петролна инфраструктура, тъй като само увеличеното производство на петрол може да спаси Либия от финансов срив. А в Либия липсва достатъчно сигурност, за да бъде повредената инфраструктура ремонтирана от най-добрите специалисти. Но най-неутралните и уважавани в страната съюзници - САЩ и Великобритания, отново изоставиха либийците. Докато се подготвяше офанзивата на Джадран, Вашингтон и Лондон трябваше да излязат с план за опазването на безценната петролна инфраструктура, комбиниран със сериозно предупреждение за тежки последици за всеки, който я нападне. Осъждания постфактум няма да избегнат следващи кръвопролития и горене на петрол. Време е да се поучим от предишните си грешки. Великобритания и САЩ не трябва да допускат едни следващи избори в Либия да бъдат организирани в стил \"победителят печели всичко\". Вместо да се впускат в евтини приказки за демокрацията, ветераните дипломати във Вашингтон и Лондон трябва да се опитат да приложат правилата на играта като коректив. \"Даеш\" иска петролни полета в Либия и Египет", "date": "2018.06.26", "title": "Западът оставя Либия сама да се разпадне"}
{"url": "http://clubz.bg/69646-shte_se_plyuem_4_5_chasa_v_parlamenta_i_nishto", "text": "Вотът на недоверие е за липсата на сигурност в нашата държава, за провал в работата на МВР, за провал във финансовата сигурност. Това заяви пред Нова тв депутатът Елена Йончева по повод внесения от левицата вот на недоверие. Ето ги мотивите за втория вот на недоверие на БСП (ДОКУМЕНТ) Той ще се дебатира в пленарната зала днес следобед. Тя изтъкна, че в управленската програма на ГЕРБ е записано във всяко населено място да има един полицай. И допълни, че полицията няма мотив и стимул да работи, защото заплатите са ниски, а администрацията е много раздута. Йончева е убедена, че вътрешният министър Валентин Радев не може да се справи с проблемите. Според нея доверието в МВР спада. От своя страна депутатът Тома Биков (ГЕРБ) изрази възмущение от обвиненията на БСП, че управляващата партия е \"организирана престъпна група\". И продължи: Биков заяви, че напусналите полицаи не са 2000, а около 6000. На тяхно място обаче били назначени 1700. А обещанието на ГЕРБ било да има 1000 назначени полицаи за 4 години. Според него в мотивите за вота на недоверие \"няма и 100 грама политика\". Той прогнозира какво ще представляват днешните дебати. Според него престъпленията спадат.", "date": "2018.06.26", "title": "\"Ще се плюем 4-5 часа в парламента и... нищо\""}
{"url": "http://clubz.bg/69634-sasht_iskat_poveche_demokraciq_v_turciq", "text": "Белият дом прикани Турция да укрепи демокрацията, ден след убедителната победа на президента Реджеп Тайип Ердоган на президентските и парламентарните избори, предаде Франс прес. Досега Съединените щати не са поздравили официално президента Ердоган за преизбирането му на първия тур и първите американски реакции са много студени, отбелязва АФП. \"Зюддойче цайтунг\": Край на благоденствието в Турция Въпреки че Вашингтон и Анкара са съюзници в НАТО, от години отношенията им са напрегнати. Държавният департамент също се въздържа от поздравления и заяви, че Вашингтон зачита волята на турските избиратели. \"Насърчаваме всички излъчени на избори представители на Турция, включително президента Ердоган, да изразяват различните позиции на всички турски граждани и да укрепят турската демокрация\", добави говорителят, цитиран от АФП. ", "date": "2018.06.26", "title": "САЩ искат повече демокрация в Турция"}
{"url": "http://clubz.bg/69636-salvini_ako_orban_e_zyl_makron_e_15_pyti_po_zyl", "text": "Италианският вътрешен министър Матео Салвини потвърди, че хуманитарният кораб \"Лайфлайн\" с 234 мигранти на борда няма да получи разрешение да влезе в италианско пристанище, предаде Франс прес. Корабът, който е нает от едноименната германска НПО, се намира на около 30 морски мили от Малта в очакване на информация къде може да закара мигрантите. \"Лайфлайн\", който плава под холандски флаг, получи забрана за акостиране в Италия от италианските власти, които му казаха да се обърне към Либия. Салвини нарече \"невежа\" френската министърка по европейските въпроси Натали Лоазо, която по-рано днес заяви, че Италия е страната, която трябва да поеме \"Лайфлайн\". И добави: \"Франция напомня международното право: когато кораб спасява хора в морето, каквито са пътниците на \"Лайфлайн\", те трябва да дебаркират в най-близкото пристанище, което е в Малта или Италия\", заяви по-рано днес Натали Лоазо. Италианското министерство на транспорта, което ръководи пристанищата, реагира с изявление. Салвини укори журналистите, които се отнасят към съюзника му, унгарския премиер Виктор Орбан, като към \"обществен враг номер едно\", предаде ДПА. Рим: Арогантната Франция може да стане враг №1 на Италия Той отбеляза, че Унгария е отказала да приеме 300 бежанци от Гърция и Италия по силата на провалилата се схема на ЕС за преразпределяне на мигранти, а в същото време Франция не е приела 9000. 45-годишният лидер на крайнодясната антиимигрантска партия \"Лига\" обаче изглежда е объркал сметките, тъй като 9000 е 30 пъти повече от 300, а не 15 пъти, отбелязва ДПА. Правителствата на Франция и Италия си разменят нападки откакто Рим отказа да затвори пристанищата си за хуманитарния кораб \"Акуариус\" с над 600 мигранти. Миналата седмица, без да споменава директно Салвини, Макрон изрази съжаление, че ЕС е застрашен от \"подобна на проказа\" надигаща се вълна на популизъм. На следващия ден Салвини заяви, че френският президент \"е прекалил с шампанското\" и го предизвика да приеме мигрантите, които Италия отпъжда. ЕС трябва да убеди страните южно от Либия като Нигер, Мали, Чад или Судан, да допуснат на територията си мигрантски приемни лагери, заяви Салвини. По-рано италианското правителство беше предложило тези лагери да са в транзитните за мигранти африкански страни, но Салвини изключи Либия от този план след среща с либийски официални лица в Триполи, които са твърдо против. На пресконференция със Салвини в Триполи либийският вицепремиер Ахмед Майтиг заяви, че страната му \"категорично ще отхвърли присъствие на всякакви имиграционни лагери в Либия, които са забранени по закон\". \n\tНа тази пресконференция Салвини призова за укрепване на външните граници на Либия и ЕС, обеща пълно спазване на либийския суверенитет и заяви, че Рим и Триполи споделят целта да се спират наети от неправителствени организации спасителни кораби. Позицията на Италия е, че мигрантите трябва да бъдат спасявани от либийската брегова охрана, а не от европейски НПО, и връщани в Либия, въпреки предупрежденията на правозащитни организации, че така мигрантите са изложени на сериозни издевателства, включително изтезания. В Рим Салвини отхвърли тези безпокойства като \"лъжи и реторика\" и заяви, че е посетил първокласен мигрантски център в Триполи, който е под надзора на Върховния комисариат на ООН за бежанците. Той заяви, че НПО-тата, които помагат на мигранти край либийските брегове, \"съзнателно или несъзнателно са съучастници\" на трафикантите на хора в Либия. Датският товарен кораб \"Александер Мерск\", превозващ 108 спасени край брега на Либия мигранти, получи разрешение снощи от италианския вътрешен министър Матео Салвини да акостира в пристанището Подзало в Сицилия, предадоха Франс прес и ДПА. Късно снощи корабът влезе в пристанището с помощта на влекач. \"Александер Мерск\" промени маршрута си в петък, за да се притече на помощ на 113 души край брега на Либия. В събота петима от тях - четири деца и бременна жена, дебаркираха в Сицилия. Датската министърка на имиграцията и интеграцията Ингер Стьойбер съобщи вчера, че ще изпрати писмо на италианския вътрешен министър Матео Салвини, в което ще го прикани да съдейства, за да не остават мигрантите на кораба. \"Тези мигранти са тръгнали към Италия и затова Италия трябва да ги приеме\", каза Стьойбер, цитирана от датската агенция Ритсау.  За първи път търговски кораб се намеси, за да помогне на бедстващи мигранти по молба на италианската брегова охрана, но след това бе блокиран близо до италианско пристанище в очакване на инструкции от италианските власти, отбелязва БТА. ", "date": "2018.06.26", "title": "Салвини: Ако Орбан е зъл, Макрон е 15 пъти по-зъл"}
{"url": "http://clubz.bg/69619-zyuddojche_cajtung_kraj_na_blagodenstvieto_v_turciq", "text": ". През изминалите две години след кървав опит за преврат, а и преди това, Ердоган прекалено много изискваше от турците. И въпреки това консервативното мнозинство продължава да се доверява на силния човек в Турция. Действащата парола на неговата Партия на справедливостта и развитието сега беше: За една консервативна средна класа днес е далеч по-добре, околкото преди регентството на Ердоган. Тя израсна с него и е най-вярната му клиентела. Още преди изборите много гласуваха с краката си. Те напуснаха страната или пък изнесоха парите си зад граница, тъй като искаха да спасят или капитала си, или главите си. Това са хора, които не искат синовете и дъщерите им да растат в една страна, където по време на студентска демонстрация биха могли да бъдат арестувани и след това да изчезнат в затвор. Има обаче и предприемачи, които не искат да живеят в страна, в която правовата държава действа крайно ограничено, тъй като самите съдии се страхуват от правителството. Опозиционерът Индже: Турция прекъсна връзките си с демокрацията След потушаването на опита за преврат Ердоган получи аплодисменти и от опозицията. След това обаче президентът започна да свиква да управлява с декрети и извънредни разпореждания. Скоро би следвало извънредното положение да бъде отменено, Ердоган го обеща преди изборите. Президентската конституция обаче, която той наложи в Турция, позволява на държавния глава в бъдеще и без извънредно положение да прави, каквото си иска и да разполага с такава огромна власт, каквато досега в Турция не е имало. Но новата ситема на управление би могла да се окаже бумеранг. Когато липсва контрол или пък всички се страхуват да казват мнението си на човека на върха, стават грешки. Несигурността ще продължи да съществува, капитали и мозъци ще продължават да изтичат. В това отношение резултатът от изборите нищо няма да промени. Сривът на лирата не е провокиран отвътре в страната, но политическата обстановка играе голяма роля при доверието в дадена валута. Това доведе много предприятия до ръба на фалита. И държавата живя над възможностите си, като раздаваше пари с пълни шепи, за да спечели избирателите. Тази изборна битка беше с неравни шансове. Партията на Ердоган владее почти всички телевизионни канали, междувременно и най-големите вестници са близки до правителството. За опозицията останаха някои от малките издания и социалните медии. Кандидатът за президент на лявата кюрдска партия трябваше да води предизборна битка от затвора. Ето защо при тези обстоятелства изборните резултати за опозиционните кандидати са значителни.", "date": "2018.06.26", "title": "\"Зюддойче цайтунг\": Край на благоденствието в Турция"}
{"url": "http://clubz.bg/69638-rekord_po_duzpi_na_svetovnoto", "text": "Още първата фаза на Световното не е свършила, а вече падна рекордът за брой дузпи. 11-метровият удар, отсъден в полза на Португалия в началото на второто полувреме срещу Иран, бе под номер 19, което е върхово постижение. Кристиано Роналдо пропусна наказателния удар, даден с помощта на системата за видеоповторение (VAR), която дебютира на Мондиали. В края на срещата дузпа чрез VAR получи и Иран - тя бе вкарана. Именно технологията е причина за огромния брой дузпи. Швеция измъкна победа с \"видео дузпа\" (СНИМКИ) Досегашният рекорд от по 18 наказателни удара държаха три световни първенства - \"Италия '90\", \"Франция '98\" и \"Южна Корея и Япония 2002\". Тази вечер приключва битката в още две групи - С и D. Съответно ще знаем още два осминафинала. На 1/8-финалите: Уругвай - Португалия и Русия - Испания (СНИМКИ) От 17:00 са срещите Дания - Франция и Австралия - Перу (С), от 21:00 Нигерия - Аржентина и Исландия - Хърватия (D). Снощи имаше драми с участието на Испания и Португалия, нищо чудно до такива да се стигне и тази вечер, когато се решава съдбата на световната сила Аржентина. Световното по футбол - цялата програма на БНТ На 1/8-финалите: Уругвай - Португалия и Русия - Испания (СНИМКИ) Световното по футбол - цялата програма на БНТ", "date": "2018.06.26", "title": "Рекорд по дузпи на Световното"}
{"url": "http://clubz.bg/69635-evropejski_zaplati_v_bylgariq_kak_da_stane", "text": "Всъщност днес май няма по-важна тема. Според законите на хидравликата, разликите в нивата на заплащане предизвикват непрестанно изтичане на активната част от населението към по-богатите места, поради което държавата постепенно замира. Националисти, социалисти, профсъюзи - всички вкупом настояват да не пускаме икономически мигранти, защото дефицитът щял да увеличи цената на труда. За тях икономиката е очевидно игра с нулева сума: ако няма кой друг да ти свърши работата, ще си принуден да плащаш повече на онзи, който е наоколо. Вероятно е така, когато търсиш водопроводчик в квартала. В голямата икономика обаче важи следното правило: колкото повече произвеждаш, толкова повече има за всички. И обратното: когато няма работници - няма растеж. А когато няма растеж - не растат сериозно и заплатите. Мъката идва от това, че европейският стандарт е непрестанно пред очите ни - почти няма семейство без човек в чужбина. Миналата година крайнодясната унгарска партия „Йобик\" лансира подписка за равно заплащане в ЕС. Не знам какво излезе и дали успяха да защитят източноевропейската чест, но акцията е показателна за нагласите: уж всички сме европейци, а те взимат десет пъти повече за завинтването на същия болт. Вярно, че при нас бирата е по-евтина. Но компютрите, автомобилите, ваканциите в чужбина и изобщо всичко от втората потребителска кошница излиза понякога даже по-скъпо заради по-малкия пазар. Откъдето пък идва усещането, че ние тук сме обречени на живот второ качество. Върви обяснявай тънки работи като дела на наемите в домашния бюджет там, тежестта на заемите, които взимат, разстоянията, които изминават, за да отидат на работа. Иначе оптимизмът е във въздуха: на прав път сме, ще ги стигнем! Правителството отчита впечатляващ ръст на доходите през миналата година - цели 11,5 на сто. Но дали това са стабилни работни места в големи предприятия с висока добавена стойност? Или става дума за доходите на сезонни сервитьори и рецепционистки? Защото не само парите задържат хората - задържа ги най-вече сигурността на житейската перспектива. Жилищата, здравеопазването, детската градина за децата. На икономическия форум в Пловдив вицепремиерът Томислав Дончев подчерта, че именно качеството на живота играе възлова роля в усилията за задържане на хората - добрата градска среда, природата, достъпните забавления. За него важна роля играе и легендата за мястото: всички смятат, че е престижно да работиш в Лондон, пък дори и да вършиш някаква не особено привлекателна работа. Следователно: за да остават хората в България, трябва да повярват, че макар да се плаща по-малко, тук може да се живее по-добре. Едва ли правителството може да изработва подобни легенди, но по принцип е добре да мислим не само за пари, а и за измеренията на въображението. Миналия месец синдикалистът Пламен Димитров посочи един феномен, който поне за мен е удивителен. Заплащането в балканския регион било кажи-речи еднакво навсякъде. Макар че България е член на ЕС, средната заплата тук е със 7 евро по-ниска от тази в Косово. И с цели 62 евро по-ниска от тази в миниатюрната Черна Гора. (Да не говорим за Гърция, Словения, Хърватия, които са още по-напред). БСП често призовава за политика по доходите, а аз си го превеждам така: трябва да отвържем поне малко инфлацията. Да вдигнем едновременно заплати и цени, без да пипаме фиксирания курс към еврото, и така да доближим западноевропейските нива. Увеличението на учителските заплати е стъпка в тази посока, а постепенно трябва да се вдигат и други неща, включително данъците. Пък ако се налага, и заеми можем да взимаме. На това, разбира се, възрази бизнесът, който при конкуренцията на отворения ни пазар разчита на евтин труд. Едва ли има лесен баланс между инфлационна и монетаристка икономическа политика, но нека поне формулираме двете алтернативи: на едната страна - доближаване до доходите на европейците, на другата - подпомагане на подизпълнителския ни бизнес с евтини работници. И като говорим за изравняване, София вече е дори малко над средното ниво на доходите в ЕС, два пъти по-богата е от другите големи градове в България и четири пъти по-заможна от най-бедните. В същото време в самия град ще откриете чудовищни разлики. Онзи ден ми се случи да ходя до Военна рампа. Не мога да ви опиша какво е там, сещам се за Зоната от филма „Сталкер“. Но не съм чувал да се говори за изравняване на доходите между този район и София 1000. Едва ли са останали много хора, които да вярват, че свободният пазар от само себе си ще хомогенизира местата, в които живеем. При капитализма действа по-скоро онова, което някои наричат „ефекта Матей“ - от апостола, в чието евангелие се казва: С какво пречат териториите на свободната конкуренция, направлявана от невидимата ръка на пазара? Ами те по определение не са равностойни - в едната има пътища, в другата няма, едната има построени заводи, другата наваксва, едната има връзки по света, другата не я знаят. Затова е и европейската кохезионна политика: смисълът ѝ е да сближи шансовете на различните места. Но фондовете, отделяни за тази цел, следва да се надграждат над националните, а не да ги заместват, както май става в България. Защото те съвсем не са много - за периода 2014-2020 към България са насочени 4,4 милиарда лева, което прави малко над 700 милиона годишно (ако предположим, че се усвояват напълно и че не се харчат за глупости като бутафорни крепости и стадиони в безлюдни села). Няма и 1 процент от БВП, но пък са харизани. И каква радост само, че не ги били намалили. Но ако искаме кохезия, собствената ни държава трябва да отделя много повече пари. Институтът за пазарна икономика е един от малкото, които сериозно мислят по темата (въпреки иначе неолибералните си нагласи). Поставят под въпрос например делението на шест планови региона, като предлагат регионите да се сведат до четири - западен, дунавски, черноморски и тракийско-родопски. Така се избягва опасността два от сегашните региони да паднат под изисквания минимум от 800 000 жители, а други два да надхвърлят процентите за получаване на фондове. С други думи: богатата и многолюдна София ще се озове заедно с бедния Видин. Вероятно в това има икономическа логика, но веднага си представям как мощната Софийска администрация построява нови заводи за боклук и още линии на метрото си, докато Видинската търси кой да им преведе проектите. Каква задача решава този кохезионен джеримандъринг - да хармонизираме териториите или да усвояваме повече? Питам се дали изобщо тази работа с фондовете трябва да се децентрализира чак толкова и дали отделните места трябва да се поставят в конкуренция. Кохезията, както я разбирам аз, не е конкуренция, а подготвя условията за нея. В свое изследване от 2017 Световната банка констатира, че докъм 1990-те години ЕС е играл роля на прекрасна машина за конвергенция. Днес страните продължават да се сближават, но (поради различни фактори) отделни места започнаха да изостават, покрай което неравенствата се увеличават. Дали политиците не се уповават твърде много на ЕС и поради това забравят, че националната хомогенизация е основно тяхна отговорност?", "date": "2018.06.26", "title": "Европейски заплати в България: как да стане?"}
{"url": "http://clubz.bg/69637-albanskite_orli_donesoha_samo_globa_na_shvejcariq", "text": "Радостта на швейцарските национали Джердан Шакири и Гранит Джака, имитарили с кръстосани ръце и палци албанския орел на герба на страната, доведе до глоба, наложена от дисциплинарната комисия на ФИФА по време на Световното. Швейцарските национали Шакири и Джака - като албански орли (СНИМКИ) Двамата футболисти, които по произход са косовски албанци, ликуваха по този начин при победата с 2:1 над Сърбия. Техният съотборник Щефан Лихщайнер пък ги подкрепи в изявление. ДК на ФИФА се самосезира и снощи обяви санкциите. Джака и Шакари, който играе със знамето на Косово на дясната си обувка, са глобени с по 10 000 швейцарски франка (10 400 долара). Лихщайнер - с 5000. Особено първите двама се разминаха с по-сериозни наказания, но ако решат да повторят орлите, може да им бъдат наложени. Поредни глоби отнася Сърбия - заради същия двубой. След драматично завършилия сблъсък шефът на футболната федерация Славиша Кокеза и треньорът Младен Кръстаич обвиниха съдиите, че   отбора им, а това било   от ФИФА. Двамата са глобени с по 5000 швейцарски франка. Мексико отнесе 10 400 долара глоба заради антигей възгласи Доста по-сериозна санкцията за федерацията в Белград заради поредните плакати и транспаранти с   - 54 000 франка. След мача с Коста Рика глобата беше 10 000 - за същото. Сега надписите са били повече, пък и има рецидив. Мексико отнесе 10 400 долара глоба заради антигей възгласи", "date": "2018.06.26", "title": "Албанските орли донесоха само глоба на Швейцария"}
{"url": "http://clubz.bg/69645-manolova_nqmam_politicheski_ambicii_a_iskam_da_vyrsha_si_rabotata", "text": "Омбудсманът Мая Манолова потвърди, че е готова на \"добронамерения бартер\", който предложи още през миналата седмица на \"опонентите на майките\" на деца с увреждания - тя да подаде оставката си, но те да приемат законите, с които да се решат проблемите на хората с увреждания. И обяви, че няма политически амбиции, в каквито я обвиняват, а иска да си върши работата честно и почтено. Мая Манолова предложи бартер: оставката ѝ срещу закона за личната помощ Пред бТВ тази сутрин заяви, че офертата е в сила, но тя самата ще продължи да се бори за каузата на майките. И описа как изглежда проблемът от страна на опонентите:  Борисов от Турция: Бисер Петков остава социален министър Манолова продължи с описанието на ситуацията, давайки да се разбере, че очевидно опонентите й са силно притеснени най-вече от високия рейтинг на омбудсмана: \"Държавно признати\" НПО обявиха протестите на майките за платени Мая Манолова нарече \"долни внушения\" версията, че протестиращите майки били \"платени\". По думите й  , които са направили трудния избор да гледат дете с тежки увреждания, \"а не да го оставят това на институциите\".  На кафе с майки. \"За\" личната помощ Според Манолова „социалната система освен от пари има нужда и от реформа – това не е популизъм, а ефективност”. Тя заяви, че влиза в положението на финансовия министър Владислав Горанов, от когото всички искат пари. Само че настоя, че с приемането на законите парите, които и в момента се дават за социални дейности, свързани с хората с увреждания, да могат да бъдат разпределени така, че да се помага на много повече хора, отколкото в момента.  Според Манолова вместо това парите се харчат неефективно и няма законови правила, по които да се урежда услугата за хората с увреждания. Тя припомни, че според конвенцията на ООН за защита на правата на хората с увреждания лична помощ трябва да бъде предоставена на всеки човек с увреждане и тази услуга трябва да бъде реграментирана.  Какво е да си най-нагъл, когато майките спят пред парламента Манолова каза още, че до момента няма нито един сериозен аргумент срещу законопроекта за хората с увреждания, но противопоставянето на групи хора рушат морала и човещината в обществото. Припомни още, че въпросното законодателство се \"работи\" от 10 години и още не е прието.  Борисов от Турция: Бисер Петков остава социален министър \"Държавно признати\" НПО обявиха протестите на майките за платени На кафе с майки. \"За\" личната помощ Какво е да си най-нагъл, когато майките спят пред парламента", "date": "2018.06.26", "title": "Манолова: Нямам политически амбиции, а искам да върша си работата"}
{"url": "http://clubz.bg/69625-avtoritarniqt_izbor_na_turciq", "text": "Турският властелин Реджеп Тайип Ердоган обяви победа на изборите в неделя, която му дава още повече власт, за да продължи все по-авторитарното си управление. Мъничката добра новина е, че изборите разкриха една съживена, макар и преследвана, демократична опозиция. Въпреки че в неделя вечерта имаше спорове около изборния резултат, Ердоган спечели още един 5-годишен мандат като президент. Вече е бил на власт 15 години, на един пост или друг. Държавните медии съобщиха, че е спечелил почти 53% от гласовете и няма да има втори тур. Другият основен претендент – Мухарем Индже от светската Републиканска народна партия (CHP), получи над 30% от гласовете. Опозиционерът Индже: Турция прекъсна връзките си с демокрацията В изборната нощ Индже оспори резултата и не без основание. Доклад на Организацията за сигурност и сътрудничество в Европа от този месец съобщи за „ограничения на свободата на събиране, сдружаване и изразяване“. Ердоган управлява в условията на извънредно положение от неуспешния опит за преврат през 2016 г., задуши свободните медии и вкара в затвора политически опоненти, като лидера на прокюрдската Народна демократична партия Селяхатин Демирташ, който се кандидатира от затвора. Въпреки това турците отидоха до урните и отбелязаха забележителна активност от 87%. Много избиратели не са доволни от икономическата политика на управляващата Партия на справедливостта и развитието, която в началото си отбеляза високи резултати именно в тази сфера. Турция сега има забавен растеж, увеличаваща се инфлация и изтичане на капитали, след като Ердоган се поддаде на авторитарните си инстинкти и политизира централната банка. Той се опита да отклони вниманието от икономическите теми като изпрати войска в Сирия и Ирак и яхна национализма. Властници като Ердоган не си отиват с избори Турците се раздвижиха и заради новата коалиция на Републиканската народна партия на Индже с националистическата Добра партия и проислямската Партия на щастието. Те се коалираха, за да са сигурни, че ще прескочат 10-процентната бариера за влизане в парламента, и за да предложат силна алтернатива на ПСР и нейните съюзници. Кюрдите на Демирташ също прескочиха 10-процентната бариера. Турция е член на НАТО и остана встрани от вниманието, след като Тръмп се фокусира върху Северна Корея, Иран и Русия. Изкъпан от поредната си победа, Ердоган вероятно ще бъде още по-труден партньор. Властници като Ердоган не си отиват с избори", "date": "2018.06.26", "title": "Авторитарният избор на Турция"}
{"url": "http://clubz.bg/69617-sasht_otneha_moldova_ot_evrosyyuza", "text": "Резолюцията на Общото събрание на ООН за незабавно изтегляне на руските войски от Приднестровието не е победа на молдовската дипломация, както смята Кишинев, а резултат от политиката на САЩ. Това заяви пред \"Независимая газета\" (НГ) германският експерт Александър Рар. Заради връхлетялата го миграционна криза ЕС се занимава със собствените си проблеми и е обърнал гръб на Молдова - фактически Европа е отстъпила страната на американците, чиято цел е да изтласкат от региона Русия. Това може да сложи край на миротворческата мисия в този регион, смята аналитикът. Бъсеску призова от Кишинев за обединение на Молдова и Румъния Резолюцията на ООН за изтегляне на руските войски е декларативна, посочи експертът. Задачата й е да покаже кой има тежката дума. Затова западните медии изобщо не реагираха, щом ООН гласува документа. Но в зоната за сигурност по Днестър, контролирана от тристранните миротворчески сили (по един батальон от Молдова, Приднестровието и Русия плюс украински военни наблюдатели), започна движение на руска военна техника. Приднестровската делегация в Обединената контролна комисия (ОКК), наблюдаваща зоната за сигурност, сочи за причина възникналото напрежение около бившия район на бойни действия. Молдовската страна в комисията обаче заяви протест - в движението на военни машини и бронетранспортьори по приднестровските пътища тя вижда демонстрация на сила от страна на Русия. Молдовски медии информираха примерно, че на магистралата Дубосари - Григориопол - Тираспол (в Приднестровието) са забелязани колони от техника с военно предназначение на Оперативната група руски войски, за чието прехвърляне не бе съобщено предварително. Става дума за 11 бронетранспортьора и 25 камиона УРАЛ, ЗИЛ и УАЗ. Има данни, че номерата на повечето единици бойна техника са били скрити, информира сайтът vesti.md. Руски представители в ОКК обясниха, че техниката е изпратена към складовете с боеприпаси с цел подсилване на охраната им. Руски дипломати в Молдова вербували гагаузки бойци за Украйна Ще припомним, че на 22 юни Общото събрание на ООН призова Русия да изтегли войските си от Приднестровието. Документът, внесен от Молдова, бе приет с обикновено мнозинство - \"за\" гласуваха 64 страни, против - 15, а 83 се въздържаха. Историята с тази резолюция до голяма степен е спектакъл, предназначен за зрителите в чужбина, отбеляза Игор Шорников, директор на Института за социално-политически изследвания и регионално развитие. По думите му точно това цели неспиращият вече над година политическо-дипломатически натиск на Кишинев върху миротворческия механизъм. Молдовското ръководство впрочем изтъква в последно време, че искането за изтегляне не засяга миротворците. Външният министър на Приднестровието Виталий Игнатиев обаче подчерта, че \"в региона няма никакви други руски военнослужещи освен миротворческия контингент, а изтеглянето на миротворците без съгласието на приднестровския народ е недопустимо\". Резолюцията на Общото събрание на ООН за Приднестровието няма да е фактор за по-нататъшен напредък на преговорите между Кишинев и Тираспол, заяви Дмитрий Полянски, заместник на постоянния представител на Русия към световната организация.  Флагът на ЕС изчезна от президентството в Молдова Приетата от ООН резолюция сериозно ще увреди молдовско-руските отношения, заяви президентът на Молдова Игор Додон. Междувременно премиерът на Молдова Павел Филип окачестви приетата от ООН резолюция за Приднестровието като успех за молдовската дипломация.  Бившият приднестровски външен министър Владимир Ястребчак коментира за НГ, че \"теоретично Кишинев има право да иска изтегляне на руските войски\". Но трябва за целта да анулира своя подпис под споразумението от 1992 г., според което руските миротворци влязоха в Приднестровието, посочи политикът. Ястребчак свърза действията на Молдова, прокарала резолюцията за Приднестровието в ООН, с предстоящите парламентарни избори в страната - кишиневските власти не желаят да спечелят партиите, обявили се за развитие на връзките с Русия. В Кишинев вчера се състоя протест срещу непризнаването на резултата от изборите за столичен кмет. ЦИК обяви, че начело на общината е избран Андрей Нъстасе, председател на движението \"Достойнство и истина\". Но градският съд, а после и апелативният не потвърдиха мандата му. Опозицията твърди, че съдебните решения са политически, продиктувани от лидера на управляващата Демократическа партия Влад Плахотнюк. Демонстрантите предложиха протестът да премине в гражданско неподчинение.  Руски дипломати в Молдова вербували гагаузки бойци за Украйна Флагът на ЕС изчезна от президентството в Молдова", "date": "2018.06.26", "title": "САЩ отнеха Молдова от Евросъюза "}
