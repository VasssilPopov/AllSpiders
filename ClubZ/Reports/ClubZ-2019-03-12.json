{"url": "http://clubz.bg/80516-trashtag_da_sybirash_bokluk_za_internet_slava", "text": "Рядко се случва хаштаг в социалните мрежи да повлияе на реалния свят. Предизвикателството #trashtag обаче е пореден пример именно за това. Години след предизвикателството с кофа ледена вода, което целеше да събере пари за амиотрофична латерална склероза, социалните мрежи този път родиха далеч по-проста, но полезна идея. Откриваш място с боклук, снимаш го, почистваш и го снимаш пак. Слагаш снимката в Instagram, Twitter, Facebook с хаштаг #trashtag и вече си изпълнил предизвикателството.  Десетки хиляди се включиха в кампанията през последните седмици. Доброволци почистваха паркове, плажове, улици по големите и малките градове. Хаштагът се появи и в множество постове, информиращи за вредите от еднократната употреба на пластмасови продукти.  Хаштагът все още не е особено популярен у нас. Дари капачки, спаси бебе За сметка на това, България си има своя кампания за рециклиране на пластмаса - #КапачкиЗаБъдеще, която досега е събрала и рециклирала тонове пластмаса, а със спечелените пари са купени нови кувьози за няколко регионални български болници. Кампанията цели да модернизира колкото се може повече родилни отделения в страната, тъй като старите кувьози носят сериозни рискове за недоносените деца, които трябва да прекарат дни или седмици в тях. \"Капачки за бъдеще\" пак събра тонове стара пластмаса Има общо 259 доброволни пункта на \"Капачки за Бъдеще\" в 98 население места в страната. Можете да научите повече за тях от  \"Капачки за бъдеще\" пак събра тонове стара пластмаса", "date": "2019.03.12", "title": "#Trashtag: да събираш боклук за интернет слава"}
{"url": "http://clubz.bg/80525-luis_van_gaal_obqvi_che_e_priklyuchil_s_futbola", "text": "Луис ван Гаал, бившият треньор на националния отбор на Холандия и на клубове като \"Аякс\", \"Барселона\", \"Байерн\" и \"Манчестър Юнайтед\", заяви, че е приключил с футбола и няма намерение да се завръща дори като директор или модерното напоследък - тв анализатор. Последният клуб, на който Ван Гаал беше начело, е \"Манчестър Юнайтед\". Той изкара два сезона на \"Олд Трафорд\", а през 2016 г. спечели Купата на Футболната асоциация, но дни по-късно бе уволнен за сметка на Жозе Моуриньо. Най-големите си успехи холандецът постигна с \"Аякс\" - 1991-1997 г. Тогава амстердамският гранд три пъти стана шампион на страната си, а по веднъж спечели купата на страната, Шампионската лига, Купата на УЕФА, Суперкупата на Европа и Междуконтиненталната купа. Това бе последният истински славен тим на \"Аякс\", а от него излязоха много големи звезди. След това Ван Гаал имаше успехи и с \"Барселона\" - две титли на Испания и Кралската купа. Завърна се в Холандия и триумфира още веднъж в \"Ередивизие\" - с \"АЗ Алкмаар\". Последва дубъл в Германия с \"Байерн\" (Мюнхен). Често заядливият специалист ръководеше за две години \"лалетата\" и с тях достигна до бронза на Световното в Бразилия през 2014 г. Лятото на същата година отиде в \"Манчестър Юнайтед\". Изреченото от Ван Гаал по телевизията се оказа новина. В последните години той все бе спряган за разни постове. Футболисти от всички изредени клубове пожелаха в социалните мрежи щастливи дни извън голямата сцена на бившия си наставник и му благодариха. Като футболист той е защитавал емблемите на \"Аякс\", \"Антверп\" в Белгия, \"Телстар\", \"Спарта\" (Ротердам) и \"АЗ Алкмаар\".", "date": "2019.03.12", "title": "Луис ван Гаал обяви, че е приключил с футбола"}
{"url": "http://clubz.bg/80528-es_obqvi_oshte_15_strani_za_perachnici_na_pari", "text": "Министрите на финансите на държавите от ЕС актуализираха във вторник черния списък на юрисдикциите, неоказващи съдействие за данъчни цели. Те се смятат за данъчни убежища, където могат да се перат пари. Това стана след приключването на водения от ЕК процес на активен диалог и анализ. През 2018 г. Комисията направи оценка на 92 държави съгласно три критерия -  и , и един показател -  . Всички в ЕС срещу черния списък с „перални“ на пари Днешната актуализация на списъка показва, че с помощта на този ясен, прозрачен и надежден процес е постигната истинска промяна, отбелязват от ЕК. 60 държави са предприели действия по въпросите, посочени като предизвикващи загриженост. Тези страни са премахнали 100 вредни данъчни режима. Въз основа на скрийнинга, извършен от ЕК, министрите включиха днес в черния списък 15 държави. Пет от тях още от включването си в първия черен списък, приет през 2017 г., не са поели никакви ангажименти за действия. Това са  и  . Други три бяха включени в списъка от 2017 г., а по-късно, след като поеха ангажименти за действия, бяха прехвърлени в „сивия“ списък. Сега тези държави трябва отново да бъдат върнати в черния списък поради неизпълнението на поетите ангажименти. Това са  и  . По същата причина други седем държави днес бяха прехвърлени от сивия списък в черния. Става дума за  и  . През 2019 г. мониторингът ще продължи по отношение на други 34 държави. Прекратява се мониторингът върху 25 държави, включени в първоначалния процес на скрининг. Причина са промените, извършени от тях.", "date": "2019.03.12", "title": "ЕС обяви още 15 страни за перачници на пари"}
{"url": "http://clubz.bg/80534-pomagachyt_na_arabadjievi_ot_barselona_syshto_e_zadyrjan", "text": "Георги Семерджиев (Жоро Шопа), в чиято къща в Испания бяха арестувани издирваните Ветко и Маринела Арабаджиеви, също е бил задържан в Барселона, съобщиха във вторник от прокуратурата. Вчера е била издадена Европейска заповед за арест на Семерджиев, уточни говорителят на главния прокурор Румяна Арнаудова.. Арабаджиеви се изправят пред съда в Испания Малко след 10 ч. днес в Барселона започва полицейска акция. В 10.45 ч. испанските власти задържат Семерджиев в Барселона, каза още Арнаудова. До 5 дни трябва да се гледа мярката му за неотклонение, като испанският съд ще трябва да реши дали той да бъде екстрадиран в България. В края на миналата седмица Софийската районна прокуратура започна досъдебно производство срещу Семерджиев за лично укривателство на фамилията Арабаджиеви. Укривателят на Арабаджиеви купил къщата през 2016-а Пред бТВ тогава той твърдеше, че двамата съпрузи не са се укривали при него, а са били на гости в дома му и сами са решили да се предадат. Георги Семерджиев е кумувал преди време на сватбата на дъщерята на Арабаджиеви - Алекс, според разпространени в медиите снимки, съобщава бТВ. Младоженецът е Стайко Стайков, който заедно с баща си -  алкохолния бос Миньо Стайков, също сега е с обвинения от специализираната прокуратура. \n\tМиналата седмица Георги Семерджиев беше задържан заедно с Арабаджиеви, защото също беше търсен, но не от българските, а от швейцарските власти. Те обаче се отказаха от искането си и българската прокуратура започна веднага досъдебно производство. Ако бъде доказана вината му, законът предвижда до 5 години лишаване от свобода. Все още се чака и решението на испанския съд за екстрадицията на Арабаджиеви. По неофициални информация дъщеря им Александра е била в Барселона и им е осигурила адвокат. Укривателят на Арабаджиеви купил къщата през 2016-а", "date": "2019.03.12", "title": "Помагачът на Арабаджиеви от Барселона също е задържан"}
{"url": "http://clubz.bg/80515-kim_ne_se_kandidatira_na_parlamentarnite_izbori_v_severna_koreq", "text": "Парламентарните избори в Северна Корея протекоха по обичайния начин за авторитарната държавна - 99,99 процента от населението гласува (останалите 0,01 процента са  . Новото в случая е, че Ким Чен Ун не се кандидатира, предаде Би Би Си. 99 на сто в Северна Корея гласуват на избори Във Върховното народно събрание обаче влиза друг от лидерите на Северна Корея - Ким Йо Чен, младата сестра на председателя на Държавния съвет на КНДР. Парламентарните избори в страната се използват от Пхенян, за да легитимира управлението си - акт, който международната общност определя за безсмислен. На всяка бюлетина е представен само един одобрен от държавата кандидат.  Рейчъл Минйонг Лий, която е анализатор от сайта \"СК Нюз\", заяви пред Би Би Си, че липсата на Ким не означава, че неговата власт намалява. Що се отнася до сестрата на лидера, Лий твърди, че Ким Йо Чен не е била избрана на предишните избори през 2014 година, но оттогава е станала членка на Събранието,  Рокади в Пхенян. Ким назначи сестра си в Политбюро През 2014 г. тя заместник-директорка на ключовия партиен отдел за \"Пропаганда и агитация\". Тя често придружава брат си по време на чуждестранните му пътувания, като беше до него и на срещата с американския президент Доналд Тръмп в Ханой. Тръмп и Ким се разделят без споразумение Вотът на изборите в неделя бе задължителен за всички жители на Северна Корея над 17-годишна възраст, въпреки че нямаше богат асортимент от кандидати. Парламентът се избира на всеки пет години, участвалите в гласуването са винаги близо до 100 процента, а подкрепата за Работническата партия е универсална. Рокади в Пхенян. Ким назначи сестра си в Политбюро Тръмп и Ким се разделят без споразумение", "date": "2019.03.12", "title": "Ким не се кандидатира на парламентарните избори в Северна Корея"}
{"url": "http://clubz.bg/80522-rusiq_se_gotvi_za_vojna_s_nato_tvyrdi_razuznavatelen_doklad", "text": "През 2019 г. Русия ще се опита да повлияе на изборите за Европейски парламент, ще продължи разузнавателните операции и операциите за влияние срещу Запада и ще продължи да се готви за въоръжен конфликт с НАТО според последната годишна оценка на заплахите, направена от Службата за външно разузнаване не Естония и цитирана от американската телевизионна верига Ен Би Си. Новините на Eн Би Си са получили изключителен предварителен достъп до  , който отразява дейността и целите на руските разузнавателни служби в съседна Естония. Русия ще се съсредоточи върху европейските избори в големите държави членки - Германия, Франция и Италия - които имат най-големите национални делегации в следващия Европейски парламент. Според доклада руските разузнавателни служби ще продължат широката кампания за кибершпионаж срещу Запада, която провеждат от години,в която военното разузнаване (ГРУ) и Федералната служба за сигурност (ФСБ или бившето КГБ) ръководят повечето операции. Документът споменава и групите за кибершпионаж и атаки като АРТ28, Sandworm, SNAKE APT и посочва, че в тях работят киберпрестъпници. Руските специални служби използват всякакви източници за събиране на информация - човешки, кибер, електронни и радиосигнали - включително се месят в гражданските съобщителни служби в страната и в чужбина. Той посочва, че руските власти принуждават доставчиците на услуги да разкриват кодовете за декриптиране, докато ФСБ работи по декриптирането на комуникациите от чуждестранните доставчици. Миналата година Русия е разположила седем военни съединения на по-малко от 50 километра от западната си граница, пише още в доклада. Повечето от тези единици са по границите с Беларус и Украйна, но Псковската въздушно преносима дивизия е край естонската граница и е първата, която е била усилена с трети полк. Анализирайки последните руски военни учения, документът заключава, че \"руските въоръжени сили последователно тренират за голям военен конфликт с НАТО\". Ръководството в Русия се страхува от разпространението на демокрацията и че руското военно командване смятат, че въоръже конфликт може да бъде запален от \"цветна революция\" в някоя от съседните на Русия страни, с други думи - от западните разузнавателни служби, които окуражават демократични надигания. Ако избухне криза, Русия най-вероятно първо ще нападне балтийските държави, но конфликт между Русия и НАТО ще включи и атаки срещу Западна Европа, се казва в доклада. Руският президент Владимир Путин продължава да съсредоточава вниманието си върху Беларус и да привлича както ръководството й, така и населението по-близо до Русия и по-далече от западните влияния, смята естонското разузнаване. Той отбелязва и нова тенденция, при която руската държава използва цивилни кораби да изпълняват задачи на правителството. Документът отбелязва \"провокативно поведение\" на руски граждански кораби, включително навлизане без разрешение в чужди териториални води и разузнаващи за подводните комуникации на други държави. Корабособствениците и екипажите трябва по всяко време да бъдат готови да изпълняват национални задачи, независимо от географското положение, предупреждава докладът.", "date": "2019.03.12", "title": "Русия се готви за война с НАТО, твърди разузнавателен доклад"}
{"url": "http://clubz.bg/80520-makron_predlaga_utopii_spored_kurc", "text": "Австрийският канцлер Себастиан Курц определи днес като \"утопични\" най-новите проекти на Еманюел Макрон за Европа, по-специално идеята за европейска минимална заплата, и даде подкрепата си за германските контрапредложения, предаде Франс прес, цитирана от БТА. Макрон зове за европейски ренесанс (ПЪЛЕН ТЕКСТ НА МАНИФЕСТА) Макрон предложи създаване на \"социален щит\" за европейците и в този смисъл - \"едно и също заплащане за едно и също работно място и европейска минимална заплата, адаптирана към всяка държава\". Реалистичен ли е \"ренесансът\" на Макрон?  Такъв проект е \"напълно нереалистичен\", поради различията в стандарта на живот в европейските държави и би довел също до това или държави с по-ниски нива на заплатите да загубят привлекателността си, или по-богатите държави сами да финансират изравняването на нивата на заплатите, смята австрийският канцлер. Подобно на Германия, той отхвърли всякаква идея за обединяване на дългове, докато френският президент отдавна се застъпва за създаването на значителен бюджет на еврозоната, за да се финансират бъдещи проекти. \n\tТакова обединяване на дълговете на общността би било \"много опасно\", тъй като би подтикнало вече дълбоко задлъжнелите държави да продължат по този път, смята ръководителят на австрийското правителство. Реалистичен ли е \"ренесансът\" на Макрон? ", "date": "2019.03.12", "title": "Макрон предлага утопии според Курц"}
{"url": "http://clubz.bg/80521-cherna_dupka_na_hoking_grejna_na_50_pensa", "text": "Паметта на Стивън Хокинг и изследванията му върху черните дупки бяха почетени на лицето на английска монета от 50 пенса. Физикът почина на 14 март 2018 г., оставяйки ярка следа в света на науката. Хокинг се присъединява към групата елитни учени (Исак Нютон, Чарлс Дарвин), чието име е увековечено на монета, съобщава Би Би Си. Дизайнът на стотинката е на Едуина Елис. Основната ѝ идея била да отрази начина, по който физикът „направи трудните теми достъпни, интересни и близки“, особено черните дупки. Децата на Хокинг – Луси и Тим, вече са посетили Кралския монетен двор, за да видят монетата. Какво са черните дупки, как функционират и може ли астронавт да премине през тях, без да стане на спагети, Хокинг обяснява в бестселъра си „Кратка история на времето“. Приживе е споделял за откритието си, че черните дупки всъщност не са черни, като вероятно „най-голямото си постижение“. Гениалният Стивън Хокинг издъхна на 76 г. Когато е на 22 години, Хокинг получава диагнозата амиотрофична латерална склероза и лекарите не му дават дълго време живот. Болестта засяга моторните му умения и дори гласа му, но въпреки това в продължение на 30 години е Лукасов професор по математика в Кеймбриджкия университет – пост, заеман някога от Нютон. Физикът е предложен и за лице на нова банкнота от 50 паунда – решението предстои да се вземе през лятото.", "date": "2019.03.12", "title": "Черна дупка на Хокинг грейна на 50 пенса"}
{"url": "http://clubz.bg/80533-svetyt_ne_slusha_po_malko_muzikata_na_majkyl_djeksyn", "text": "Емоционални и очаквано двуполюсни са реакциите, предизвикани от документалния филм „Напускайки Невърленд“, достъпен в HBO GО от 8 март. Разказите на двама мъже, че като деца са били сексуално малтретирани от Краля на попа, шокираха, отвратиха или възмутиха феновете на Майкъл Джексън. Още преди премиерата на филма семейството на Джако заведе дело срещу НВО за 100 млн. долара. Компанията отказа да спре разпространението му, а в деня на телевизионната премиера във Великобритания тълпа демонстранти препречи входа на телевизията, която го излъчи – „Канал 4“. Дни по-късно най-силно се чуват гласовете, че артистът и изкуството му не са едно и също нещо, че подобни обвинения не бива да отнемат от стойността на хитовете на Джексън. Факт е, обаче, че подобни неща вече се случват: продуцентите на анимационния сериал „Симпсънс“ изтеглиха от ефира епизода си с персонаж, озвучен от певеца, негова статуя бе премахната от Британския национален музей на футбола, а някои радиостанции в Канада и Нова Зеландия внимателно отбягват песните му. Въпреки това, популярността на музиката му не е пострадала, съобщава „Ню Йорк таймс“, позовавайки се на изследване на пийпълметричната компания „Нилсен“. От началото на годината песните на Джексън са стриймвани между 16 и 17 млн. пъти седмично в САЩ от трите най-големи музикални платформи „Спотифай“, „Епъл мюзик“ и „Тайдъл“. През изминалата седмица – периода точно след световната премиера на „Напускайки Невърленд“, парчетата му са слушани общо 16 497 000 пъти. Промяна няма и в резултатите, измерващи слушането ден за ден. В седмицата след премиерата друга компания – BuzzAngle – дори отбелязва обратна тенденция и нарастване в броя на слушателите. Но някои радиостанции в САЩ все пак са повлияни от документалния филм – обикновено песните на Джако се пускат около 2 хил. пъти дневно, а след „Напускайки Невърленд“ – не повече от 1 500 пъти. Почитателите му наистина продължават да го защитават безрезервно и изтъкват факта, че делото срещу певеца от 2005 г., както и двата внезапни обиска в имението му „Невърленд“, не са доказали нищо. Те заемат страната на семейството на Джексън и обвиняват Джеймс Сейфчък и Уейд Робсън в търсене на слава и пари. Освен че организираха протест пред входа на британския „Канал 4“, защитниците на певеца са предприели кампания в подкрепа на звездата – банери с надпис „Фактите не лъжат. Хората – да“ са на автобуси от градския транспорт в Лондон и рекламират краудфъндинг платформата „MJInnocent“, която финансира банерите. Аника Котеча, администратор на „MJInnocent“ и майка на две деца, лично е познавала Джексън и е била в имението му. \"Когато станете жертва на такова извращение, част от вас умира\" Уебсайтът на феновете сериозно се е заел да изчисти опетненото име на техния идол, но не залага единствено на емоционалната страна. За да бъде оправдан Джексън и в   американката Тифани, която публикува в Туитър под името „RideTheBoogie“, заедно с Котеча, издирва за кампанията си адвокати и журналисти, добре запознати с обвиненията срещу поппевеца. Впрочем, Тифани признава, че е била жертва на сексуален тормоз и твърди, че това ѝ помага да разпознае фалшиво обвинение. Всъщност, това движение съществува още от 1993 г., когато за пръв път излизат наяве истории за сексуална злоупотреба с невръстни деца. Основните им съмнения за истинността на твърденията на Робсън и Сейфчък са породени от това, че и двамата вече са свидетелствали пред съд и не са разказали нищо от това, което сега излиза в документалния филм. Според феновете, Робсън променя варианта на своята история, когато Джексън му отказва роля в тематичната продукция на „Цирк дю Солей“. 10 неоспорими факта за Майкъл Джексън и децата в живота му Движението се разпростира и отвъд океана – Деймиън Шийлдс, дългогодишен почитател и автор на книга за музиката на Джексън, защитава името на Краля на попа от Австралия. Шийлдс намира за неправилно решението на режисьора Дан Рийд да лиши от право на отговор във филма си семейството на Джако: Но както Шийлдс, така и Тифани признават, че защитата на Джексън е трудна задача. Би Би Си задава на феновете въпроса как днешните обвинения влияят на музиката на попиконата? Но Тифани е на противоположното мнение: 10 неоспорими факта за Майкъл Джексън и децата в живота му", "date": "2019.03.12", "title": "Светът не слуша по-малко музиката на Майкъл Джексън"}
{"url": "http://clubz.bg/80532-propadna_poredniqt_shans_za_brekzit_sys_sdelka_video", "text": "Британският парламент отхвърли във вторник вечерта променената сделка за \"Брекзит\" на министър-председателката Тереза Мей, убивайки поредния шанс за излизане на Великобритания от ЕС със споразумение. \"Мей и Юнкер не договориха нищо ново за \"Брекзит\" Депутатите в Камарата на общините гласуваха с 391 на 242 против допълненията към подписаното от Мей и 27-те лидери в ЕС споразумение, което те вече веднъж отхвърлиха с безпрецедентното мнозинство от 230 гласа на 15 януари. Веднага след гласуването Мей каза, че в сряда депутатите ще гласуват дали да изключат \"Брекзит\" без споразумение, а вдругиден - дали Великобритания да поиска удължаване на преговорите за напускане на ЕС. Тя добави, че парламентът има ограничен избор:  Ако утре Камарата гласува да изключи напускане без сделка, това би принудило правителството да поиска удължаване на преговорите с цел да бъде постигната сделка или да оттегли молбата на страната за излизане от ЕС.  За удължаване на преговорите Обединеното кралство се нуждае от единодушното съгласие на 27-те държави членки. До датата за \"Брекзит\" остават 17 дни. В полунощ на 29 срещу 30 март изтичат двете години за преговори след подаването на молбата за напускане, които договорът на ЕС позволява. Досега европейските институции и 27-те дадоха да се разбере, че не са склонни на отсрочка, отиваща отвъд насрочените за 24-26 май избори за Европейски парламент - време, което едва ли би стигнало за намиране на изход от кризата. Гейпс е сред няколкото лейбъристки депутати, които напуснаха партията заради несъгласия с лидера ѝ Джереми Корбин. Мнозинството в партията неотдавна принуди Корбин да допусне свикването на втори референдум за британското членство в ЕС. Двете тежки поражения на Мей във важни гласувания в Камарата на общините поставят въпроса колко още време тя може да се задържи на власт. По-рано днес Мей помоли депутатите да подкрепят споразумението ѝ за излизане от ЕС. Тя предупреди, че \"ако тази сделка не бъде приета, тогава Брекзит ще бъде изгубен\", предаде Асошиейтед прес, цитирана от БТА. В началото на дебатите в Камарата на общините, преди ключовото гласуване тази вечер, тя каза, че е получила от ЕС \"подобрения\" на сделката, която депутатите отхвърлиха през януари. Въпреки това много поддръжници на \"Брекзит\" все още смятат, че споразумението държи Великобритания твърде обвързана с ЕС.  Главният юридически съветник на британското правителство Джефри Кокс заяви пред парламента, че народните представители трябва да вземат политическо решение дали са склонни да приемат гаранциите на сделката за Брекзит, предаде Ройтерс. Преди това Кокс каза, че претърпелият изменение документ не е дал на Великобритания юридически средства за едностранно излизане от предпазната мярка за границата между Северна Ирландия и Република Ирландия. Той обаче смята, че документът значително намалява риска от това Великобритания да бъде хваната в капана на този механизъм. Още докато течаха дебатите преди гласуването, главният преговарящ на ЕС Мишел Барние даде да се разбере, че без сделка няма да има преходен период.  ", "date": "2019.03.12", "title": "Пропадна поредният шанс за \"Брекзит\" със сделка (ВИДЕО)"}
{"url": "http://clubz.bg/80526-ep_%E2%80%9Eseveren_potok_2%E2%80%9C_zasilva_zavisimostta_ot_kremyl", "text": "Европарламентът остава загрижен от факта, че проектът за разширяването на газопровода „Северен поток“ може да увеличи зависимостта от руските доставки на газ и да застраши европейския вътрешен пазар. Този текст се съдържа в резолюция, приета днес на пленарна сесия в Страсбург с 402 гласа „за“, 163 „против“ и 89 „въздържали се“. Тя последва вчерашния дебат относно доклада „За състоянието на политическите отношения ЕС-Русия“ на латвийската евродепутатка Сандра Калниете. Санкциите срещу Русия отново разделиха евродепутатите Санкциите срещу Русия трябва да бъдат продължени, смятат евродепутатите Причина е, че тя все така нарушава международното право. От 2015 г. се наблюдават нови области на напрежение между ЕС и Русия, включително заради намесата на Кремъл в Сирия, Либия и Централноафриканската република (ЦАР), както и продължителните агресивни действия в Украйна. Резолюцията изтъква подкрепата на Москва за партии, действащи срещу ЕСь и крайнодесни движения. Русия продължава да се намесва в политическите избори и да нарушава човешките права на собствените си граждани. Санкциите, които ЕС трябва да бъде готов да наложи, е необходимо да бъдат съразмерни на заплахите от Русия. ЕС трябва да преразгледа споразумението си за сътрудничество с Русия и да го ограничи до области от общ интерес. Тя вече не може да бъде смятана за стратегически партньор. Европарламентът: Спрете „Северен поток 2“ Според евродепутатите световните предизвикателства като климатичните промени, енергийната сигурност, цифровизацията, изкуствения интелект и борбата с тероризма изискват избирателно обвързване. По-тесни отношения ще бъдат възможни, само ако Русия изпълни изцяло споразуменията от Минск, за да сложи край на войната в Източна Украйна и да започне да спазва международното право. Депутатите осъждат руските дезинформационни кампании и кибератаки, целящи увеличаване на напрежението в ЕС. Те са загрижени, че отговорът на Брюксел на пропагандата и дезинформацията е недостатъчен. Депутати поискаха незабавно европейски „Закон Магнитски“ Европарламентът отхвърля нарушаването от страна на Русия на въздушното пространство на държавите от ЕС, най-вече в района на Балтийско море. Това незачитане на международните правила създава заплаха за съседите на Русия в районите на Черно, Балтийско и Средиземно море, се казва в резолюцията. ЕП е загрижен и от постоянната подкрепа на Русия за авторитарни режими в страни като Северна Корея, Иран, Венецуела и Сирия. Депутатите изразяват съжаление, че за да дестабилизира страните, насочили се към присъединяване към ЕС, Москва подкрепя организациите и политическите сили, които се противопоставят на споразумението от Преспа, довело до проправяне на пътя на Македония към евроатлантическа интеграция. Парламентът осъжда и незаконната финансова дейност и прането на пари от Русия, което вероятно възлиза на стотици милиарди евро, изпрани през ЕС всяка година. Това създава заплаха за европейската сигурност. Засегнатите страни от ЕС трябва да прекратят всички визови и паспортни програми, от които се възползват руските олигарси.  Европарламентът: Спрете „Северен поток 2“ Депутати поискаха незабавно европейски „Закон Магнитски“", "date": "2019.03.12", "title": "ЕП: „Северен поток 2“ засилва зависимостта от Кремъл"}
{"url": "http://clubz.bg/80517-kmet_dyrji_vsichki_slujiteli_s_molbi_za_napuskane_bez_data", "text": "Кметът на Община Стрелча Стойно Чачов се проверява от \"Икономическа полиция\". По неофициална информация на Нова тв причина е Според телевизията през 2016 година, когато встъпва в длъжност, той е накарал цялата общинска администрация да попълни молби за напускане и да ги подпише, без обаче да има вписана дата. Преди дни между Чачов и главния инженер възникнал скандал и служителят бил освободен точно с такава заповед. Според БНТ операцията е на \"Икономическа полиция\", а действията са им по неотложност. Преглеждат се документи в общината по съмнения за това, че са с невярно съдържание. По-късно говорителят на главния прокурор Румяна Арнаудова хвърли светлина, че сигналът е от бивш служител на общината. А именно: че през 2016 г. кметът ги събрал и ги накара лад посписат молба за назначаване и молба за напускане. Спрямо сигналоподателя кметът вече е \"реализирал\" действието напускане. Затова той сега е разследван за престъплението \"принуда\", стана ясно още от думите на Арнаудова. Според прокуратурата става дума за злоупотреба с власт. Днес разследващите търсят най-малко 17 такива заявления за напускане и се разпитват свидетели. В рамките на утрешния ден прокурорът ще вземе решение за ангажиране на наказателна отговорност. Арнаудова смята, че и без документите Чачов може да получи присъда, която в случая е до 6 г. Бивш кмет на Пазарджик и Стрелча осъден на 6 години затвор за сексуално насилие Чачов седна в стола на общински кмет на Стрелча, след като предшественикът му Иван Евстатиев беше арестуван и осъден на 4 години затвор за изнасилване на 16-годишно момиче. Евстатиев беше предсрочно освободен. Според официалната биография на Чачов  . Женен е за “Мисис Баба” Дони Василева от 2017 година. Чачов е кмет от АБВ. След 12 години на власт - прокурорско обвинение срещу Панайот Рейзи Само във вчерашния ден бе съобщено за прокурорски обвинения срещу кметовете на Златица и Созопол. По-рано клиенти на прокуратурата станаха граноданачалниците на Пловдив, Септември, Батак, кметицата на жк \"Младост\" в София и др. След 12 години на власт - прокурорско обвинение срещу Панайот Рейзи", "date": "2019.03.12", "title": "Кмет \"държи\" всички служители с молби за напускане без дата"}
{"url": "http://clubz.bg/80518-vyrnatite_ot_bylgariq_migranti_poveche_ot_vlezlite_nezakonno", "text": "България е върнала повече мигранти, отколкото са влезли незаконно в страната пред 2017 и 2018 г. Това отчете зам.-министърът на вътрешните работи Красимир Ципов на кръгла маса „Управление на миграционната политика в контекста на изборите за Европейски парламент“, организирана в Народното събрание. По думите му от последния доклад на Европейската комисия за напредъка по програмата за миграция става ясно, че през 2018 г. има значителен спад на миграционния натиск на ЕС с 25%. Това е и най-ниското ниво за последните пет години. Председателят на депутатите от ГЕРБ Цветан Цветанов предупреди, че темата за миграционната заплаха трябва да бъде разглеждана и през призмата на предстоящите избори за членове на Европейския парламент, защото тя неизменно ще бъде използвана от популистките движения с цел извличането на краткосрочен политически дивидент. По думите му в темата с миграцията не трябва да има популизъм, а България изпълнява своя ангажимент по охраната на външната граница на ЕС с Турция. През последните 2 години има нулев миграционен натиск по границата През 2018 г. са установени 150 000 новопристигнали мигранти в ЕС. Това е с 25% по-малко от броя им за 2017 г. и с 90% по-малко от 2015 г. По време на пика на мигрантската криза Европа трябваше да реагира бързо и смятам, че се справи успешно, като дори за момент не се отклони от принципите и отговорностите си\", отчете еврокомисарят по цифрова икономика и цифрово общество Мария Габриел. Генералният директор на Международния център за развитие на миграционни политики Михаел Шпинделегер също смята, че темата миграция ще бъде една от водещите в предстоящата европейска кампания.  , каза Шпинделегер.", "date": "2019.03.12", "title": "Върнатите от България мигранти - повече от влезлите незаконно"}
{"url": "http://clubz.bg/80524-sdelkata_na_mej_za_brekzit_predvaritelno_obrechena", "text": "Британският правителствен адвокат Джефри Кокс заяви, че постигнатите промени по сделката на Мей за \"Брекзит\" може да не елиминират напълно възможността страната да се обвърже безсрочно с предпазващия механизъм на границата с Република Ирландия, предаде Асошиейтед прес. Какво договориха Мей и Юнкер за „Брекзит“ Кокс обяви, че промените в частта на споразумението за напускане за \"бекстоп\". В последния параграф на съобщението си обаче правният експерт призна, че промените не дават на Обединеното кралство (ОК)  , за да напусне Лондон споразумението без одобрението на ЕС.  \"Мей и Юнкер не договориха нищо ново за \"Брекзит\" Кокс бе изслушан от Камарата на общините, където повтори изразената си по-рано позиция - Великобритания ще може да прекрати \"бекстоп\" при проява на \"недобросъвестност\" от страна на ЕС. С други думи, ако и двете страни спазват поетите ангажименти, Лондон няма да може едностранно да се освободи. Изявлението на Кокс бе последвано от бурната реакция на твърдите брекзитъри от Консервативната партия, представители на групата \"И Ар Джи\" (движение в Консервативната партия, в което участват 80 представители в Камарата на общините и което най-малко се страхува от перспективата за твърд \"Брекзит\"). Още в началото на деня, преди обръщението на правителствения адвокат, лидерът на лейбъристите Джеръми Корбин написа в Туитър, че промените в споразумението между премиерката Тереза Мей и Брюксел за \"Брекзит\" са крайно недостатъчни.     По-рано Джейкъб Рийс-Мог - лидерът на \"И Ар Джи\" заяви, цитиран от \"Гардиън\", че ще подкрепи сделката на Мей при две условия: След изявлението на Кокс първото условие не бе спазено. По-късно от ДЮП излязоха с изявление, че няма да подкрепят сделката на Мей - съобщението бе споделено в Туитър от лидерката на партията Арлийн Фостър. При неуспех на вота тази вечер на 13 март парламентът ще гласува за напускане без сделка. Ако и това предложение не бъде одобрено, на 14 март Камарата на общините ще гласува за удължаване на срока за \"Брекзит\". \"Мей и Юнкер не договориха нищо ново за \"Брекзит\"", "date": "2019.03.12", "title": "Сделката на Мей за \"Брекзит\" - предварително обречена"}
{"url": "http://clubz.bg/80505-putin%C2%A0shte_se_zadyrji_na_vlast_do_posledniq_si_dyh", "text": "Работата е там, че до 2012 г. Путин така или иначе вземаше решения и действаше в рамките на закона. През 2008 г. приключи вторият му президентски мандат, неособено демократичен, но все пак той предаде властта на друг президент (на 2 март 2008 г. Дмитрий Медведев е избран за президент на Русия, бел. ред.). Но след четири години толкова цинично, обидно и оскърбително за цялото руско общество беше обявено, че цялата история с Медведев е била една формалност, защото той (Путин, бел ред.) никога не си е тръгвал и не е смятал да го направи. И когато стана ясно, че този нещастен Медведев е променил Конституцията и е удължил президентския мандат от 4 на 6 години, за да може Путин да се върне не за 8, а за 12 години – до 2024 г., в този момент аз започнах да си спомням събитията, на които съм свидетел и съучастник. И започнах да мисля за това - тази история трябва да бъде разказана. А когато започна войната в Украйна, почувствах и отговорност да направя този филм.   Разбирате ли, тази симпатия се появява преди всичко за сметка на правилното изпълнение на ролята на главния герой. Животът показа, че в този период от време Путин не беше искрен, а е изпълнявал своята предварително написана роля. Той е работел за хората, които са го измислили. Трябва да разберем, че Путин е бил измислен и поставен в президентския кабинет. Но това не са били консерваторите, не са били реваншистите, не и комунистите, а именно демократическият либерален блок в управлението на Русия. И когато те по някакъв начин го нагърбиха с тази власт, направиха го президент, той практически веднага започна да се отървава от тези хора. И заедно с това започна да се отказва от ролята, която е играл дотогава, за да се получи този кабинет. Днес вече имаме този несимпатичен, но истински Путин - такъв, какъвто е бил винаги. Когато започнах да преглеждам своите стари архиви, а те са доста, аз самият се удивих. През 2000 г. той току-що беше влязъл в президентския кабинет. А времето беше твърде малко, за да покаже какво ще стане. Имаше толкова много въпроси, които можехме да обсъждаме с президента на Русия. Но тези мои въпроси бяха свързани със сменяемостта на властта, с имперските амбиции, с вождизма, с диктатурата. Реално нищо не сочеше натам по въпросите, които обсъждахме. Навярно това, което виждах около Путин, подсъзнателно ме е карало да мисля за това. И тези съмнения се оказаха правдиви. Тук се появява въпросът – защо ми е трябвало цяла година да наблюдавам Путин? Моята жена още с избирането му успя да види години напред това, което аз не успях да осъзная тогава. И ето тук се появява разликата между естественото възприятие на живия човек и разбирането на ситуацията от хората, които са замесени в практическия политически живот. Даже и без да бях политик, бях заложник на голямото количество необходими компромиси - всякакви обстоятелства извън демократичните, но идеологически нужди на Русия. Така че може и аз да бях един малък Елцин, който от името на всички руснаци решаваше какво е най-добре за Русия. Много са важни тези компромиси, това е един много важен проблем – когато чрез недемократични методи се опитват да съхранят или да развиват демокрация. Това е пълен абсурд. Но с този абсурд се занимават политиците в много страни по света. А жена ми, на която и по майчина, и по бащина линия роднините са били жертви в ГУЛАГ, за нея човек от системата на КГБ е просто неприемлив. Няма нужда да бъде разсъждавано дали е добър или лош, оценката е на нивото на емоцията. И мога да кажа, че за мен това също е голям урок. Нужно е преди всичко по тези въпроси да се доверяваме на сърцето си и да имаме избор. Всеки трябва да има право на избор.  Да, имаше много любопитна реакция. Преди този филм срещу мен бяха заведени дела в прокуратурата за екстремизъм, за създаване на международни скандали, имаше специално подписан от Путин закон, за да бъде забранен филмовият фестивал, който провеждам в Русия. Изведнъж, когато се появи този филм, всичко спря. Имам усещането, че президентската администрация е казала: „За нас този човек повече не съществува. Изобщо не е нужно да говорим за него, той просто не съществува.“ Даже фестивалът, който беше забранен, беше отново разрешен. Това е нещо съвсем ново в руската политическа технология, но е факт. Въпреки че може и сам да си измислям всичко това, защото на мен никой нищо не ми е докладвал. Много е простичко. Всички знаят, че Путин е разглеждал двама кандидати за своето временно заместничество. И Медведев е спечелил, защото е бил по-слаб от своя конкурент. Но дори и слабият Медведев за 4 години на формално заемане на поста държавен глава е успял да се сдобие със сили, които накараха Путин по-рано да го махне. За него беше важно винаги да задържи властта. И проблемът на Русия е в това, че Путин ще се задържи на власт до последния си дъх.  Това е поколение, което преди всичко никога не е изпитвало радостта и щастието от прехода към свободата след падането на комунистическия режим. Защото по някакъв начин е съзрявало в действаща путинска система на властта. Така тези млади хора приемат като даденост путинската система, приблизително както и аз, когато се родих в Съветския съюз. За мен всичко беше съвсем естествено – еднопартийна система, никакви избори, Варшавски договор, пионерската организация. Всъщност аз не познавах нищо друго. И сега това поколение по някакъв начин прилича на всички нас, които се родихме в Съветския съюз. Но за разлика от нас, които сме познали свободата, младото поколение на Путин в по-малка степен ще се бори за своята свобода просто защото не знае какво е това.      Защото свободата не е някакъв златен свитък. Не е нещо, което вземаме и слагаме в сейф, който може да отворим след петдесет години и този свитък да си е там. Свободата е цвете, което може да загине както от силно слънце, така и от дебела сянка, от това, че го облива пороен дъжд, или от суша. За да я имаме свободата, трябва да се грижим за нея всеки ден.", "date": "2019.03.12", "title": "Путин ще се задържи на власт до последния си дъх "}
{"url": "http://clubz.bg/80535-pragmatichno_konsumatorsko_i_iznejeno_pokolenie", "text": "Каква е днешната българска младеж? Първо да уточним, че няма една българска младеж - има българска и ромска младеж. Уви, разделени са. Неприятно отчетливо. Пиша го прокативно грубо, барем някой се стресне. Това е един от тъжните ми изводи от огромното изследване за младежта, което направихме през отминалата година с „Галъп интернешънъл“ и осмислихме с Института по социология „Иван Хаджийски“ под ръководството на фондация „Фридрих Еберт“. Изследването обхваща поколението на възраст между 14 и 29 години в десет страни от нашия регион. Тепърва предстоят сравненията с останалите. Кои са новите неща в сравнение с изследванията за младежта, проведени през 2010 и през 2014 година? Ако се питаме кога новите социални медии ще победят традиционните, при младите това вече се е случило. Интернет е победил телевизията. Защото там може да се споделя. Въобще, поколението е наистина все по-споделящо. Социалното се е уравновесило с егоистичното. Ако в годините на прехода впечатление правеше развързаният индивидуализъм, днес махалото очевидно се е върнало. Не само заради известна нормализация към някакъв минимум солидарност, но и заради все по-мрежовото общество, в което живеем. Без значение дали имат пари или не, младите държат да показват жизнен стил на консуматори. Мобилните устройства са много повече от средство за комуникация - те са един вид портал към допълнителна идентичност, който се мисли като неизменен атрибут, а не като вещ на лукса. Проверихме го и с нарочно изследване в райони, наричани гета: беден или богат, в гето или не - смартфон и лек автомобил трябва да имаш. В сравнение с изследването през 2014 сега младите са по-големи оптимисти. Това, разбира се, е функция и на традиционната за младите поколения оптимистична настройка. Но има и (поне) един проблем, който се забелязва много по-отчетливо в сравнение с 2014 - опасенията от социална несправедливост (споменават се в 45% от случаите). Не е ясно какво точно влагат младите в това, но е ясно, че им звучи като проблем. Болезнено се усилва и усещането за корупция (42% от отговорите го съдържат). Към страховете, разбира се, се добавя и бедността (42%). И още, и още. В същото време обаче съзнанието за сериозни проблеми в обществото не води до активизъм - напротив, интересът към политиката е опасно нисък. Ако през 2014 година имаше цели 40%, от които може да се очаква някакъв интерес към външната и вътрешната ни политика, сега делът им е едва 14 на сто. А що се отнася до политиката на ЕС, спадът в интереса е от 31% на 11%. Спада очевидно и желанието за емиграция. Ако през 2002 година 14% са казали, че нямат намерение да емигрират, през 2014 делът им вече е бил 47%, а през 2018 - цели 61%. В същото време национализмът като че ли расте. В десетте страни, обхванати от изследването, проверихме отношението към следните две твърдения: „Гордея се, че съм гражданин на моята страна\" и „Би било най-добре, ако страната ни е населена само с истински българи/сърби/словенци и т.н.“. Оказва се, че цели 81% от българските младежи са съгласни с първото твърдение, а с второто - 65% от тях. И ако първото е форма на патриотизъм, а второто води към нещо по-злокачествено, ние, българите, се оказахме начело и по двете. Национализмът явно е на мода в България. Може би защото нямаме спомени за реални проблеми по тази тема, за разлика от много от обществата в региона. А колко бързо порастват днешните младежи? С прехода от образование към заетост успяват по-бързо, отколкото с другия важен житейски завой - от родителския дом към собствено жилище и собствен личен живот. Да, надделява желанието за брак и две деца, но това все повече се отлага. В същото време сексуалната разкрепостеност продължава да напредва. През 2014 година 31% от младите са смятали въздържанието преди сватбата за добродетел, а 42% - за остаряло схващане. Днес 66% го намират за остаряло, а само 15% го виждат като добродетел. И още интересни данни: стремежът към висше образование остава значим, но тенденцията към нарастване на това желание, наблюдавана в последните десетилетия, изглежда е прекратена. През 1987 година 54% искат висше, 62% през 1995, 69% през 2002, 73% през 2014, а днес - 59 на сто. В България явно висшето образование се е масовизирало и затова вече не е особена стръв. А и структурата на поколението не предполага допълнително настървяване. За образованието се мисли като за пазар. 31% са напълно съгласни, че в България оценки се купуват, а други 24% са донякъде съгласни с това твърдение. Не че младите харесват това, просто го констатират. А като първи фактор за намиране на работа посочват... късмет. Накратко: онова, което така или иначе виждаме, се потвърждава от резултатите от това изследване. Идва едно прагматично, консуматорско поколение. Не бързат да приключват купона. Настройват се за яко работене и яко парти. В което място за деца и постоянна връзка има може би само на думи. Нищо изненадващо всъщност. Случва се нещо съвсем банално. Вероятно това е новата нормалност. Но май е леко луксозна. Защото поколението изглежда твърде изнежено и твърде дистанцирано от обществения живот - на фона на потенциалните предизвикателства, които се задават. Банално е и друго: че младите поколения се смаляват. Това е обща тенденция за нашата част от света. Единственото небанално в българския случай е скоростта на смаляването. Меко казано, небанално.", "date": "2019.03.12", "title": "Прагматично, консуматорско и изнежено поколение"}
{"url": "http://clubz.bg/80512-incidentite_s_perkite_po_grafa_stanaha_recidiv_pak_gi_smenqt", "text": "След като само в рамките на десетина дни двама души пострадаха от ограничителите по трамвайното трасе на \"Графа\", във вторник столичният кмет Йорданка Фандъкова обяви, че ще разпореди мерки. Случаите с хора, спънали се в стърчащите ограничители, оприличавани на \"перки\", обаче са в пъти повече. Или поне такава неофициална \"статистика\" водят в \"Пирогов\". Стърчащите \"перки\" трябва да разделят линията на градския транспорт от тротоара, но цветът им е като този на пътната настилка, като още с поставянето им в социалните мрежи се появиха брожения, придружени от комични колажи - на пребити в мъглата граждани, например. Столична община, КАТ и проектантът Иво Пантелеев си прехвърляха отговорността за решението да бъдат поставени точно тези ограничители. КАТ е изискала височина на ограничителите от поне 40 до 60 сантиметра, проектантът пък е възприел препоръката, добавяйки от себе си сивия, сливащ се с настилката цвят на блоковете, а общината е одобрила двете идеи. В началото на месеца \"перките\" пратиха 48-годишната бивша ватманка Биляна Накова в \"Пирогов\". Накова решила да се разходи по ремонтираната улица \"Граф Игнатиев\", когато се спънала в новите ограничители. На помощ ѝ се притекли минувачи, както и продавачи от магазините. Извикали линейка, която я закарала в спешната болница. Оказало се, че е с разбит нос и пукната ръка. Пострадалата заяви още, че би искала да съди общината, но няма средства, за да го направи. При подобен инцидент пострада преди няколко дни и друг гражданин - възрастен мъж. Спъвайки се в \"перките\", той е ударил главата си. \"Графа\" - между гробище, \"На всеки километър\" и \"Челюсти\" Днес столичният кмет Йорданка Фандъкова обяви в отговор на журналистически въпрос, че ще се търси друг вариант за ограничителите, като те вероятно ще бъдат сменени. Щяла да възложи тази задача на главния архитект Здравко Здравков.  На практика това ще е поредната смяна на бетоновите блокове. Първоначално бе предвидено те да са правоъгълни като форма, но оказа се - гражданите ги използвали, за да сядат върху тях. После дойдоха по-високите от сегашните \"перки\", измислени с близка до триъгълната форма - именно да се избегне сядането върху тях. Накрая бяха поставени блокове в сегашния им по-нисък вариант. Смениха ограничителите по \"Графа\" - вместо големи перки - малки триъгълници По-рано през деня от гражданската инициатива \"Спаси София\" също призоваха \"незабавно\" премахване на сегашните ограничители. Проектантът на \"Графа\": Човек може да се спъне във всяко нещо Миналата неделя, на Сирни заговезни, Фандъкова се обърна с искане за прошка към обществеността чрез профила си във фейсбук. Смениха ограничителите по \"Графа\" - вместо големи перки - малки триъгълници Проектантът на \"Графа\": Човек може да се спъне във всяко нещо", "date": "2019.03.12", "title": "Инцидентите с \"перките\" по \"Графа\" станаха рецидив, пак ги сменят"}
{"url": "http://clubz.bg/80529-italiq_nqma_vaksina_nqma_uchilishte", "text": "На италианските деца се забранява да посещават училищата, освен ако не докажат, че са правилно ваксинирани, съобщава Би Би Си. YouTube и Facebook ще се борят с антиваксърите Родителите рискуват да бъдат глобени до 500 евро, ако изпратят неваксинираните си деца (между 6 и 16-годишна възраст) в учебно заведение. Момчетата и момичетата под 6-годишна възраст ще бъдат отпращани от детските градини и яслите. Новият закон бе приет след поредицата от заразени деца с морбили. Според Рим броят на ваксинираните се е увеличил след приемането на закона. Съгласно т. нар. закон \"Лорензин\" - носи името на бившия здравен министър, който го предложи - на децата ще трябва да им бъдат сложени поредица от задължителни ваксини преди да посещават училище. Иминизациите са срещу морбили, варицела, полиомелит, паротит и рубеола.  В Полша антиваксърите стават все по-силни Днес бе последният ден, в който родителите трябваше да предоставят необходимите документи, за да докажат, че децата са им ваксинирани.  Здравната министърка Джулия Грило описа мярката по следния начин: Италианска медия съобщи, че местните власти се справят с проблемите по различни начини - на някои места като Болоня директно се изпращат уведомителни писма, че децата са изключени, докато на други се дава период от няколко дни, в който родителите трябва да ваксинират децата си. Новият закон бе приет след като се оказа, че едва 80 процента от населението на Италия е ваксинирано - далеч от поставената цел на Световната здравна организация от 95 процента. Когато се достигне този висок праг, се включва т. нар.   - ваксинираното население е достатъчно многобройно, за да пречи на болестите да атакуват останалите 5 процента. Сред тях са бебетата, които са твърде малки, за да бъдат ваксинирани, както и страдащите от определени медицински състояния, които биха били застрашени от имунизацията. Движението на антиваксърите набира скорост през последните години, като огромна отговорност за това носи публикуван доклад на вече бившия лекар Андрю Уейкфийлд. В него той твърди, че има връзка между ваксините срещу морбили, заушка и рубеола и аутизма и чревните заболявания при децата. Наскоро Световната здравна организация обяви антиваксърското движение (дезинформацията, която то разпространява за имунизациите) като една от големите заплахи в сферата на здравеопазването през 2019 г. В Полша антиваксърите стават все по-силни", "date": "2019.03.12", "title": "Италия: Няма ваксина - няма училище"}
{"url": "http://clubz.bg/80509-obsyjda_se_prodyljenie_na_filma_bohemska_rapsodiq", "text": "Обсъжда се създаването на продължение на филма \"Бохемска рапсодия\" (Bohemian Rhapsody), пожънал огромни финансови успехи и превърнал се в хит сред зрителите и критиката. Може да декласират \"Бохемска рапсодия\" от \"Оскар\"-ите Това съобщава zrock.bg, цитирайки Руди Долезал, който е режисьор, работил по множество видеоклипове на \"Куин\" в миналото. Самият Долезал е предложил идея за продължение на \"Бохемска рапсодия\" на мениджъра на групата – Джим Бийч. Всички гледат „Бохемска рапсодия“, въпреки критиките  Продължението на филма има голям смисъл и от бизнес гледна точка.  \"Бохемска рапсодия\", който е с бюджет от около 50 милиона долара, изкара 875 милиона в бокс офиса до момента. Периодът от средата на 80-те до 1991-а, когато умира Фреди Меркюри, е изключително важен в музикално отношение за групата. Тогава са създадени албуми като A Kind of Magic, The Miracle и Innuendo. Първият филм \"Бохемска рапсодия\" спечели 4 Оскара и имаше още една номинация. Лентата стана \"Най-добър филм - драма\" на 76-ите награди \"Златен гробус\", а отделно Рами Малек взе \"Златен глобус\", БАФТА и др. Всички гледат „Бохемска рапсодия“, въпреки критиките ", "date": "2019.03.12", "title": "Обсъжда се продължение на филма \"Бохемска рапсодия\""}
{"url": "http://clubz.bg/80519-demokratichna_bylgariq_ostavka_za_kzk_zaradi_gorivata", "text": "Оставка на Комисията за защита на конкуренцията (КЗК) заради това, че не защитава конкуренцията и малкия и среден бизнес - това поиска \"Демократична България\". Поводът - публикуваният от антимонополния орган секторен анализ на пазара на горива, който не открива намек за злоупотреба с монополно положение. КЗК се превръща от \"специален регулатор\" в \"специален коментатор\", обясняват от извънпарламентарното обединение по повод документа на КЗК. Според демократите изводът е, че държавата няма намерение да предприеме нищо. КЗК: Монопол при горивата няма. Но трябва да се насърчи конкуренцията И са изброени действия на ГЕРБ и БСП от последните години, които довели до \"геноцид срещу малките търговци, което допълнително ограничи конкуренцията и е причина за нарастване цените на горивата\" От \"Демократична България\" припомнят действия на  : Обединението настоява за следните неща: Въпреки че иска оставката на КЗК заради документа за състоянието на пазара на горива, \"Демократична България\" - видно от разпространената позиция, е съгласна с част от решенията, предложени от комисията за разширяване на конкуренцията на този пазар. А именно -  предложението за държавни данъчни складове, както и разрешението да се използват данъчни складове в други страни от ЕС,  ", "date": "2019.03.12", "title": "\"Демократична България\": Оставка за КЗК заради горивата"}
{"url": "http://clubz.bg/80514-federer_se_izkaza_sreshtu_djokovich", "text": "Интересни процеси вървят по върховете в мъжкия тенис. За първи път от доста време изглежда, че не всичко между най-големите играчи е наред - зад \"витрината\" на учтивостта, спортсменството и винаги колегиалните и дори приятелски отношения. Пред швейцарски журналисти Роджър Федерер изрази разочарование от Новак Джокович заради начина, по който сърбинът се отнесъл към него. Причината е решението на Съвета на играчите да не подкрепи за нов договор шефа на Асоциацията на професионалните тенисисти (ATP) Крис Кермод след края на настоящия сезон. Начело на организацията е Джокович. Маестрото не е вече в Съвета, но е излишно да се казва, че думата му се слуша, а както изглежда - той е искал да я изрази. Носителят на 20 титли от Големия шлем подкрепя Кермод и добавя, че е огорчен от отношението към англичанина. Според него за пет години той е свършил   като изпълнителен директор на ATP. От големите имена Рафаел Надал и Стан Вавринка също изразиха недоволство, както и шефовете на най-големите турнири.  Роджър разкрива, че е говорил по въпроса с големия си съперник, но и приятел Рафаел Надал. Двамата са прекарали няколко часа заедно и са обсъдили темата: Неотдавна и Григор Димитров заяви, че е против смяна на Крис Кермод, тъй като   И побърза да добави, че е далеч от политиката в тениса. В третия кръг на \"Индиън Уелс\" - първият турнир от \"Мастърс 1000\" за годината, Роджър Федерер ще срещне именно сънародника си Вавринка. Маестрото победи с 2:0 сета поляка Петер Гойовчик. Стан записа два успеха в Калифорния - над Дан Евънс (Великобритания) и Мартон Фучович (Унгария). Третият в света Александър Зверев отпадна безславно от германеца Ян-Ленард Щруф - 3:6, 1:6. Сега той ще срещне Милош Раонич (Канада). Мачът на Джокович срещу Филип Колшрайбер бе прекъснат заради дъжд след само един гейм. ", "date": "2019.03.12", "title": "Федерер се изказа срещу Джокович"}
{"url": "http://clubz.bg/80531-bylgarski_evrodeputati_za_i_protiv_pregovorite_s_turciq", "text": "Трима български евродепутати изказаха мненията си относно евентуалното спиране на преговорите с Турция за членство с ЕС.  (ДПС, Алианс на либералите и демократите в Европа) искаше преговорният процес да продължи.   ГЕРБ, ЕНП), смята, че еврочленството на Анкара в момента е нереално, но прекратяването на преговорите ще я тласне към ислямизация. А   („Обединени патриоти“, Европейски консерватори и реформисти) е не просто за замразяване, а за прекратяване на преговорите. В ЕС няма единодушие за прекъсване на преговорите с Турция за членство В пленарната зала в Страсбург бе дебатиран докладът за Турция на холандската евродепутатка Кати Пири. Тя препоръча преговорите да бъдат прекратени поради нарушенията на човешките права в Турция. Резолюция по въпроса ще бъде гласувана в сряда. Според Асим Адемов за всички е ясно, че Анкара има доста сериозни проблеми във всички сектори на политическия живот. Най-радикален от българска страна бе Ангел Джамбазки. Джамбазки продължи, че Турция се меси в духовните дела на българските мюсюлмани, както и че прави политическо инженерство у нас като създава политически партии. Еврокомисарят по разширяването Йоханес Хан смята, че може обаче да започнат разговори за актуализиране на споразумението между ЕС и Турция. Той увери, че Брюксел ще продължи да подпомага Анкара, особено в стремежа ѝ да разреши споровете си с други държави. Някои евродепутати защитиха Турция. Те изтъкнаха, че тя е важен съюзник на Европа в борбата срещу „Ислямска държава“ и нелегалната миграция. Други обаче бяха за прекратяване на преговорите за членство и дори за отнемането на статута на кандидат-член на ЕС. Такива призиви дойдоха най-вече от Европейската народна партия (ЕНП). Това учуди Кати Пири. Тя припомни, че от 10 години насам докладчикът за Турция в Европарламента е от ЕНП и той досега никога не е предлагал такова нещо.", "date": "2019.03.12", "title": "Български евродепутати \"за\" и \"против\" преговорите с Турция"}
{"url": "http://clubz.bg/80511-mej_i_yunker_ne_dogovoriha_nishto_novo_za_brekzit", "text": "Кампанията \"Народен вот\", която настоява за провеждането на втори референдум за \"Брекзит\", публикува обща позиция на правни експерти в областта на правото на Европейския съюз и международното право, предаде \"Гардиън\". Какво договориха Мей и Юнкер за „Брекзит“ Според специалистите Лорд Андерсън Джейсън Копел и Шон Олгий Великобритания няма да може едностранно да се откаже от предпазния механизъм за границата с Република Ирландия (\"бекстоп\"), въпреки изразената вчера убедителна позиция на правителствения адвокат Джефри Кокс (експерт по търговско право).", "date": "2019.03.12", "title": "\"Мей и Юнкер не договориха нищо ново за \"Брекзит\""}
{"url": "http://clubz.bg/80513-ruski_bojkot_provali_ruski_film", "text": "Руско-чешко-белгийска анимационна копродукция стана жертва на първия масов бойкот на руските кинотеатри. Така те протестират срещу политиката на тамошното Министерство на културата, което изисква от тях да „разчистват“ салоните си от чуждестранните филми, за да показват родните. Заради бойкота на кината „Хурвинек“   събра един и половина пъти по-малко пари от прогнозираното, съобщава „Новая газета“. През миналия дълъг уикенд пълнометражната анимация „Хурвинек. Вълшебната игра“ вкара в касата  само 14 млн. рубли  , а според прогнозите приходите трябваше да са почти двойно повече. Руският филм е получил сертификат за разпространение на 7 март, а същата дата бе отказана на белгийския „Кралско корги“, на който е била предложена по-късна премиера. Междувременно скандалът с „Хурвинек“ премина от стадия на заплахите към молби за милост. За провалилото се в разпространението заглавие се застъпи Асоциацията на анимационните филми (ААФ). Докато Министерството на културата мълчи, някои собственици на киносалони са изненадани: Но 11 март започна с лоши новини за преимуществено руската копродукция – през уикенда   историята за момчето, което събужда страшен кукловод в музей на играчките, е показана в 743 от 1900 кинотеатри в Русия и е събрала двойно по-малък боксофис от прогнозите. По приходи „Хурвинек“ се нареди на единадесето място в списъка от 12 филма, показани в кината през уикенда. Причината за фиаското е „стачката” на значителна част от местните комерсиални кина. Членове на Асоциацията на собствениците на киносалони (АВК) на Русия, както и веригите „Синема Стар“, „Каро“ и „Киномакс“, които се присъединиха към тях, обявиха по-рано през месеца, че няма да пуснат „Гурвинек“ на екраните си. Факт е, че 7 март – премиерната дата на „Хурвинек“ – съвпадна с предварително насрочената дата на белгийския анимационен филм „Кралско корги“  Едно от обясненията защо Министерството на културата е решило да даде „правото на първа нощ“ на филма с руско участие е, че неговата молба за разпространение е от по-рано. Бойкотът срещу „Хурвинек“ е първият случай, в който кината показват солидарност в борбата срещу държавнато администриране на културата. На 11 март вечерта руската Асоциация за анимационни филми (ААФ) изпрати писмо до разбунтувалите се киносалони, в което изразява своята „изключителна загриженост“ от ситуацията. Ден по рано в ААФ е получена жалба с молба от компанията-разпространил на „Гурвинек“ „да съдейства“ за връщането на филма по екраните. Разместванията в премиерните дати на чужди филм в Русия са се случвали неведнъж – например в началото на 2018 г. беше отложено пускането на британския хит „Падингтън 2“. Но тогава не се стигна по-далеч от размяна на заявления и „любезности“ между собствениците на салони и Министерството на културата в медиите. Сега, обаче, положението е значително по-сериозно, а „Хурвинек“ е напът да се окаже финансов провал. Чиновниците от Министерството на културата на Русия обясняват опита си да наложат на киносалоните „Хурвинек“ като руски филм, с правителствено постановление, според което могат да отказват поискана от разпространителите премиерна дата за чужд филм, ако по същото време излиза и  . По-късно обаче от ведомството обявиха, че проблемът е друг – разпространителите на двата филма не са успели да се договорят помежду си.", "date": "2019.03.12", "title": "Руски бойкот провали руски филм"}
{"url": "http://clubz.bg/80508-ek_finansira_s_50_000_evro_proekti_za_po_malko_plastmasovi_otpadyci", "text": "Кандидати от България имат шанс да спечелят финансиране в годишния конкурс за социални нововъведения, организиран от Европейската комисия. Това съобщиха от представителството на ЕК в София. В новото издание на конкурса се търсят идеи, които да водят до намаление на пластмасовите отпадъци и целят системна промяна на местно, национално и европейско равнище. ЕК ще забранява сламки, клечки за уши и прибори от пластмаса Целта е да се подкрепят инициативи, осигуряващи намаляване на пластмасовите отпадъци и замърсяването с тях чрез подобряване на съществуващите процеси или чрез въвеждане на изцяло нови продукти и начинания. С помощта на тези нововъведения трябва да бъде намален броят на създаваните пластмасови отпадъци или да бъдат осигурени условия и насърчена повторната употреба и рециклирането им. Независими съдии ще определят три проекта, всеки от които ще бъде награден с 50 000 евро. Това ще стане през октомври. Всички необходими сведения могат да бъдат намерени на адрес  . Въпроси за конкурса могат да бъдат изпращани на адрес  . Конкурсът може да бъде следен в туитър -    . Създаден в памет на първопроходеца в социалните нововъведения Диогу Васконселуш, европейският конкурс за социални нововъведения се провежда във страни от ЕС, и всички асоциирани държави по програмата „Хоризонт 2020“.", "date": "2019.03.12", "title": "ЕК финансира с 50 000 евро проекти за по-малко пластмасови отпадъци"}
{"url": "http://clubz.bg/80504-mladite_bylgari_vse_poveche_grajdani_na_sveta_bez_interes_kym_politikata", "text": "Сред младото поколение в България няма сериозна почва нито националният нихилизъм, нито евроскептицизмът. Това каза пред БНР проф. д-р Петър-Емил Митев относно мащабно изследване на младежта, проведено от „Галъп интернешънъл“, по поръчка на фондация \"Фридрих Еберт\". Младите българи се чувстват политически отчуждени, но и са граждани на света, сочат данните от изследването. Международният изследователски проект е проведен едновременно в 10 страни от Югоизточна Европа. Целта му е да идентифицира, опише и анализира младежките нагласи и модели на поведение в съвременното общество. Проф. Митев посочи положителните нагласи сред младото поколение в България: Лошата новина от изследването обаче е това, че маргинализирането на българските роми продължава да стига до болезнени мащаби както по отношение на образование, така и по отношение на работа, отбеляза проф. д-р Петър-Емил Митев. По думите му дистанциите богат – беден се преплитат с етническите дистанции. „Това е по-спокойно поколение, липсва онази нервност, която беше характерна за времето на прехода“, смята проф. Митев. Той подчерта, че е изчезнал страхът от безработица, но е висока младежката чувствителност към социалната несправедливост. Политическото отчуждение е нараснало, отбеляза още той и добави, че това се отнася също за участието в изборите и политическата кариера. Само от младежите проявяват такъв интерес, освен това те не са от най-добрите:", "date": "2019.03.12", "title": "Младите българи: все повече граждани на света, без интерес към политиката"}
{"url": "http://clubz.bg/80499-oficialno_kijt_flint_se_e_obesil", "text": "Вокалистът на „Продиджи“ Кийт Флинт, намерен мъртъв на 4 март в дома си в Есекс, се е обесил, установява полицейското дознание. Главният разследващ на Есекс Линзи Шаф потвърди, че смъртта не се разглежда като подозрителна, 49-годишният мъж сам е отнел живота си, пише „Гардиън“. Предстои да излязат резултатите от токсикология. Следващото изслушване по случая е насрочено за 23 юли. Аутопсията е извършена на 7 март в есекската болница Брумфилд, където се установява, че смъртта на Флинт е настъпила след обесване, съобщава Шаф. Два дни преди да отнеме живота си, Флинт участва в петкилометров маратон в Челмсфорд, постигайки личен рекорд от 21 минути и 22 секунди.", "date": "2019.03.12", "title": "Официално: Кийт Флинт се е обесил"}
{"url": "http://clubz.bg/80510-svetovnata_mreja_stana_na_30_godini_syzdatelqt_%D1%9D_ne_e_optimist_za_bydeshteto_%D1%9D", "text": "Интернет, като Рим, не е построен за един ден. Но на 12 март 1989 г. английският инженер и компютърен специалист Тим Бърнърс- Лий пише ключово предложение до института в ЦЕРН, където по това време се помещава най-голямата компютърна мрежа в света. Интернет става пренаселен през 2018  Идеята му е да обедини няколко изобретения от 80-те в комплект, който поставя основите на World Wide Web - Световната мрежа. Повечето от технологиите за създаване на първия уебсайт съществуват тогава и са измислени от други - но Лий ги обединява в едно. TCP/IP протоколът е ключов за обмяна на информация, без домейни нямаше да имаме сайтове, а без хипертекст нямаше да имаме линкове. Лий създава и първия браузър. Година по-късно, през август 1990 г., ЦЕРН пуска първия уебсайт. Той все още е онлайн и може да го видите  30 години по-късно обаче Тим Бърнърс-Лий не е толкова позитивен за бъдещето на уеб.  Лий използва повода да рекламира проекта си  , който цели да обедини държави, корпорации и индивиди в нов етичен кодекс на Интернет.", "date": "2019.03.12", "title": "Световната мрежа стана на 30 години, създателят ѝ не е оптимист за бъдещето ѝ"}
{"url": "http://clubz.bg/80503-simeonov_dylgovete_na_myuftijstvoto_sa_ot_zagubeni_dela_za_imoti", "text": "Задълженията на Главно мюфтийство от над 8 млн. лв., които управлението се кани да опрости, не са от осигуровки и заплати, а са за вземания държавата от спечелени от нея дела за вакъфски имоти. Това обясни пред БНТ лидерът на НФСБ Валери Симеонов. Симеонов припомни, че мюфтийството всяка година получава по 2 млн. лв. от Турция за заплати на имамите. Той обясни, че мюфтийството е имало претенции към 1500 имота, които са собственост на държавата. И изтъкна, че това е според споразумение между България и Турция от 1909 г., след като страната ни е обявила независимост през 1908 г. С това споразумение Турция ги прехвърля на България. И допълни, че след съдебните решения НАП започва 140 дела и ги печели, след което тръгва да извършва описване и ипотекиране. Симеонов съобщи, че например имот в центъра на Банкя е продаден за 900 хил. лв.. Тези пари са прехвърлени на съдия изпълнител, но от доста време той не ги превежда по сметките на НАП. Според него главното мюфтийство има достатъчно имоти, за да си плати дълговете, а главният мюфтия Мустафа Хаджи лъже, когато твърди обратното. Според него обаче имотите на мюфтийството се дават за 2-3 лв. на декар на активисти на ДПС, при положение, че в Добруджа арендите вървят по 70-80 лв. на декар. Мюфтийството имало и 4500 градски имота, които са печеливши, но се укриват данъци. Според Симеонов мюфтийството умишлено разпределя приходите по своите регионални звена, защото ако влязат в сметката в София, съдия изпълнителят ще ги прибере. Дори субсидията от 400 хил лв., която \"българската толерантна държава\" дава всяка година, отивала в сметката на мюфтийството в Добрич. И допълни: Симеонов е обиден на Бойко Борисов, който в събота на мероприятие на ГЕРБ казал, че \"лесно било да дърпаш бабички по границата, а не здрави мюсюлмани\". Така Борисов напомнил за акцията на \"Обединени патриоти\" за блокиране на ГКПП-тата с Турция в деня на последните парламентарни избори. Тогава се появиха кадри как Симеонов влиза в пререкание с възрастна жена. Според Симеонов обаче тогава са били спрени няколко автобуса с избиратели.  Според него благодарение на тази акция на \"патриотите\" сега в парламента няма втора турска партия, а именно ДОСТ.", "date": "2019.03.12", "title": "Симеонов: Дълговете на мюфтийството са от загубени дела за имоти"}
{"url": "http://clubz.bg/80507-chovekyt_kogoto_vsichki_madridisti_iskaha_obratno_snimki", "text": "\"Реал\" (Мадрид) и неговите фенове най-сетне имат повод за радост в сезон, в който изгубиха всички големи битки още до началото на март. Само десет месеца, след като изненадващо напусна, Зинедин Зидан се завърна на \"Сантяго Бернабеу\".  И всички в бяло ликуват - феновете, играчите, директорите и служителите на клуба, босовете... Как кралят на Европа загуби своя трон с тези думи президентът на \"Реал\" Флорентино Перес представи Зизу, който даде брифинг след оповестяване на назначението си, а край него бе част от семейството му. В тези десет месеца то продължаваше да живее в Мадрид. Синовете на французина тренират в \"Реал\", а съпругата му се чувства отлично в испанската столица. Според местната преса именно Перес е бил причината Зидан да се тръгне в края на миналия сезон. Но няма непростими неща, още повече тук става въпрос за бизнес и за някой, който се чувства у дома си. Той не просто пребивава в Мадрид - беше успешен и като футболист, и като треньор в най-големия клуб в света. Задачата на Зидан няма да е лека, защото този път той поема отбор, вече прехвърлил най-добрите си дни. Основните футболисти са около и над 30-те години, а на младите ще трябва време. Катастрофата е пълна - \"Реал\" сдаде европейския трон (СНИМКИ) Веднага тръгнаха спекулации, че Гарет Бейл ще бъде продаден - нещо, за което Зидан е настоявал и по-рано, но Перес му е отказал, според в. \"Марка\". Този сезон е слаб за Марсело и Тони Кроос, а макар и да вкарва повече, Карим Бензема остава спорна фигура за лидер на атаката. Далеч е от показателите на Кристиано Роналдо. Лука Модрич е на 33 години, а Серхио Рамос ще навърши толкова на 30 март.  каза един от най-великите футболисти на своето време. Кое е различното, освен че през лятото \"Реал\" няма да прилича много на сегашния \"Реал\"? Според издания като \"Марка\" и \"Ас\", Зидан е поискал три неща от Перес. Зидан в \"Реал\" - снимки и факти Първото е било да има цялата спортно-техническа власт в клуба. Той да има крайната дума кои да се привличат и кои продават. Нещо, за което постоянно е бил пренебрегван в миналото. Босът се е съгласил. Второто е свързано с купуването на нови \"галактически\" звезди - поне двама, плюс още неколцина на високо ниво. Перес и затова е склонил, още повече всички виждат, че \"Реал\" вече няма друг избор. И третото е по-висока заплата. Нещо, което бизнесменът е предложил на треньора още през май м. г., но тогава Зидан е предпочел да си тръгне, за да \"презареди\". Най-вероятно сега \"Реал\" ще живне, тъй като Зидан най-малкото ще разведри мрачната обстановка в съблекалнята. Той ще върне в състава Иско, а може и да даде нов шанс на Марсело - поне до края на сезона. За всичко друго трябва време. На въпрос кой измежду Неймар и Килиан Мбапе може да бъде привлечен, Перес самоуверено отвърна следното: Трудно е да се повярва, че \"Пари Сен Жермен\" ще се раздели с най-големия си и перспективен играч (Мбапе), но сделка с бразилеца не е изключена. Той иска да се завърне в \"Барселона\", но с днешна дата изглежда по възможно да се появи на \"Бернабеу\". Зидан се завърна в \"Реал\" (Мадрид) Спрягат се още имена като  . Не всички накуп, разбира се. Най-близо до Мадрид изглежда Азар. Снощи Флорентино Перес изключи само едно име - Кристиано Роналдо. Катастрофата е пълна - \"Реал\" сдаде европейския трон (СНИМКИ) Зидан в \"Реал\" - снимки и факти Зидан се завърна в \"Реал\" (Мадрид)", "date": "2019.03.12", "title": "Човекът, когото всички \"мадридисти\" искаха обратно (СНИМКИ)"}
{"url": "http://clubz.bg/80502-kzk_monopol_pri_gorivata_nqma_no_trqbva_da_se_nasyrchi_konkurenciqta", "text": "Злоупотреба с монопол на пазара на горива няма, само трябва да се насърчи... конкуренцията. Концентрация има при съдържатели на данъчни складове. Кой е участникът в тази концентрация обаче не е ясно - защото имената и числата в документа на КЗК са заличени с мотив \"търговска тайна\". Констатира се, че  данъчни складове не достигат, а причина а това е голямата инвестиция за изграждането им, както и голямата бюрокрация, което от своя страна пречи на вноса на горива.  Всичко това ясно от секторния анализ на пазара на горива Комисията за защита на конкурентията (КЗК). Антимонополният орган се самосезира през ноември 2018 г. за проверка на пазара за две години назад - в разгара на протестите срещу високите цени на горивата. Протести имаше и срещу новия т.нар. закон за горивата, наречен \"лобистки\" и в полза на \"Лукойл\" в България и от представители на управляващата коалиция - в лицето на Валери Симеонов. Въпросният закон е деликатно разкритикуван от КЗК. Органът не харесва и предложението касовите бележки в бензиностанциите да показват разбивка на цената на горивото за потребителя. Въпросната мярка бе прегърната от премиера Бойко Борисов с цел успокояване на протестите.  КЗК препоръчва мерки за ускоряване на процедурата по лицензиране и регистрация на складодържатели. Освен това се предлага да се създадат алтернативни възможности за търговците да избират къде да съхраняват своите продукти - например в други държави от ЕС. Това изисква сключване на двустранни споразумения, каквито България до момента няма.  Нещо повече - КЗК препоръчва в битката да по-добра конкурентна среда държавата са се включи с... изграждането на държавни данъчни складове. Тази мярка е препоръчана като \"спешна\" -  идеята е държавните складове да се управляват от държавни предприятия, които да се ползват от доставчиците на горива при  . Дали това значи, че на практика в момента малкото и концентрирани частни складове не предлагат недискриминационни условия и цени - не става катерогично ясно. Пример за страни с държавни складове били Португалия и Чехия. Това е констатация на КЗК за прословутия т.нар. закон за горивата. Именно от това - че законът може на практика за извади от пазара по-малки търговци на горива - бе в основата и на протестите по темата. Те все пак доведоха до известни отстъпки и отлагане на сроковете за влизане в сила на разпоредбите.  За \"лобизма\" при горивата: Колеги, законът е в сила! Мачът е свирен! КЗК критикува и новите касови бележки, като от мотивите й се разбира, че обявяването на начина на формиране на цената може да улесни пазарните играчи да договарят цени или да се увреди конкурентната среда:  От бранша - в случая от Петролната асоциация, която бе заподозряна в лобизъм при приемането на закона, предупредиха, че от 1 април 2019 г., когато новите касови бележки трябва да се появят, може да има недостиг на горива и да се затварят бензиностанции. Стигна се до среща с премиера Бойко Борисов по темата. Засега обаче не се планира отлагане.   ", "date": "2019.03.12", "title": "КЗК: Монопол при горивата няма. Но трябва да се насърчи конкуренцията"}
{"url": "http://clubz.bg/80506-kakvo_dogovoriha_mej_i_yunker_za_%E2%80%9Ebrekzit%E2%80%9C", "text": "Британската премиерка Тереза Мей и председателят на Еврокомисията ЖанКлод Юнкер успяха да договорят снощи изменения в споразумението за „Брекзит“. Това се случи в Страсбург, където Мей пристигна по спешност в опит да получи някои отстъпки. Мей договори промени в споразумението за „Брекзит“ Става дума за три документа. Те са следните. Довечера е решителното гласуване в Камарата на общините в Лондон, която вече веднъж отхвърли плана на Мей с огромно мнозинство. Юнкер предупреди снощи, че това е последен шанс за британските депутати и че трета възможност за тях няма да има.", "date": "2019.03.12", "title": "Какво договориха Мей и Юнкер за „Брекзит“"}
{"url": "http://clubz.bg/80494-mej_dogovori_promeni_v_sporazumenieto_za_%E2%80%9Ebrekzit%E2%80%9C", "text": "Председателят на Еврокомисията Жан-Клод Юнкер се е съгласил на правно обвързващи изменения на споразумението за „Брекзит“. Той и британската премиерка Тереза Мей дадоха извънредна пресконференция в полунощ в Страсбург, където сепровежда сесия на Европарламента. Лондон провалил сделка за \"Брекзит\" на 9 март Юнкер обаче предупреди, че Камарата на общините в Лондон няма да получи трети шанс за споразумението, ако отново го отхвърли. Депутатите трябва да го гласуват днес. Измененията засягат сделката между Брюксел и Лондон, договорена на Европейския съвет през ноември 2018 г. Тя обяви, че има три документа – съвместен инструмент, съвместна декларация и едностранна декларация на нейното правителство. Целта им е да адресират най-спорната част от сделката – границата между Ирландия и Северна Ирландия. Първи новината за договорените промени съобщи пред Камарата на общините Дейвид Лидингтън – министърът на кабинета на Мей. Това стана още докато тя разговаряше с Юнкер. Според Лидингтън по този начин споразумението за напускането на ЕС ще бъде „подобрено и ще има по-голяма сила“. Същото се отнася и за бъдещите отношения на Лондон със Съюза. Лидингтън поясни, че страните са се споразумели по правно обвързващ инструмент в споразумението за „Брекзит“ и протокола за Северна Ирландия, който потвърждава, че ЕС не може да „впримчва“ Великобритания в ирландския предпазен механизъм неограничено дълго време. А ако го направи, това ще представлява нарушение на правно обвързващите ангажименти, поети от Брюксел и Лондон. Всичко това се случва само 17 дни преди 29 март - деня, в койт по план Великобритания трябва да напусне Съюза. След договарянето на измененията с Мей Юнкер изпрати до председателя на Европейския съвет Доналд Туск писмо, в което изрично изтъква, че Великобритания трябва да напусне ЕС преди изборите за Европарламент, кито ще се състоят от 23 до 26 май. Ако това не се случи, Обединеното кралство ще бъде задължено да проведе тези избори.", "date": "2019.03.12", "title": "Мей договори промени в споразумението за „Брекзит“"}
{"url": "http://clubz.bg/80498-yuventus_e_izpraven_pred_trudna_zadacha_sreshtu_atletiko", "text": "\"Ювентус\" излиза срещу \"Атлетико\" (Мадрид) в осминафинален реванш от Шампионската лига след 2:0 за испанския тим в първата среща в Мадрид. Задачата е трудна, но не и невъзможна, ако съдим и по това, което направиха \"Аякс\" и \"Манчестър Юнайтед\" през миналата седмица - и то като гости. Треньорът на \"Старата госпожа\" Масимилиано Алегри не може да разчита на неколцина контузени играчи, но сред тях няма решаващи футболисти. Преди два дни Кристиано Роналдо разпространи видео в социалните мрежи, в което призова \"тифозите\" да застанат зад тима тази вечер на стадион \"Алианц\". И обеща той и тимът да се раздадат напълно. \"Атлетико\" гостува в Торино без наказания Диего Коста, така атаката на \"дюшекчиите\" най-вероятно ще води Алваро Мората. \"Манчестър Сити\" приема \"Шалке 04\". \"Гражданите\" спечелиха в Германия с 3:2, но и те не могат да се чувстват сигурни за следващата фаза. Тимът от Бундеслигата опитва да оцелее в елита и основният му фокус е там, но не замина за Манчестър само за да изиграе мача. Любопитно е, че и двата първи двубоя бяха белязани от ключови съдийски решения, взети с помощта на ВАР. Това се случи и в реваншите през миналата седмица. Мачовете в Торино и Манчестър са с начален час 22:00 часа и ще бъдат предавани в България от каналите на А1.", "date": "2019.03.12", "title": "\"Ювентус\" е изправен пред трудна задача срещу \"Атлетико\""}
{"url": "http://clubz.bg/80495-folksvagen_v_bylgariq_oshte_edna_seriozna_spynka", "text": "Съветът на работниците и служителите на концерна \"Фолксваген\" възнамерява да блокира изграждането на нова фабрика в Източна Европа, за която до момента най-добри шансове се дават на България и Сърбия. Вестник „Билд ам Зонтаг“ съобщава, че на решаващата среща на Управителния съвет тази пролет синдикалистите ще гласуват против гигантската инвестиция. В тази връзка германските медии припомнят, че концернът планира да инвестира около 1,3 милиарда евро в изграждането на нова производствена мощност за няколко модела от семейството \"Фолксваген\". Фабриката трябва да започне работа през 2022 година, като планираният капацит е 350 000 коли годишно. Цитират се вътрешни източници от концерна, според които в момента се оглеждат десет възможни площадки за строителство в България, Румъния, Сърбия и Турция. Вестник „Ханделсблат“ коментира, че Съветът на работниците и служителите оспорва и други решения на Управителния съвет, обвинявайки го в сбъркани стратегически планове. В случая с фабриката в Източна Европа синдикалистите смятат, че концернът разполага с редица ненатоварени мощности, които могат да се използват, вместо да се строи нова фабрика. Според ръководството на концерна, тази нова производствена мощност е необходима, тъй като в германския град Емден \"Фолксваген\" възнамерява да произвежда само електрически автомобили, а производството на модела Пасат да пренесе във фабрика на Шкода в Чехия. Говорител на концерна обяснява, че при това положение Шкода ще има нужда от допълнителни производствени мощности. Синдикалистите обаче твърдят, че вместо да се строи нов завод за 1,3 милиарда евро, трябва просто да се преоборудват вече налични мощности, което ще струва само около 200 милиона евро. Сблъсъкът между синдикати и работодатели във Фолксваген в момента измества на заден план въпроса къде евентуално ще бъде построена новата фабрика. В интервю за ДВ проф. Щефан Братцел, директор на Центъра за автомобилен мениджмънт в Бергиш Гладбах, говори между другото за предимствата и недостатъците на България и Сърбия като инвестиционни дестинации:  По-нататък експертът твърди, че членството в ЕС е изключително важен фактор при избора на мястото:", "date": "2019.03.12", "title": "\"Фолксваген\" в България: още една сериозна спънка"}
{"url": "http://clubz.bg/80493-hercozi_rodnini_na_simeon_priznaha_che_carskite_gori_sa_na_dyrjavata", "text": "Бeзпpeĸocлoвнo пpизнaниe нa пpaвoтo нa coбcтвeнocт нa дъpжaвaтa въpxy „цapcĸитe“ pилcĸи гopи нaпpaвиxa шecтимa poднини нa Cимeoн Caĸcĸoбypггoтcĸи, xepцoзи oт poдa фoн Bюpтeмбepг, нacлeдници нa цap Фepдинaнд. Toвa cтaнa пo дeлoтo зa 16 500 дĸa гopи, вoдeнo в Coфийcĸия oĸpъжeн cъд. To e eдинcтвeнoтo oт cepиятa зa т.нap. цapcĸи имoти, ĸoeтo oщe нямa финaл нa пъpвa инcтaнция. Aдвoĸaти нa дъpжaвaтa ca Иpeн Caвoвa и нeйният eĸип, съобщава правният сайт  . В понеделник cъдът oдoбpи cпoгoдбa мeждy зeмeдeлcĸия миниcтъp Pyмeн Πopoжaнoв (oт чиeтo имe e пoдaдeн иcĸът зa гopитe) и Πaтpиĸ Фpaнcиc Aлeĸcaндъp дьo лa Лaн Mиpлec, xepцoг Aлeĸcaндep фoн Bюpтeмбepг, xepцoг Oйгeн фoн Bюpтeмбepг, xepцoг Фepдинaнд фoн Bюpтeмбepг, xepцoгиня Coфи Eдoĸcи Mapия Лyиз, Фpaнcoa Жopж Mapи Люc-Бaйи. Симеон Сакскобургготски: Стигам до момента да прелее чашата B нeя изpичнo ce зaявявa, чe xepцoзитe ниĸoгa нe ca cчитaли имoтитe зa cвoя coбcтвeнocт или зa coбcтвeнocт нa cвoй пpaвoдaтeл, нe ca пpидoбивaли пpaвo нa coбcтвeнocт въpxy тяx, нитo дoxoди и нe ca цeляли личнo или чpeз тpeтo лицe дa пpeчaт нa Peпyблиĸa Бългapия дa yпpaжнявa пpaвoтo cи нa coбcтвeнocт. Cтaвa дyмa зa 16 пoзeмлeни имoтa, вpъщaни пpeз 2000 г. и 2003 г. oт oбщинcĸaтa пoзeмлeнa cлyжбa в Caмoĸoв нa „нacлeдници нa бившия цap Фepдинaнд“. Te ca чacт oт 16 500-тe дĸa гopи, ĸoитo дъpжaвaтa cи пoиcĸa oбpaтнo. Poднинитe нa Cимeoн oт poдa фoн Bюpтeмбepг c aдpecи в Mюнxeн, Фpaнĸфypт, Πapиж c oбaчe нe ca вcтъпвaли във влaдeниeтo им, нo cъщo бяxa oтвeтници пo дeлoтo ĸaтo нacлeдници нa Фepдинaнд. Πocлeдицaтa oт cпoгoдбaтa ca, чe дeлoтo cпpямo Bюpтeмбepгoви ce пpeĸpaтявa. Kaтo и чe тe, и дъpжaвaтa дeĸлapиpaт, чe зaнaпpeд нямa дa имaт пpeтeнции eднa ĸъм дpyгa зa зaплaщaнe нa oбeзщeтeния, нeycтoйĸи, вpeди, пpoпycнaти пoлзи, paвнocтoйнocт нa дoбиви и дpyги. Симеон Сакскобургготски: Посегателствата срещу мен няма да останат незабелязани в чужбина Taĸa oтвeтници пo пpoцeca ocтaвaт Cимeoн Caĸcĸoбypггoтcĸи и cecтpa мy Mapия-Лyизa, ĸoитo влaдeят гopитe, вpъщaни им нa бaзaтa нa peшeниeтo нa Koнcтитyциoнния cъд oт 1998 г., oбявилo зa пpoтивoĸoнcтитyциoнeн eднoĸpaтния зaĸoн oт 1947 г. зa oтнeмaнe нa имoтитe нa бившиттe цape и тexнитe нacлeдници. Cтaвa дyмa зa peшeниeтo нa KC, ĸoeтo – пo пpизнaниeтo нa peд aвтopиpeтни юpиcти (a и нa cъдeбни cъcтaви oт вcичĸи инcтaнции) нe мoжe дa e ocнoвaниe зa pecтитyция. Oтвeтници ca cъщo дpyжecтвaтa „Aгpoтypизъм“, „Бopocпopт“, „Xacтигc“, нa ĸoитo Cимeoн и cecтpa мy ca пpoдaвaли зeми. Eднa oт cдeлĸитe e зa пoзeмлeн имoт oт 10 дĸa ĸpaй Бeли Иcĸъp, възcтaнoвявaн нa нacлeдницитe нa Фepдинaнд и пpoдaдeн нa  „Aгpoтypизъм“ OOД c пълнoмoщни и oт Bюpтeмбepгoви. Te зaявявaт, чe нe ca пoлyчaвaли пpиxoди oт тaзи пpoдaжбa. Πpeди няĸoлĸo гoдини ĸoмплeĸcнa eĸcпepтизa пo тoвa дeлo бe изчиcлилa, чe oт 2003 г. дo мopaтopиyмa въpxy ceчтa пpeз 2009 г. Cимeoн и cecтpa мy Mapия-Лyизa ca cпeчeлили 2 млн.лв. Зaĸлючeниятa oбaчe бяxa ocпopeни oт зaщитaтa нa Caĸcĸoбypггoтcĸи. Сакскобургготски: Грозно е да ме принудят към второ изгнание Cпoгoдбaтa e мeждy дъpжaвaтa и шecтимaтa и нямa пpeчĸa зa пpoмянa нa пoзициитe, oбяви cъдия Ивaйлo Гeopгиeв. A пo въпpoca зa coбcтвeнocттa cъдът щe ce пpoизнece в peшeниeтo cи пo дeлoтo. B ĸoнĸpeтния cлyчaй cпoгoдбaтa нe пpoтивopeчи нa зaĸoнa и нa дoбpитe нpaви и ĸacae ypeдeнo oт зaĸoнa пpaвo тeзи cтpaни дa cлoжaт ĸpaй нa cъдeбния cпop мeждy тяx. Oт вcичĸи зaвeдeни oт дъpжaвaтa дeлa, тя oĸoнчaтeлнo cпeчeли двe – зa peзидeнциитe в Capъгьoл и Cитняĸoвo. B ĸpaя нa мeceцa BKC e нacpoчил дeлoтo зa „Цapcĸa Биcтpицa“, a тoвa зa „Bpaнa“ e виcящo пpeд Coфийcĸия aпeлaтивeн cъд. Симеон Сакскобургготски: Посегателствата срещу мен няма да останат незабелязани в чужбина Сакскобургготски: Грозно е да ме принудят към второ изгнание", "date": "2019.03.12", "title": "Херцози, роднини на Симеон признаха, че \"царските\" гори са на държавата"}
{"url": "http://clubz.bg/80501-zatvoriha_i_otvoriha_metrostanciq_vitosha_zaradi_izostaven_bagaj", "text": "Метростанция \"Витоша\" в столичния квартал \"Лозенец\" вече е отворена за пътниците, съобщи Нова тв. Полицаите не са открили нищо обезпокоително.  По-рано тази сутрин метростанцията беше затворена заради изоставена раница, а влаковете се движеха само до предишната метростанция „Джеймс Баучер“. Два дни без метро между \"Сердика\" и \"Васил Левски\"  Районът бе отцепен и на мястото бе извършена проверка.", "date": "2019.03.12", "title": "Затвориха и отвориха метростанция \"Витоша\" заради изоставен багаж"}
{"url": "http://clubz.bg/80465-ne_stava_samo_s_blajene", "text": "По Конституция в България всички вероизповедания са свободни, религиозните институции са отделени от държавата, а заедно с верските убеждения не могат да се ползват за политически цели. Сагата с данъчната аминистия на вероизповеданията, с която ще се опростят близо 8,2 млн. лв. на Главното мюфтийството обаче се превръща в една „меко казано“ политическа злоупотреба. А поредното заиграване с публичното използване на словосъчетанието „етнически мир“ е едно цинично внушение, което се превръща в откровен рекет.  Вярно е, че Православната църква винаги е ползвала предимства пред всички останали признати религии. Така е и по Конституция, където е записано: „Традиционна религия в Република България е източноправославното вероизповедание“. Вероятно затова през годините Църквата редовно получава „подаръци“ от изпълнителната власт – особено през последните три мандата на кабинета „Борисов“. Ако следим изявите на лидера на ГЕРБ, оставаме с впечатлението за истински ренесанс в ремонтите на православни храмове и манастири, които Бойко Борисов лично „открива“.  С промени в Закона за вероизповеданията от края на 2018 г. беше решено държавата да предоставя издръжка на религиите - субсидията по 10 лв. за всеки изповядващ съответната религия, която има повече от 1% последователи според данните от последното национално представително преброяване.  Дори и около тези законодателни поправки специално отношение отново получи Българската православна църква, след като премиерът Борисов обяви, че заплатите на свещениците трябва да бъдат увеличени и приравнени с тези в образователната система. А правителството по молба на патриарх Неофит отпусна и 5 млн. лв. на Св. Синод за заплати. Не така обаче стои въпросът с мюсюлманското вероизповедание. Според данните от последното преброяване през 2011 г. близо 580 хил. български граждани са се самоопределили като мюсюлмани. Главното мюфтийство от години има проблеми с имотите, които стопанисва. И за разлика от Църквата повечето имоти наистина са били отнени от държавата по време на социализма. Няма държавно финансиране на религиозните улища по ислям в страната. Дори Висшият ислямски институт, който би трябвало да образова мюсюлмански духовници, е с неуреден статут.  Експерти по етнически въпроси често припомнят решението на правителството на Иван Костов да „подари“ на Турция финансирането на религиозните училища по ислям в България. И така турският „Дианет“ да навлезе толкова надълбоко в духовния, религиозния, а оттам и в политически живот на българските мюсюлмани. Излишно е да се припомнят и актовете на президента Румен Радев, който остро осъди намесата на Турция в изборните процеси в страната. Или поредицата от доклади на българските служби за намеса на други държави във вътрешните работи на страната именно чрез религията. Да, държавата и всички ние като демократично и цивилизовано общество трябва да полагаме грижи за духовното и религиозно здраве, да се отделят средства за образованието по богословие и ислям, дори и за да се ограничи външната намеса на чужди сили. След като вероизповеданията ще ползват публични средства, то те не могат да бъдат напълно безотчетни пред българските данъкоплатци. Пример е този категоричен цинизъм на православните владици, че работите на църквата са си само нейни. И е време това лицемерие да престане, особено в сферата на т. нар. църковни имоти. Защото се получава така, че Църквата все е бедна, а в същото време „има пари бол“. А примери колкото щете. През 2011 г. Неврокопската епархия купи най-големия хотел в центъра на Гоце Делчев за 1 милион и 300 хиляди евро. Тогава радетели на решението обясняваха, че хотелът бил на метри от градския църковен храм и посетителите му щели да пречат на богослуженията и на миряните. Наскоро и Софийската митрополия влезе в обсега на общественото внимание, когато стана известно, че „Инерком“ на Гинка Върбакова е кандидат за купувач на ЧЕЗ. Фирмата била наела помещения на Софийската Света Митрополия на ул. „Съборна“ - в центъра на София. След възникналата шумотевица се оказа, че договорът бил неизгоден за Църквата и лично патриарх Неофит се намеси и го спря.      По примера на православните духовници, Мюфтийството също отива отвъд добрите нрави. В опитите си да намери аргументи за опрощаването на 8,2 млн. лв. задължения главният мюфтия Мустафа Хаджи започна сериозно да злоупотребява, използвайки думи като „да пазим мира и спокойствието“, „толерантност“ и „разбирателство“. Тази злоупотреба не само, че звучи като заигравка на политически брокер (каквото сме виждали у ДПС), но все повече прилича на обикновен рекет. Още повече, че и премиерът Борисов им приглася, обвързвайки \"етнически мир\" с данъчната амнистия. А щом вероизповеданията ще искат специално отношение, засягащо обществения бюджет, тогава да направят така че имотите им и публичните средства, които управляват, да бъдат и публично отчетни. Не става само с блажене...  ", "date": "2019.03.12", "title": "Не става само с блажене"}
{"url": "http://clubz.bg/80497-pelosi_trymp_e_negoden_za_prezident_no_impijchmynt_ne_si_struva", "text": "Доналд Тръмп не бива да бъде отстраняван, освен ако причините не са непреодолими, като се има предвид, че това би било разделение за страната, заяви Нанси Пелоси, лидерката на демократите в Камарата на представителите, съобщава британският вестник \"Гардиън\". Специалният прокурор Робърт Мълър разследва намесата на Русия в президентската кампания през 2016 г., евентуално тайно споразумение между кампанията на Тръмп и руското правителство и дали Тръмп се е опитал да попречи на разследването. Тръмп отрече злоупотребата и нарече разследването лов на вещици. Очаква се Мълър скоро да изпрати доклад до главния прокурор на САЩ, Уилям Бар, очертавайки констатациите си, а всяко доказателство за злоупотреби може да накара Конгреса да предприеме действия срещу президента. Пелоси: Може да има импийчмънт на Тръмп Въпреки това, Пелоси заяви, че ще бъде прекалено разединително да се отстрани Тръмп, тя охарактеризира президента като негоден да заема длъжността. Демократите се сблъскват с нарастващ натиск от ляво за импийчмънт, включително многомилионна рекламна кампания от либералния милиардер Том Стейер в подкрепа за действия срещу Тръмп. Реагирайки на нейните коментари, Стейер посочи, че позицията на Пелоси е „политически удобна“. Председателят на Комисията по правосъдие на американската Камара на представителите Джералд Надлър заяви, че смята, че Тръмп е извършил обструкция на правосъдието, но е твърде рано да се вземе решение за импийчмънт, предава \"Фокус\". ", "date": "2019.03.12", "title": "Пелоси: Тръмп е негоден за президент, но импийчмънт не си струва"}
{"url": "http://clubz.bg/80496-sasht_izteglqt_vsichkite_si_diplomati_ot_venecuela", "text": "САЩ ще изтеглят тази седмица целия дипломатически персонал, който все още е в посолството в Каракас, поради задълбочаването на кризата във Венецуела, съобщи в Туитър държавният секретар Майк Помпео, цитиран от Франс прес.  \n\tТова решение беше взето в резултат на влошаването на обстановката във Венецуела, както и въз основа на заключението, че присъствието на американски дипломатически персонал в посолството се е превърнало в ограничение за политиката на САЩ, посочи в изявление Държавният департамент, цитиран от Ройтерс. \n\tВ изявлението не се уточнява денят, в който служителите ще напуснат посолството. ЕС иска да се избегне военна намеса във Венецуела Контролираният от опозицията венецуелски парламент одобри обявяване на национално състояние на тревога заради безпрецедентната криза с електроснабдяването, която парализира страната пети ден, предаде ДПА. \n\tПарламентът отхвърли аргумента на президента Николас Мадуро, че колосалната авария е американски саботаж и каза, че причината за нея е лошото управление и липсата на инвестиции. \n\tНационалното събрание призова армията да помогне за мобилизиране на персонала на енергийния монополист \"Корпоелек\" и отправи апел за международно сътрудничество за възстановяване на елекроснабдяването по време на 30-дневно състояние на тревога, посочват колумбийската телевизия РСН и други медии. \n\tПарламентът обаче няма правомощия да въведе извънредно положение, докато Мадуро остава президент. \n\tПредседателят на парламента Хуан Гуайдо свика за днес протести, заявявайки: Междувременно Мадуро писа в Туитър, че \"агресиите и империалистическите атаки няма да унищожат силата на венецуелския народ и способността му да оказва съпротива\", и че страната му ще спечели \"електрическата война\". Венецуела остана без ток. Мадуро обвини противниците си Вчера Мадуро съобщи, че властите са задържали двама души за опит за саботаж на ВЕЦ \"Симон Боливар\" в Гури, посочва ТАСС. Според президента атаката срещу националната енергийна система е осъществена по три начина: кибератака, електромагнитен импулс и физическо нападение. Електроснабдяването беше възстановено в части на венецуелската столица, но вчера Каракас отново потъна в мрак. Властите са разпоредили автобуси да заменят метрото, което не работи. Спирането на тока доведе до недостиг на вода и гориво. Някои от жителите на столицата са се принудили да използват вода от замърсената река Гуайре. Съобщава се за протести срещу липсата на вода в Каракас и за дълги опашки на бензиностанциите. \n\tПравителството отмени днес работния ден и учебните занятия. Президентският указ за спиране на трудовата дейност и занятията в учебните заведения на всякакво равнище се удължава с още 24 часа, съобщи вицепрезидентът и министър на комуникациите и информацията Хорхе Родригес. \n\tВенецуелският външен министър Хорхе Ареаса обяви в Туитър, че правителството се е срещнало с екип на върховния комисар на ООН по правата на човека Мишел Бачелет. Той каза, че предмет на срещата са били \"координацията и информацията за политиките в областта на човешките права и социалната защита във Венецуела\". \n\tВ същото време американското финансово министерство наложи санкции на базирана в Москва банка, притежавана от руски и венецуелски държавни компании, като мярка за засилване на натиска върху Мадуро. \n\tЦялата собственост или дялове на \"Еврофинанс Моснарбанк\" и притежаваните от нея предприятия в САЩ или такива, които се контролират от американски граждани, се блокират, посочи в изявление министерството. Венецуела остана без ток. Мадуро обвини противниците си", "date": "2019.03.12", "title": "САЩ изтеглят всичките си дипломати от Венецуела"}
